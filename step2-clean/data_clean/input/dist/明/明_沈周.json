{
    "dynasty": "明",
    "author": "沈周",
    "intro": "沈周字（启）南，号石田，晚号白石翁，亦作玉田翁，人称白石先生，是明代中期的著名画家，吴门画派的创始人。他生于1427年，卒于1509年，苏州人。",
    "items": [
        {
            "title": "九日无菊",
            "content": "儿子欣将宿酝篘，老人佳节强相酬。\r\n苦无新菊安排醉，漫有清诗剪刻秋。\r\n扶病正须家里杖，登高聊试水边楼。\r\n目光所在非金马，牛背中间一白头。"
        },
        {
            "title": "次韵天台陈勉卖痴呆四绝",
            "content": "空卖呆儿又卖痴，拦街都是要乖儿。\r\n通身一具痴呆骨，抖擞将他换与谁。"
        },
        {
            "title": "题子昂重江叠嶂卷",
            "content": "王孙无运开英雄，聊写江山藏画中。\r\n还从惨淡见旧物，似有涕泪含孤忠。\r\n长篇禹贡与作稿，一图万里连提封。\r\n张韩刘岳果何功，入关萧相将无同。\r\n王孙本号松雪翁，能事错认营丘公。\r\n丹青隐墨墨隐水，其妙贵淡不数浓。\r\n萦滩曲濑导巴蜀，沓惸长峦连华嵩。\r\n空濛野马轧云日，浩荡碧縠吹秋风。\r\n王孙隔此不可从，水晶双阙金芙蓉。\r\n招之千年或一出，黄鹤岂不思江东。"
        },
        {
            "title": "松卷为德韫弟作",
            "content": "老夫平生负直气，欲一发泄百不遂。\r\n隐居只作木强人，设仕亦为强项吏。\r\n白头突兀尚不平，托之水墨见一二。\r\n豪来写松三百株，一一长身拔于地。\r\n只嫌纸短手局缩，腕间风雨生苍翠。\r\n东园阿弟看落笔，神惊眼骇走魑魅。\r\n堂中宛宛开徂徕，不知老兄作游戏。\r\n夜来明月夺江光，满卷飞蛟称怪事。"
        },
        {
            "title": "悯日歌（弘治丙辰，七十岁作）",
            "content": "日既去，日复来。\r\n来如赴，去如颓。\r\n来是谁约？去是谁推？一来一去，彼此自禅续。\r\n无与我事，何故使我心惊猜？似乎少年有根是汝拔，老丑\r\n无种是汝栽。\r\n百年所算三万六千日，自我而数指作枚。\r\n我今行年已七十，历日二万五千枚。\r\n所该百而去七大大半，又复使我心惊呆。\r\n虽欲不惊呆，猛见霜丝雪缕垂两腮。\r\n何况人生不满百，疾乌捷兔又如此而相催。\r\n我思天地灵长之气十二万九千六百年，然后运穷劫尽荡而\r\n为灰。\r\n吾人亦谓参三才，胡乃其气短索不得相追陪。\r\n准天地而言，人眇尘海之一埃。\r\n慨岁月之玩人，同今古而一雷。\r\n我无长绳系日住，亦无长戈挥日回。\r\n亦不知学仙能久视，亦不知托佛能轮回。\r\n而今而后，去之日付一杯，来之日付一杯，不忧罄其瓶，\r\n耻其罍。\r\n春暖秋凉，山边水隈，访黄菊，寻白梅。\r\n秋月自与吾虑净，春云自与吾怀开。\r\n昼游之地吾蓬莱，夕息之处吾夜台。\r\n以殇视我吾老大，以彭视我吾婴孩。\r\n信寿夭，吾何以外。\r\n请享此见在，不乐胡为哉！"
        },
        {
            "title": "七月十五日城中晚归",
            "content": "晚郭归舟急若何，市尘犹恐累渔蓑。\r\n到家觉得曾风雨，两树芭蕉破叶多。"
        },
        {
            "title": "秋雨偶书",
            "content": "云暗湖村水漫沙，秋堂萧飒类僧家。\r\n聪明比旧堂堂减，老懒随年数数加。\r\n风扇未愁蕉破叶，雨房偏恐稻伤花。\r\n坐深兀兀多资睡，强欲开书候日华。"
        },
        {
            "title": "西山有虎行",
            "content": "西山人家傍山住，唱歌采茶山上去。\r\n下山日落仍唱歌，路黑林深无虎虑。\r\n今年虎多令人忧，绕山搏人茶不收。\r\n墙东小女膏血流，村南老翁空髑髅。\r\n官司射虎差弓手，自隐山家索鸡酒。\r\n明朝入城去报官，虎畏相公今避走。"
        },
        {
            "title": "咏得落花诗三十首（录十七首）",
            "content": "阵阵纷飞看不真，霎时芳树减精神。\r\n黄金莫铸长生蒂，红泪空啼短命春。\r\n草上苟存流寓迹，陌头终化冶游尘。\r\n大家准备明年酒，惭愧重看是老人。¤"
        },
        {
            "title": "闻杨君谦致仕六首（弘治辛亥）",
            "content": "神武高冠挂急流，老人之事少年谋。\r\n江南四百八十寺，处处磨碑待记游。"
        },
        {
            "title": "蓝关图",
            "content": "卷中谁貌蓝关雪，瘦马凌兢寒切骨。\r\n阿湘远来候马前，低首擎拳赤脚热。\r\n拥鞍相向殊惨情，神气宛宛人欲生。\r\n瘴江嘱语亦切至，掩吻哀哦如有声。\r\n笔痕入素淡而媚，顾陆之间见能事。\r\n前人遗迹不易题，安得起公为画记。"
        },
        {
            "title": "题画卷",
            "content": "吴之为国水所涵，有山平衍无巉岩。\r\n我家多水少山处，怅望翠微心所贪。\r\n时能借墨补不足，数纸连络长番粘。\r\n峰峦重复间溪溆，杂树列布多枫楠。\r\n或开大壑浸山足，其椒半为浮云含。\r\n僧庐隐映林木杪，平圮道谷出水南。\r\n东村西落互亲友，耕田凿井同丁男。\r\n便须芒履与藤杖，听泉采药我亦堪。\r\n阳冈亭馆谁择胜，雅许酒会并棋谈。\r\n尝闻巴蜀天下险，未可一往寻凫蚕。\r\n子长之兴浩不浅，感此老鬓霜鬖鬖。\r\n聊因此图识所见，卧游一生还自甘。"
        },
        {
            "title": "咏钱（三首）",
            "content": "个许微躯万事任，似泉流动利源深。\r\n平章市物无偏价，泛滥儿童有爱心。\r\n一饱莫充输白粟，五财同用愧黄金。\r\n可怜别号为赇赂，多少英雄就此沈。¤"
        },
        {
            "title": "自甲浦道太湖四十里见吴香诸山喜而有作",
            "content": "清苕达宜兴，道湖已成算。\r\n仆夫却告难，风浪卒莫玩。\r\n劝我陟山麓，正尔免忧患。\r\n彼此有得失，我臆殊未断。\r\n譬山行见湖，昏昏只浩瀚。\r\n何如行湖中，坐见山秀烂。\r\n仆尚请决筮，得《需》利在彖。\r\n毅然促飞橹，猛进不复懦。\r\n探穴有虎子，履险获奇观。\r\n出浦即会胜，列障拥一岸。\r\n遥思揽吴香，妄意觅仙幔。\r\n群耸西若监，巨浸东罔畔。\r\n天谓湖太淫，设此似按摊。\r\n云涛日冲撞，石趾力抵捍。\r\n输嬴各无能，两垒对楚汉。\r\n我行锋镝间，便以老命判。\r\n山疑相慰藉，逐逐笑供玩。\r\n始有舟楫虞，尽被山破散。\r\n山亦有情状，要我绮语赞。\r\n气聚势则附，形散脉复贯。\r\n远近相衍迤，中自存博换。\r\n虽静有动机，万态纷变乱。\r\n虬龙徐蜿蜒，狮猊悍奔窜。\r\n夷突各不一，大小略相半。\r\n正展芙蓉屏，横亘苍玉案。\r\n晴縠绉日光，莫熨锦绣段。\r\n金庭与玉柱，远弄波影粲。\r\n历眼四十程，续续青不断。\r\n平生诧传闻，信美非谩谰。\r\n修辞聊梗概，归忆庶可按。"
        },
        {
            "title": "咏得落花诗三十首（录十七首）",
            "content": "玉勒银罂已倦游，东飞西落使人愁。\r\n急搀春去先辞树，懒被风扶强上楼。\r\n鱼沫煦恩残粉在，蛛丝牵爱小红留。\r\n色香久在沉迷界，忏悔谁能倩比丘。¤"
        },
        {
            "title": "低田妇",
            "content": "湖田十年才一耕，今年又与湖波平。\r\n男儿筑岸妇踏水，日长踏多力不生。\r\n百辐翩翩转鸦尾，涂足蓬头濯风雨。\r\n君不见田家不悔苦生涯，生女还复嫁田家。"
        },
        {
            "title": "病中夜怀",
            "content": "病与忧相并，如何老不成。\r\n少年犹昨日，往事讶前生。\r\n月共轩窗净，秋将枕席清。\r\n瘦何消览镜，洗面手还惊。"
        },
        {
            "title": "为苏太守题画",
            "content": "叠叠青山宛宛溪，林蹊曲折世途迷。\r\n云边石壁花漫缝，畬后春田雨夹泥。\r\n趁屋墙斜邻舍逼，当门树密鸟巢低。\r\n鸣驺入谷人今起，惟有图书积旧栖。"
        },
        {
            "title": "七十喜言三首（弘治丙辰）",
            "content": "自知蒲柳望秋零，意外惊延七十星。\r\n膝下还为小顽子，籍中已是空闲丁。\r\n先人蠹卷箱藤白，老母鱼羹钓竹青。\r\n尽把余生享天福，亦无惭愧到山灵。¤"
        },
        {
            "title": "次韵天台陈勉卖痴呆四绝",
            "content": "初自谁边错买痴，被渠乖者赚呆儿。\r\n苏州城里人如海，难悔还他认得谁。"
        },
        {
            "title": "咏钱（三首）",
            "content": "匾匾团团铜作胎，能贫能富亦神哉。\r\n有堪使鬼原非谬，无任呼兄亦不来。\r\n总尔苞苴莫漫臭，终然扑满要遭槌。\r\n寒儒也辨生涯地，四壁春苔绿万枚。¤"
        },
        {
            "title": "与王优",
            "content": "高歌宛转送新声，腔爱频移酒漫倾。\r\n著水游丝风趠起，过墙花影月扶行。\r\n正须陶写当吾老，更为殷勤奈尔情。\r\n可惜相逢牡丹后，柳边聊倩答啼莺。"
        },
        {
            "title": "答僧求画",
            "content": "参方归去草鞋穿，老屋清斋省旧缘。\r\n千里绝云行脚债，一单安月在家禅。\r\n蕉留庭户因供字，笋熟园林不卖钱。\r\n何苦要侬粗水墨，此心犹落妄尘边。"
        },
        {
            "title": "春归曲",
            "content": "今朝三月三十日，问春果是明朝归。\r\n春归当向何处去，春亦不言花乱飞。\r\n东家蝴蝶已无赖，强逐游丝扬落晖。\r\n青楼粉暗女子嫁，朱门鸟啼宾客稀。\r\n春一去，万事非。\r\n临歧更把一杯酒，愁见墙头梅子肥。"
        },
        {
            "title": "白茅顾氏种荔核成树有感（弘治壬戌）",
            "content": "人传顾家园，近有闽荔栽。\r\n始闻漫竦企，果否两莫裁。\r\n闽吴地殊悬，此物胡来哉。\r\n彼此气各偏，炎寒亦难谐。\r\n淮南不宜橘，冀北不宜梅。\r\n物固产不通，性与土相乖。\r\n耳目自为仇，于怀日徘徊。\r\n问讯昨走奴，已遣仍虑诒。\r\n及返有所挟，么枝叶蓑蓑。\r\n叶次缀小蕾，含黄未成开。\r\n事固有变理，执常哂吴呆。\r\n兼能述所致，妄瘗核偶荄。\r\n今本已拱把，森然畅条枚。\r\n去岁实垂成，筜落惜玫瑰。\r\n根气恐未充，加培如保孩。\r\n紫苞已在眼，香甘早流腮。\r\n老夫喟有此，南气其北来。\r\n先从草木见，造化有胚胎。\r\n厥初限荒服，难与玉食偕。\r\n渐虞道里近，有以滋味媒。\r\n置堠当未免，又见飞尘灰。"
        },
        {
            "title": "门前有垂杨",
            "content": "门前有垂杨，枝叶何靡靡。\r\n飘花欲及地，忽复因风起。\r\n摇荡少妇心，天涯念游子。\r\n愁多肌肉消，不敢临流水。"
        },
        {
            "title": "至日闲居自述（成化甲辰）",
            "content": "冬至之日无酒钱，醒笑先生高阁眠。\r\n聊凭线记短长日，何贵虫知大小年。\r\n白石田间虚种玉，紫泥籍上欠修仙。\r\n闲窗但有闲时月，学把行藏逐岁编。"
        },
        {
            "title": "次天全翁雪湖赏梅（四首）",
            "content": "少在城中多在乡，寻梅犹抵候朝忙。\r\n新诗似与梅相约，诗到成时梅恰香。"
        },
        {
            "title": "咏得落花诗三十首（录十七首）",
            "content": "一园桃李只须臾，白白朱朱彻树无。\r\n亭怪草《玄》加旧白，窗嫌点《易》乱新朱。\r\n无方飘泊关游子，如此衰残类老夫。\r\n来岁重开还自好，小篇聊复记荣枯。¤"
        },
        {
            "title": "睡起自遣",
            "content": "檐前落叶拥高秋，谬使人推隐者流。\r\n背有微暄念天子，手无漫刺渎诸侯。\r\n老知丝竹殊堪赖，远为儿孙未免忧。\r\n身后算应忧未了，且来拂壁画丹丘。"
        },
        {
            "title": "烈女生篇",
            "content": "阿娘心悸夜不眠，起来顾女如雉悬。\r\n肉寒气绝强求艾，引息微微吹碧烟。\r\n夺鬼为人假天手，天亦怜渠能过厚。\r\n怕教此义世无知，不使其人世无有。\r\n夫妻未媾本何私，分在名存白日知。\r\n何如死向白日下，千载分明心不欺。\r\n今载聊因阿娘活，枯木暂回根已拨。\r\n将心化石立郎茔，表是郎妻刻妾名。"
        },
        {
            "title": "钩弋夫人（成化癸卯年作）",
            "content": "河洲窈窕天下奇，气不瑀灵占者知。\r\n深拳握玉春满把，临河一笑为君披。\r\n与君七十仍生子，周公负之画图里。\r\n好而不爱情则疑，主少母壮乃媒死。\r\n云阳十里吹香风，丝履故在黄肠空。\r\n不应青鸟有遗爱，飞绕灵台怅望中。"
        },
        {
            "title": "赠西山老僧",
            "content": "老抱清斋太瘦生，雪眉霜鬓使人惊。\r\n游僧久住同衣食，畜鹤长随识性情。\r\n土锉逼床身暖活，纸窗烘日眼晶明。\r\n此心应与山俱静，不是深山养不成。"
        },
        {
            "title": "冒雨登惠山戏示同游者",
            "content": "惠山怪我昨径去，归来欲登却作雨。\r\n湿云隔眼失高翠，掉头不顾真巢父。\r\n愿治笠屐往慰谢，众虑沾濡吾莫沮。\r\n我言惠不在天上，行不畏难当至耳。\r\n呼童挈榼客乃从，一段奇踪自伊始。\r\n西湖山色奇空濛，当与此山移此语。"
        },
        {
            "title": "次东原先生与其甥魏公美画诗韵",
            "content": "苍苍笔力似荆关，白发图书老不闲。\r\n未许羊昙乞西墅，画中分与旧溪山。"
        },
        {
            "title": "杨花（二首）",
            "content": "扑面吹衣雪点晴，乱纷纷地亚夫营。\r\n借风为力终无赖，与水何缘却托生。\r\n看雀啅金新蕊破，爱蜂撩玉小团轻。\r\n踏歌女子空连臂，唤不归来信薄情。¤"
        },
        {
            "title": "寄周桐村先生",
            "content": "抽毫只合事黄麻，闲对清江惜鬓华。\r\n山县军书前吏迹，墓堂文字老生涯。\r\n荷锄还著乌纱帽，借舫尝依白鸟家。\r\n闻道闭门春寂寂，卧听风雨送莺花。"
        },
        {
            "title": "孙世节貌陋容请题",
            "content": "白头尽是老便宜，六十余生天地私。\r\n学舞固无长袖子，出游还有小车儿。\r\n绿阴如水微吟处，紫袷含风半暖时。\r\n瘦影任君描写去，百年草木要相思。"
        },
        {
            "title": "咏得落花诗三十首（录十七首）",
            "content": "分香人散只空台，红粉三千首不回。\r\n恶劫信于今日尽，痴心疑有别家开。\r\n节推系树马惊去，工部移舟燕蹴来。\r\n烂熳愁踪何地著，谢承惟有一庭苔。¤"
        },
        {
            "title": "过席心斋道士墓",
            "content": "丘墟寂寂临川上，桑海茫茫感蜕余。\r\n旧用枣盘灵霹雳，新来剑地入耰锄。\r\n羽人欲化枫株老，仙鹤无言石表虚。\r\n我愿追求金薤藁，碧苔狼籍漫虫书。"
        },
        {
            "title": "七十喜言三首（弘治丙辰）",
            "content": "七十回来秋叶零，后怜历岁已晨星。\r\n不才尽自惭诸己，识字聊堪破一丁。\r\n心事浩随云共白，鬓毛难学草回青。\r\n湖田绕舍粗睟粥，鸡骨丰凶屡托灵。¤"
        },
        {
            "title": "题画（五首）",
            "content": "独坐树根无一事，清风满袖作微吟。\r\n夕阳好在秋水外，日阁远山还未沉。"
        },
        {
            "title": "吴瑞卿染墨牡丹",
            "content": "雨晴风晴日杲杲，趁此看花花更好。\r\n浇红要尽三百觞，请客不须辞量小。\r\n野僧栽花要客到，急扫风轩破清晓。\r\n知渠色相本来空，未必真成被花恼。\r\n吴生又与花传神，纸上生涯春不老。\r\n青春展卷无时无，姚家魏家何足道。"
        },
        {
            "title": "迎新送旧曲",
            "content": "鼍鼓击，龙笛吹，阿婆接宝新人来。\r\n新人来，旧人去，迎新送旧门前路。\r\n门前路，有曲直。\r\n门前树，有短长。\r\n傍人未说新人强。\r\n新人绣罗郁金香，旧人綀布秋风凉。\r\n初将生死托末路，受尽糟糠还下堂。\r\n下堂畏踏来时路，啼鸟飞花撩断肠。\r\n鸟啼怪道呼姑恶，花飞怪道似郎狂。\r\n寄语新人保恩爱，三年五年当见郎。"
        },
        {
            "title": "送方水云",
            "content": "一个仙舟竹叶风，不知南北与西东。\r\n世人若欲追行迹，或在长安酒市中。"
        },
        {
            "title": "题画（五首）",
            "content": "碧水丹山映杖藜，夕阳犹在小桥西。\r\n微吟不道惊溪鸟，飞入乱云深处啼。"
        },
        {
            "title": "送程宫詹（因久雨为言者滥及，去位）",
            "content": "车马出春明，雨中人独行。\r\n人从今日去，雨是几时晴。\r\n静阁一杯酒，乱闻千树莺。\r\n故山堪注《易》，天意就先生。"
        },
        {
            "title": "题画与赵文美别",
            "content": "十日消闲障子成，看君堂上白云生。\r\n有人若问谁持赠，万叠千重是我情。"
        },
        {
            "title": "闻杨君谦致仕六首（弘治辛亥）",
            "content": "茫茫仕隐不同风，进退惟人自折衷。\r\n雁宕村前梅雨里，低头畦菜是英雄。"
        },
        {
            "title": "分得药臼谢医",
            "content": "山人治药砍云根，枵腹中容海月吞。\r\n捣过砂床剩朱糁，炼余石髓腻青痕。\r\n无铭错认周王鼓，有窍真移玉女盆。\r\n抱疾人来识清杵，数声遥在杏花村。"
        },
        {
            "title": "二月八日过灵殿祥公房",
            "content": "理舟指南郊，迢迢及侧景。\r\n中途止溪寺，陶烟接村暝。\r\n门前见新月，步步踏松影。\r\n虚寮寂无风，已有孤烛耿。\r\n衲子作供养，炉香侑碗茗。\r\n知我解吟事，其意似有请。\r\n宿酒发孤兴，捉笔便欣领。\r\n草草成数行，狂书乱斜整。\r\n复作挂猿枝，墨沈带云冷。\r\n但记此经过，流传我何省。"
        },
        {
            "title": "为郭总兵题长江万里图",
            "content": "元戎大开宝绘堂，紫锦荐几霞幅张。\r\n手披牛腰之甲卷，水墨迤逦踪微茫。\r\n我从鱼凫吊往古，灌口玉垒烟苍凉。\r\n青城雪山蔽亏处，导江之岷不可望。\r\n三水合流锦官当，三峨九顶递接翠。\r\n楼观缥缈天中央，渝涪城高宛相峙。\r\n嘉陵跳江吹枕旁，阵迹齿齿石作行。\r\n风云惨淡开瞿唐，黄牛滟滪难舟航。\r\n青天仰漏一线光，峡穷江广见汉阳，黄鹤赤壁相低昂。\r\n庐山五老天下观，顺流渐见迎风樯。\r\n大姑小姑交妩媚，何年争嫁彭家郎。\r\n三山九华连建康，南都宫阙何煌煌。\r\n大明定鼎龙虎合，万古巩固皇图昌。\r\n真州润州列两厢，金焦嶪当喉吭。\r\n直吞天派纳海口，有若万邦来会王。\r\n座中指点皆历历，鲛绡数丈万里长。\r\n老夫困顿今白首，欲往游之无裹粮。\r\n徒然感慨在牖下，捕影捉风消热肠。\r\n心摇摇兮怅徬徨，佩有兰兮袭瑶芳。\r\n江兮汉兮不可度，望美人兮天一方。\r\n少陵东坡二豪者，风流在在留文章。\r\n英雄割据未暇论，卧龙独数人中强。\r\n元戎元戎将之良，此卷兼与韬钤藏。\r\n南征西伐或有事，按图索程犹取囊。\r\n非惟供玩托深旨，居安虑危心不忘。\r\n呜呼！居安虑危心不忘。"
        },
        {
            "title": "和张保定留题北寺诗韵",
            "content": "钟磬泠泠隔水闻，当门高塔倚斜曛。\r\n绿萝深径栖残雨，黄叶空台积暮云。\r\n已拂壁尘留草圣，更因香炷事桐君。\r\n碧山学士清游后，应悔银鱼不蚤焚。"
        },
        {
            "title": "周较书宗道主吾塾自吾弟以及吾儿去就十余年",
            "content": "一别清风又十霜，重来三径未全荒。\r\n此君已觉垂垂老，稚子今看稍稍长。\r\n书简漫消新岁月，渔竿不厌旧沧浪。\r\n试呼浊酒歌《淇澳》，昨夜疏帘雨正凉。\r\n\r\n【注释】：【原题】：\r\n周较书宗道主吾塾自吾弟以及吾儿去就十余年因竹请题寓\r\n情有咏"
        },
        {
            "title": "半清轩",
            "content": "一轩逼侧两弓余，心远何妨市上居。\r\n盆里栽梅寄潇洒，壁间写竹看扶疏。\r\n闲翻酒券供临帖，静借牙筹记读书。\r\n日有茶烟与香篆，行人帘外欲停车。"
        },
        {
            "title": "生朝自遣（弘治八年，己卯年，六十九）",
            "content": "门前客到鹤先鸣，洒扫茅堂作送迎。\r\n座举龙钟先有我，乡寻侪辈渐无兄。\r\n明年七十将来寿，今日三杯见在生。\r\n一幅布巾藤作杖，倩谁林下画闲行。"
        },
        {
            "title": "次韵天台陈勉卖痴呆四绝",
            "content": "瞒却惺惺去卖痴，呆儿真是养家儿。\r\n到头打合无牙侩，空手归来告诉谁。"
        },
        {
            "title": "咏钱（三首）",
            "content": "存亡未了复亡存，欲火难烧此利根。\r\n生化有涯真子母，圆方为象小乾坤。\r\n指挥悉听何须耳，患难能排岂藉言。\r\n自笑白头穷措大，不妨明月夜开门。"
        },
        {
            "title": "市隐（成化甲午）",
            "content": "莫言嘉遁独终南，即此城中住亦甘。\r\n浩荡开门心自静，滑稽玩世估仍堪。\r\n壶公溷世无人识，周令移文好自惭。\r\n酷爱林泉图上见，生嫌官府酒边谈。\r\n经车过马尝无数，扫地焚香日载三。\r\n市脯不教供座客，户佣还喜走丁男。\r\n檐头沐发风初到，楼角摊书月半含。\r\n蜗壁雨深留篆看，燕巢春暖忌僮探。\r\n时来卜肆听论《易》，偶见邻家问养蚕。\r\n为报山公休荐达，只今双鬓已毵毵。"
        },
        {
            "title": "移席茅山东顶徐永年避酒而去作歌嘲之",
            "content": "自我来茅山，春雾拨不开。\r\n冥迷五日思困顿，当面不见紫翠堆。\r\n今朝喜有风汛扫，两目浩荡天光回。\r\n秀峰戢戢各拱立，伺我道左千戟排。\r\n苍松为幄碧草荐，洼石一一罗尊罍。\r\n高天广野寄笑傲，芙蓉对面劝我一吸三百杯。\r\n徐卿不能有此量，自椒而窜山之隈。\r\n隔林大呼谷与应，掉尾竟去无徘徊。\r\n却从地上举手谢，远意若诉不得相追陪。\r\n会难别易略不恤，有乐弗取真吴呆。\r\n山禽冲客啄余胔，野花点席粘残醅。\r\n老兵既失老僧在，且握石子为阄猜。\r\n醉来枕藉足力惫，扶掖不起相催颓。\r\n明朝烂熳别办冶游事，青山在在似作游人媒。\r\n久住山亦许，不作谢令推。\r\n凭我裁截笔作剪，信我包括诗为胎。\r\n请君急急还来看怪事，金鳌左股昨夜安在哉？"
        },
        {
            "title": "拂水岩（弘治庚戌）",
            "content": "只有看山是胜缘，青鞋布袜且轻便。\r\n天收雨脚赊今日，我趁花时遣老年。\r\n绝壁云扶将堕石，豁崖风勒下奔泉。\r\n此来不愤空归去，旋构新篇拣竹镌。"
        },
        {
            "title": "杨花曲",
            "content": "江上杨花撩乱飞，随郎马蹄点郎衣。\r\n杨花飞多还堕地，郎去遥遥何日归。\r\n郎归不归任郎意，但是家书无寄处。\r\n愿栽杨树绕天涯，明年见花郎忆家。"
        },
        {
            "title": "咏得落花诗三十首（录十七首）",
            "content": "芳华别我漫匆匆，已信难留留亦空。\r\n万物死生宁离土，一场恩怨本同风。\r\n株连晓树成愁绿，波及烟江有幸红。\r\n漠漠香魂无点断，数声啼鸟夕阳中。¤"
        },
        {
            "title": "题杜东原先生雨景",
            "content": "老原作画墨法熟，纸上沉沉泼浓绿。\r\n重林湿叶欲堕地，合涧流淙似鸣玉。\r\n庐山九叠翠不干，秋影平吞此长幅。\r\n借看真怕雨拂面，要为时人洗双目。\r\n滕王珠帘正堪卷，董家破屋不可宿。\r\n出门一笑青天高，犹怪春泥污吾足。"
        },
        {
            "title": "晚坐",
            "content": "春残尚絮袍，林屋气萧骚。\r\n白日苦不夜，人生亦太劳。\r\n泥花方失势，雨笋漫争高。\r\n小酌仍观物，新醅惬老饕。"
        },
        {
            "title": "经尚湖望虞山",
            "content": "日午放船湖上头，虞山随船走不休。\r\n高云仰见出翠壁，飞影下接沧波流。\r\n青林人家隐山麓，鸡鸣犬吠闻中洲。\r\n鸬鹚群栖竹叶暗，蜻蜓特立荷花秋。\r\n莲歌渔唱尚互答，落景在树犹堪游。\r\n小舟争渡各先去，独逆风波浑不忧。"
        },
        {
            "title": "题画（五首）",
            "content": "爱是垂杨嫩绿齐，放舟晴日弄春溪。\r\n沧浪自唱无人和，飞过水禽能一啼。"
        },
        {
            "title": "送刘国宾",
            "content": "刘郎面玉争荷花，少年经市果满车。\r\n金张许史不敢倩，凤凰合德宾王家。\r\n平步为仙五云里，甲第藏春天尺只。\r\n笙歌催醉金叵罗，七十紫鸳扶不起。\r\n冶游昨日过江东，细马红妆山水里。\r\n家人要问山水处，生绡拓取苏杭去。"
        },
        {
            "title": "秋暑夜坐",
            "content": "星河垂地夜阑珊，坐久幽怀百事关。\r\n畏老欲逃如镜里，苦尘难脱限人间。\r\n一亭多竹还妨月，二水宜家又欠山。\r\n世好茫茫谁是足，只除心迹自高闲。"
        },
        {
            "title": "送人归秦州",
            "content": "江城十月风凄凄，客子告我归关西。\r\n长途短日双泪落，苦忆妻孥惊鼓鼙。\r\n延安绥德边报急，秦州在陷家当失。\r\n黄河冻合胡马健，倏来度冰如踏石。\r\n奈何主将与监军，玩寇自顾舟中敌。\r\n驻兵无常惑饷道，远输岂顾烦民力。\r\n刍辋计万不计千，骡驼不足不得前。\r\n委山积云两遭烬，旋买一束银三钱。\r\n官司敛价挞闾里，妇女唬咷脱簪珥。\r\n役穷财竭心易失，衅端恐在萧墙里。\r\n杞人闻之搔白头，落日倚襟江上楼。\r\n呜呼韩范不复作，极目秦云空自忧。"
        },
        {
            "title": "悼内",
            "content": "生离死别两无凭，泪怕伤心只自凝。\r\n已信在家浑似客，更饶除发便为僧。\r\n身边老伴悲寒影，脚后衰年怯夜冰。\r\n果是幽冥可超拔，卖文还点药师灯。"
        },
        {
            "title": "咏得落花诗三十首（录十七首）",
            "content": "马追红雨倦游回，春事阑珊意已灰。\r\n生怕渐多烦扫地，酷怜将尽数衔杯。\r\n莽无留恋墙头过，私有徘徊扇底来。\r\n老去挂牵宜绝物，白头自笑此心孩。¤"
        },
        {
            "title": "永乐初给事姚伯善采木广右被瘴客死殡及六十",
            "content": "惟昔永乐初，皇帝治明堂。\r\n取材苍梧野，在楩楠豫章。\r\n公素侃察闻，百辟得激扬。\r\n譬如公输子，材悉良不良。\r\n此行固天简，公亦喜自当。\r\n握节指八桂，伐鼓官舲扬。\r\n惟木弥万山，计材不计章。\r\n昂霄及耸壑，乃适于栋梁。\r\n此处瘴疠地，气候日不常。\r\n无人事绥复，其魂怅彷徨。\r\n枯藤束木函，一殡六十霜。\r\n但知彼有殡，不知在何方。\r\n虽剧返葬心，日月何忙忙。\r\n天实使汤公，官广得其详。\r\n书报在全州，湘山寺之旁。\r\n如因曼父母，始知墓在防。\r\n二子读书毕，哭踊如初丧。\r\n榛行不择日，即日裹糇粮。\r\n鹤云兄当住，小弟力颇强。\r\n出门当严冬，雨雪满大荒。\r\n九溪多鼍鳄，鼓涛播舟航。\r\n五岭饶虎豹，磨牙引饥吭。\r\n鹤行无恐怖，孝至胆气刚。\r\n达彼全州境，入寺悲荒凉。\r\n宛然三门侧，有垤记其藏。\r\n拜之号三绕，闻者痛肝肠。\r\n发函升輀车，奉还万里乡。\r\n蔼蔼桑梓里，郁郁楸梧冈。\r\n况与元配合，孤雌成鸳鸯。\r\n呜呼二子者，生死有耿光。\r\n虞山若增高，琴川若增长。\r\n\r\n【注释】：【注释】：\r\n呜呼二子者，颓俗亦可兴（叶）。\r\n【原题】：\r\n永乐初给事姚伯善采木广右被瘴客死殡及六十年至其孙榛\r\n鹤始克归葬先兆作诗记之"
        },
        {
            "title": "老年三病",
            "content": "转费揩摩转减光，苦无障翳只荒荒。\r\n俯眉作字仍虚画，触鼻看书反差行。\r\n盖幅鲛绡花懵懂，隔重云母月微茫。\r\n从前了了都休说，青白甘输与阮郎。\r\n苦无聊赖坐新聋，终日腾腾兀兀中。\r\n著味笑堪陪座客，搀分痴好作家翁。\r\n跳江昨夜安秋枕，堕叶明朝问朔风。\r\n非是是非还自有，我无闻听便应空。\r\n风袭虫攻两祸端，左车淰淰载梅酸。\r\n舌都无恙先输弊，唇未云亡莫罪寒。\r\n送药亲朋徒说效，劝餐儿女不知难。\r\n老年饮食非轻事，又差今年醉牡丹。\r\n\r\n【注释】：【注释】：\r\n（右齿痛。）"
        },
        {
            "title": "咏得落花诗三十首（录十七首）",
            "content": "飘飘荡荡复悠悠，树底追寻到树头。\r\n赵武泥涂知辱雨，秦宫脂粉惜随流。\r\n痴情恋酒粘红袖，急意穿帘泊玉钩。\r\n欲拾残芳捣为药，伤春难疗个中愁。¤"
        },
        {
            "title": "理折齿",
            "content": "蛀齿已脱三，又一摇根株。\r\n虽存作臲卼，中空外色卢。\r\n剥芡偶相激，迸落如跳珠。\r\n顿豁城堕堵，深开壁穿窬。\r\n遗槎突芒刺，脥间动龃龉。\r\n比比皆老钝，何特存廉隅。\r\n东家借小，我愿磨其觚。"
        },
        {
            "title": "乙丑六月闻哀诏有感（二首）",
            "content": "愚翁分与世缘疏，国恤惊心泣且吁。\r\n生长太平惟欠死，老衰余息尚何如。\r\n不知伊傅谁调鼎，欲梦羲皇我枕书。\r\n终日无聊思理发，雪茎些少亦频梳。\r\n弘治十八年乙丑，孝宗升遐，先生年七十九。"
        },
        {
            "title": "元旦后一日刘德仪送酒（成化戊戌）",
            "content": "使者双瓶至，蓬门向晚开。\r\n停肩慰泥滑，解幂省香来。\r\n染指怜佳味，挑灯引细杯。\r\n明朝携小榼，江上候新梅。"
        },
        {
            "title": "金山寺吉公房小酌",
            "content": "尝惜忙未到，到来方悟闲。\r\n过江如隔世，入寺不知山。\r\n风气薄诗骨，夕阳浮醉颜。\r\n古人夸一宿，三宿我才还。"
        },
        {
            "title": "废宅行",
            "content": "长洲苑外连云宅，青粉垣墙高廿尺。\r\n重楼沓阁出参差，柳絮中间影朱碧。\r\n堂前暖霞封画栏，渊渊伐鼓催牡丹。\r\n行人隔墙空叹息，富贵无缘容眼看。\r\n主人但怕客不醉，白日未昏教火继。\r\n歌童揭调尘堕梁，舞女失钗金溜地。\r\n豪华忌久复忌盈，时革人亡一梦惊。\r\n门前车马野花尽，地上牛羊无草生。\r\n老奴发秃?亦双足，犹恋遗基葺茅屋。\r\n半瓯齑粥不疗饥，西风满面吞声哭。"
        },
        {
            "title": "寄三原王冢宰",
            "content": "玉带朱衣鹤发明，夕阳林下寄长生。\r\n秋凉春暖筋骸健，雨后晨初意思清。\r\n荫树一编依卧鹿，傍花三酌趁啼莺。\r\n功名成遂真豪杰，更自逍遥享太平。"
        },
        {
            "title": "遇李生",
            "content": "李生生北方，膂力矜赑屃。\r\n桑弓劲如铁，轻引左右臂。\r\n短衣猎南山，猛虎俱待毙。\r\n官衢多骑劫，一发尝贯二。\r\n含笑担其囊，辄补酒家费。\r\n小饮三百杯，味薄不足睡。\r\n夜半挟金饼，隔楼调邻妓。\r\n横行长安中，五陵夸结义。\r\n秋暑满谿閤，解衣诧能事。\r\n捶床助谈屑，秉烛听未既。\r\n众客不敢哗，慑此河朔气。\r\n座无杨开府，娓娓当谁为？"
        },
        {
            "title": "从军行（成化乙未）",
            "content": "马上黄沙拂面行，汉家何日不劳兵。\r\n匈奴久自忘甥舅，仆射今谁托父兄。\r\n云外旌旗婆勒渡，月中刁斗受降城。\r\n左贤早待长绳缚，莫遣论功白发生。"
        },
        {
            "title": "题画（五首）",
            "content": "临水人家竹树中，只因孤屿水船通。\r\n当门细荇牵微浪，绕屋藤花落软风。"
        },
        {
            "title": "咏得落花诗三十首（录十七首）",
            "content": "是谁揉碎锦云堆，著地难扶气力颓。\r\n懊恨夜生听雨枕，浮湛朝入送春杯。\r\n梢旁小剩莺还掠，风背差池晙又催。\r\n瞥眼兴亡供一笑，竟因何落竟何开。¤"
        },
        {
            "title": "鸷禽行（弘治癸丑）",
            "content": "东海鸷禽身干小，毛紧骨耸睛皎皎。\r\n就蠙饱饲十年肉，要与郅都同一考。\r\n掌中久矣无驾鹅，报主但未呈枭慓。\r\n壤间鸱鼠坐龌龊，何足当拳乃轻挢。\r\n拙鸱以逸待尔劳，竭力睢盱仰张爪。\r\n捽头陷目出不备，两点华星光莫晓。\r\n呜呼！勇不可恃，志不可盈。\r\n拙鸱瞠目笑尔盲，尔鸷不复言功名。"
        },
        {
            "title": "纵禽（弘治改元，闻朝廷纵放百禽作）",
            "content": "秦云越树路悠悠，锁掣金铃百怨休。\r\n中有能言绿衣鸟，还呼万岁一回头。"
        },
        {
            "title": "土偶祸",
            "content": "锽锽鸣锣，彭彭伐鼓。\r\n复有旂盖，亦有戟斧。\r\n精力骏奔，无有老竖。\r\n整整肃肃，什什伍伍。\r\n绛帕帓首，花缯缴股。\r\n中舆者神，像之以土。\r\n岌乎其冠，被以绣组。\r\n觋者前导，跳梁荡舞。\r\n亟进如驱，遄止如阻。\r\n云神案行，于彼灾户。\r\n惟灾之户，鞠躬伛偻。\r\n小心来迎，翁前后姥。\r\n家无大小，一一拜俯。\r\n击牲化楮，荐以醇醽。\r\n祝神加飨，称我神主。\r\n惟疾惟患，我佑我祜。\r\n觋乃执乩，运曰神附。\r\n击案作声，觋曰神怒。\r\n必汝不虔，不明告汝。\r\n浑舍载拜，极哀恳苦。\r\n觋始作书，曰有逋负。\r\n设通梦寐，或聆咒诅。\r\n牛豕如干，等以犬羜。\r\n鹅鸭及鸡，计当蓓蓰。\r\n汝承其偿，其患良愈。\r\n箕忽辍运，少间复举。\r\n谓以汝故，往恳岳府。\r\n曲为之解，斡生死簿。\r\n觋之以下，如狼如虎。\r\n从翁臾姥，不容有语。\r\n指日令偿，令面神许。\r\n翁姥局蹐，无以经纪。\r\n质我青苗，鬻我小女。\r\n典我衣裳，剪我机杼。\r\n求我亲戚，贷我邻比。\r\n是日之届，其辈来聚。\r\n主张督责，枚举件数。\r\n数无亏少，物必丰美。\r\n献事甫成，饕彼尊俎。\r\n酒肉淋漓，撑肠拄肚。\r\n复有苞苴，脔胾核糈。\r\n此辈未出，患者为鬼。\r\n越明之日，神复求祀。\r\n即于东家，其作如故。\r\n哭者在西，无警无悟。\r\n蚩蚩之氓，昧乎义理。\r\n生死系命，听禀有数。\r\n岂是土偶，能夺能与。\r\n今既无灵，不察何俟。\r\n噍噍群小，附土利己。\r\n土岂有知，群小实使。\r\n此事有类，河伯娶妇。\r\n有豹为令，悉投诸水。"
        },
        {
            "title": "过长荡",
            "content": "发迹过长荡，识此平生始。\r\n春流方漫衍，旷荡弥十里。\r\n老葑蔽层云，敷芽青拟拟。\r\n正如一明镜，皛蚀铜绣起。\r\n西山欲临照，掩却螺髻美。\r\n山亦拗怒去，南走太湖涘。\r\n群势涌叠浪，争揵互排挤。\r\n我恐先我去，挥手喝止止。\r\n湖山四面好，转侧皆可喜。\r\n此面正佳绝，扁舟载西子。\r\n芳洲有隙地，官卖脱紫绮。\r\n移家非丹砂，所好在山水。"
        },
        {
            "title": "闻杨君谦致仕六首（弘治辛亥）",
            "content": "都门祖帐百花飞，多见龙钟赋《式微》。\r\n较取柳条千万折，不曾送一少年归。¤"
        },
        {
            "title": "暮投承天习静房与老僧夜酌复和清虚堂韵",
            "content": "临昏细雨如撒沙，城中官府已散衙。\r\n空林古寺叶满地，墙角仅见山茶花。\r\n系舟未稳促沽酒，布帘尚曳河西家。\r\n老僧开门振高木，宿鸟续续翻鸱鸦。\r\n松寮竹榻古且静，人影凌乱灯含葩。\r\n殷勤小行颇展敬，酾酒莫及先烹茶。\r\n更添香炷侑清啜，坐久不觉蒲牢挝。\r\n三杯破冻聊尔耳，俗虑脱臆如人爬。\r\n浮生岁月聚散过，抚事感老徒兴嗟。\r\n净方频来亦夙契，敢惜片语偿烟霞。"
        },
        {
            "title": "书周节妇孝感之异（成化丁未）",
            "content": "黄氏十九时，归周文璧氏。\r\n二年文璧丧，弱惟一女恃。\r\n有姑患痿痹，其状莫比拟。\r\n有肢如无筋，有骨如无髓。\r\n在床如空中，有身如蜕委。\r\n日夜但冥冥，仅有息存尔。\r\n闻听与触稍，动及即厥死。\r\n荐地方拟步，通问必附耳。\r\n艰难食溲次，不敢托诸婢。\r\n百药无一效，百累丛一己。\r\n黄氏心烦恼，惛惛不知处。\r\n东家优婆夷，怜悯为黄语：“汝姑溺苦海，汝知故何以？\r\n愆业如丘山，宿世所积累。\r\n须皈大势力，南海有大士。\r\n解难说真言，功德莫思议。\r\n但要深心持，日日要如是。\r\n一言一拜叩，亿又八千数。\r\n在佛虽有程，敬受无庸纪。\r\n功深果报应，何患患不起。\r\n”黄氏闻是言，烦恼生欢喜。\r\n洁室便置像，恭敬为作礼。\r\n沐浴体投地，心观口娓娓。\r\n亦不知有终，亦不知有始。\r\n亦不知有寒，亦不知有暑。\r\n阅日千八百，历年数得五。\r\n俄梦见一姥，前黄行迤逦。\r\n心谓是现化，称名略不顾。\r\n极力欲追即，步步悬尺只。\r\n径入一区庐，阖户若相拒。\r\n款叩发号泣，其户划然启。\r\n菩萨示妙相，金光烁瞻睹。\r\n头上珠缨络，晃晃复蕊蕊。\r\n莲目垂慈光，宣言启玉齿。\r\n黄氏前谛听，合掌作长跪，云汝依吾道，悉知悉见已。\r\n慈悲为我愿，岂无嘱付汝。\r\n修功加精进，九日一扶倚。\r\n七九扶以破，吻俱腐临日。\r\n试小掖筋骨，觉可举屡试。\r\n屡无难还能，步移跬彳亍。\r\n诣佛前奠香，致情旨其炷。\r\n从空跃逾梁而直下，乃着于病人正中顶囟里。\r\n其声若惊霆，其势若击杵。\r\n身心发震竦，百苦悉皆去。\r\n如风卷天云，不复留纤滓。\r\n如春活枯苇，如冰化为水。\r\n亲党尽来观，赞叹世无此。\r\n姑谢新妇力，脱我出死簿。\r\n新妇答何功，菩萨威力故。\r\n此事闻其甥，王纶能覼缕。\r\n韦虚气治痿，若或有仙技。\r\n黄氏孝治痿，专以诚为主。\r\n格物与布气，非诚莫相与。\r\n孝有致久旱，孝有致冰鲤。\r\n事本出非常，未可论常理。\r\n我特书其孝，勃谿用为砥。\r\n至今昆山人，大书播邑史。"
        },
        {
            "title": "喜程元道见过",
            "content": "客子到门西日沉，情缘一见一回深。\r\n逼除岁月匆匆话，远市盘飡草草心。\r\n积竹丛寒鱼合泽，堕樵风急鸟争林。\r\n白头与世殊疏阔，特地因君理旧琴。"
        },
        {
            "title": "望月思亲为韦谧作",
            "content": "韦郎五岁失其母，恃有父存未知苦。\r\n长来见父不见母，入地欲求地无户。\r\n仰天见缺月，似我独见父。\r\n明朝又是月圆时，死者安能复如此。\r\n尝尝见月便断肠，天或哀怜为风雨。"
        },
        {
            "title": "宜晚轩为玉公赋",
            "content": "湖山佳处小轩成，薄暮偏宜物外情。\r\n明月未来风满树，夕阳犹在鸟无声。\r\n黄花共客诗中老，白发催年定里生。\r\n尘海行人不知此，劳劳心迹候谁明。"
        },
        {
            "title": "楚江秋晚二首题陈味芝所藏燕龙图画卷（成化",
            "content": "葭菼苍苍白露晞，萧条江色带微晖。\r\n平沙雁逐寒潮起，野树鸦随乱叶飞。\r\n渐见九溪如练净，尚怜三户似星稀。\r\n不堪昨夜南游客，愁向西风忆授衣。\r\n\r\n【注释】：【原题】：\r\n楚江秋晚二首题陈味芝所藏燕龙图画卷（成化癸巳）"
        },
        {
            "title": "星堕",
            "content": "惟己酉十月，五日立冬始。\r\n鸡后涉黎明，寤者稍稍起。\r\n有星流西北，而从东南止。\r\n其大如车轮，蓬然曳长尾。\r\n撒星更抛焰，遗落相蕊蕊。\r\n其光白中黄，烛地以昼比。\r\n行旅尽惊仆，吠犬鸣鹜雉。\r\n堕地如炮声，引响久未已。\r\n床闼皆簸撼，约闻三百里。\r\n七月尝示异，不意复有此。\r\n瞥过视莫谛，堕处曷究拟。\r\n至地当有化，其形当何似。\r\n其堕当何曜，其罚当何理。\r\n窃谓经与纬，堕一天缺纪。\r\n无乃金火余，其气互合耳。\r\n余衍固非正，谪罚自有旨。\r\n灾祥付茫茫，不敢扣太史。"
        },
        {
            "title": "题江南景寄北客",
            "content": "江南山水为吾乡，山能千里江亦长。\r\n亘于天地，莫可缩写寄一纸，渺渺并苍苍。\r\n萦滩沓渚犬牙出，重村杂树青烟藏。\r\n沙溪杳杳引百丈，舻舻前后来群商。\r\n渔翁舴艋聚虫蚁，百纲对举如牵囊。\r\n风波澎湃濯山足，厓叶倒堕斗与飞沤忙。\r\n迸泉或自岩腹落，两僧仰面洒沫凉。\r\n燕车冀马空辘轣，宜未信此为荒唐。\r\n似之小卷当为发大笑，长游便欲追吴樯。"
        },
        {
            "title": "八月一日病中即事（成化癸卯）",
            "content": "病骨撑衾太瘦生，秋怀兼暑未能清。\r\n酣人万梦同迷著，唤日一鸡劳独鸣。\r\n薄雾斗来成就雨，浮云终不主张晴。\r\n传看司马匡时疏，顿起藜床手足轻。"
        },
        {
            "title": "咏得落花诗三十首（录十七首）",
            "content": "百五光阴瞬息中，夜来无树不惊风。\r\n踏歌女子思杨白，进酒才人赋雨红。\r\n金水送香波共渺，玉阶看影月俱空。\r\n当时深院还重锁，今出墙头西复东。¤"
        },
        {
            "title": "过听松邻房",
            "content": "石子墙低细路平，未敲门户有僧迎。\r\n松风最不私人听，行过西家共此声。"
        },
        {
            "title": "咏得落花诗三十首（录十七首）",
            "content": "芳菲死日是生时，李妹桃娘尽欲儿。\r\n人散酒阑春亦去，红消绿长物无私。\r\n青山可惜文章丧，黄土何堪锦绣施。\r\n空记少年簪舞处，飘零今已鬓如丝。¤"
        },
        {
            "title": "咏得落花诗三十首（录十七首）",
            "content": "似雨纷然落处晴，飘红泊紫莫聊生。\r\n美人天远无家别，逐客春深尽族行。\r\n去是何因趁忙蝶，问难为说假啼莺。\r\n闷思遣拨容酣枕，短梦茫茫又不明。¤"
        },
        {
            "title": "闻杨君谦致仕六首（弘治辛亥）",
            "content": "到手功名赋子虚，深山长谷觅安居。\r\n读书已足功名事，更读人间未读书。"
        },
        {
            "title": "睡起自遣",
            "content": "书枕悠悠自小康，何须断送脚尘忙。\r\n屏心云气山开画，树里檐声雨满堂。\r\n名利可怜鸡有肋，神仙只累鼠拖肠。\r\n时时具酒招邻曲，闲与桑麻较短长。"
        },
        {
            "title": "咏得落花诗三十首（录十七首）",
            "content": "夕阳无赖小桥西，春事阑珊意亦迷。\r\n锦里门前溪好浣，黄陵庙里鸟还啼。\r\n焚追螺甲教香史，煎带牛酥嘱膳。\r\n万宝千钿真可惜，归来直欲满筐携。¤"
        },
        {
            "title": "杨花（二首）",
            "content": "恃何颜色漫狂颠，虽取花名未取怜。\r\n寒士衣裳思挟纩，相公帘幕欲漫天。\r\n吹嘘不起春泥上，撩乱无端老鬓边。\r\n一种当门小儿子，傍风因日弄轻圆。"
        },
        {
            "title": "烈女死篇",
            "content": "周家女子李家妇，未嫁夫家但相许。\r\n正如一树未开花，分明自有春为主。\r\n李郎病瘵两年强，说道今年番上床。\r\n闻来人语多不的，口又藏羞难问娘。\r\n只对寒灯泪如霰，为重为轻果谁见。\r\n此身空负嫁夫名，此眼何曾辨郎面。\r\n阿娘背女泣堂前，忖是郎边凶信传。\r\n烈姬重义轻一死，贞女安心无二天。\r\n通身示孝衣裳白，长练高经绣房夕。\r\n在世鸳鸯不得双，同到黄泉愿成匹。"
        },
        {
            "title": "烈妇吟",
            "content": "湓渎西浒，薛媛邵妇。\r\n邵吏坐法，逮者如虎。\r\n逮悦薛妩，佻语肆侮。\r\n薛丑其语身雉经，誓不辱夫以死明。\r\n黄犀辟尘尘不生，白玉绝玷玷不成。\r\n呜呼荒冢久欲平，后人立石题烈名。"
        },
        {
            "title": "七星桧",
            "content": "海虞七星桧，宜为群木冠。\r\n列生老子宫，与邑作奇观。\r\n广墀气萧森，入门凛欲汗。\r\n久信天地成，沃知雨露灌。\r\n传植从萧梁，其说我恐漫。\r\n验斗形叵全，七既毙其半。\r\n三株实聊存，难执岁月算。\r\n各各具其异，形容匪词翰。\r\n西体裂多槁，豁然敞三判。\r\n东体活亦裂，筋骸互续断。\r\n北者蜷而秃，袖破舞脱腕。\r\n叶亦不暇叶，干亦不暇干。\r\n左文皮索綯，孤蕝顶留伞。\r\n槎折象齿跷，癭决鬼目烂。\r\n疏越复丛穴，骳骫仍轩岸。\r\n蛟挛及猊跛，努力不得窜。\r\n矛长及剑短，接战惊楚汉。\r\n如此纷怪骇，聃君不能按。\r\n知遭几雷厄，还屡兵火难。\r\n生死付冥然，造物反被玩。\r\n君子重贞固，顽丑小人谰。\r\n缘高坐吹箫，我欲呼鹤鹳。\r\n从根觅埋丹，浇泉觊红灿。\r\n长生就其荫，永作婆娑伴。"
        },
        {
            "title": "约史明古不至",
            "content": "仙舟望不到玄都，近信虚传过太湖。\r\n如此江山空旧约，可胜风雨有长途。\r\n灯前白发棋声在，地上碧桃花事无。\r\n春已阑珊人尚远，幽禽何苦唤提壶。"
        },
        {
            "title": "别金陵",
            "content": "花事匆匆瞥眼过，故园不去欲如何。\r\n五侯宾客鲭全少，百姓人家燕已多。\r\n蒋庙乱山云罨树，秦淮落日水增波。\r\n有诗对酒虽堪赖，终欠玲珑为我歌。"
        },
        {
            "title": "水村图",
            "content": "鱼庄蟹舍一丛丛，湖上成村似画中。\r\n互渚断沙桥自贯，轻鸥远水地俱空。\r\n船迷杨柳人依绿，灯隔蒹葭火映红。\r\n全与吾家风致合，草堂曾有此愚翁。"
        },
        {
            "title": "生辰漫咏（弘治甲寅）",
            "content": "今朝六十八，历岁知既夥。\r\n青春不还人，七十近在左。\r\n流光迅昼夜，忽忽迸石火。\r\n我与石火争，寄活真螟蜾。\r\n但愿无疢疾，诗骨瘦亦可。\r\n浮云载富贵，过眼颐不朵。\r\n先人有薄田，数口颇缠裹。\r\n关门事清咏，天地自容我。"
        },
        {
            "title": "暮春送客（成化辛丑）",
            "content": "旧迹新痕酒满衣，东风紫楝又花飞。\r\n金阊亭上偏无赖，春与行人并日归。"
        },
        {
            "title": "题光福画卷",
            "content": "群山西奔驻湖尾，通川夹山三十里。\r\n川穷小泺开镜光，居民次水屋比比。\r\n屋上有山屋下水，开门波光眼如洗。\r\n虎山桥畔晚市忙，打鼓渔郎卖鲜鲤。\r\n霜前橘柚万苞黄，雨后杨梅千树紫。\r\n山围水抱开农桑，乐土风光真画里。\r\n三年潢潦我无家，恨不携书亦居此。"
        },
        {
            "title": "咏得落花诗三十首（录十七首）",
            "content": "为尔徘徊何处边，赤阑干外碧檐前。\r\n乱飞万点红无度，间过一莺黄可怜。\r\n观里又来刘禹锡，江南重见李龟年。\r\n送春把酒追无及，留取银灯补后缘。"
        },
        {
            "title": "朱泽民山水",
            "content": "睢阳老人营丘徒，意匠妙绝绝代无。\r\n为留清气在天地，便就片纸开江湖。\r\n长松落叶风细细，幽构萦萝倚江住。\r\n壁虎书鱼荡水光，老屋疏茅通雨气。\r\n老人不归空北山，芳杜春风应厚颜。\r\n微官缚人万事拙，安得浮云相往还。\r\n宦海黄尘迷白发，云壑风泉清入骨。\r\n思家看画方兀然，叫落西窗子规月。"
        },
        {
            "title": "咏得落花诗三十首（录十七首）",
            "content": "供送春愁上客眉，乱纷纷地伫多时。\r\n拟招绿妾难成梦，戏比红儿煞要诗。\r\n临水东风撩短鬓，惹空晴日共游丝。\r\n还随蛱蝶追寻去，墙角公然有半枝。¤"
        },
        {
            "title": "楚江秋晚二首题陈味芝所藏燕龙图画卷（成化",
            "content": "天连湘汉水悠悠，水色微茫接素秋。\r\n残月已沉三国恨，乱云初散九疑愁。\r\n南方流落身将老，西候萧条客倦游。\r\n欲采蘋花恨无伴，美人迢递隔沧洲。¤\r\n\r\n【注释】：【原题】：\r\n楚江秋晚二首题陈味芝所藏燕龙图画卷（成化癸巳）"
        },
        {
            "title": "病中夜雨起坐",
            "content": "药杯香炷与温存，养病工夫要闭门。\r\n布被拥寒书作枕，纸窗催曙水临轩。\r\n枫生赧色知霜辱，蕉负争心共雨喧。\r\n物性人情静观得，得来还欲费吾言。"
        },
        {
            "title": "悼清公",
            "content": "三年不到此，一到失清公。\r\n影相丹崖月，袈裟碧树风。\r\n人皆梦幻耳，世在去来中。\r\n短咏酬长别，芭蕉古院东。"
        },
        {
            "title": "送门神",
            "content": "抱关憔悴两疲兵，众欲麾之我漫亹。\r\n简尔功名惟故纸，傍谁门户有长情。\r\n戟悲雨迹销残画，鍪赖虫丝恋绝缨。\r\n莫向新郎诉恩怨，明年今夜自分明。"
        },
        {
            "title": "题画（五首）",
            "content": "水次人家似瀼西，参差竹树路俱迷。\r\n溪翁兀兀不出户，日午饭香鸡正啼。"
        },
        {
            "title": "观西湖百咏集感旧有作",
            "content": "白发摊书似梦惊，某丘某水认题名。\r\n袖中东海言非大，纸上西湖眼更明。\r\n少觉旧游浑记得，老关佳处尚思行。\r\n青鞋布袜犹鲜健，只待花时计便成。"
        },
        {
            "title": "次天全翁雪湖赏梅（四首）",
            "content": "黄帽孤舟且莫催，雪山留客好衔杯。\r\n梅花况是堪题咏，今夜春城判不回。"
        },
        {
            "title": "己亥三月六日因雨宿西山白马涧早兴湿云如墨",
            "content": "湿云载春山，晴秀怅莫逢。\r\n朝来双闼前，顿失千巃嵸。\r\n天地大藏疾，何所不包容。\r\n峰峦皆养晦，草木未发蒙。\r\n芙蓉不敢巧，反朴鸿蒙中。\r\n老睛叵辨物，存亡诘儿童。\r\n昼夜不分明，中恐移愚公。\r\n又虑九疑缩，万里未相通。\r\n争高或不平，出气荡其胸。\r\n水墨用吾事，丹青莫为工。\r\n\r\n【注释】：【原题】：\r\n己亥三月六日因雨宿西山白马涧早兴湿云如墨诸山然在吞\r\n吐间东坡所谓雨亦奇正此景也因以诗画记尝见耳"
        },
        {
            "title": "闻杨君谦致仕六首（弘治辛亥）",
            "content": "临歧冠盖酒淋漓，卷轴通朝满赠诗。\r\n当是别翻尝案子，千人描画一人归。"
        },
        {
            "title": "七十喜言三首（弘治丙辰）",
            "content": "眼识茫茫齿发零，种田还欲候穰星。\r\n百年云倘行犹未，七十为稀幸已丁。\r\n待月露生秋袷紫，仰天风卸暑巾青。\r\n时修静观心斋里，应物虚明颇涉灵。"
        },
        {
            "title": "溪上独坐",
            "content": "观生吾自得，饱饭荷农功。\r\n盘石箕双足，清流影一翁。\r\n松乔藤辅德，枫老叶还童。\r\n好在寻诗地，无人杖屦同。"
        },
        {
            "title": "乙丑六月闻哀诏有感（二首）",
            "content": "八十衰黎死境临，哀传尺一痛难禁。\r\n虞渊怆日江湖泪，杞国伤天虮虱心。\r\n负扆周公正思画，解民虞舜未忘琴。\r\n白头病枕茅茨下，时梦新君在谅闇。¤"
        },
        {
            "title": "秋宵",
            "content": "秋宵殊为老人长，展转衾裯夜气凉。\r\n梦到衰年随血少，事寻闲感累心忙。\r\n凭凌残月空梁鼠，干聒西风破壁螀。\r\n强把清吟诉无赖，亦堪延缓及窗光。"
        },
        {
            "title": "闻王优弹唱",
            "content": "班里当歌让早名，临觞一曲使人惊。\r\n板回促拍翻新调，丝引余腔转慢声。\r\n萱草泥融蚯蚓细，桃花风悄栗留生。\r\n白头重洗青春耳，不向何戡数渭城。"
        },
        {
            "title": "次天全翁雪湖赏梅（四首）",
            "content": "重峦叠叠水湾湾，雪舫寻春醉未还。\r\n因省玉堂为客夜，如今不似梦中山。"
        },
        {
            "title": "闲居",
            "content": "颠毛脱尽野僧如，世好都归一懒除。\r\n欲博晏眠高著枕，图便老眼大抄书。\r\n屋须矮小茅须厚，窗要清虚竹要疏。\r\n心与陶翁有相得，时歌吾亦爱吾庐。"
        },
        {
            "title": "立夏日山中遍游后夜宿刘邦彦竹东别墅",
            "content": "乍认东庄路不真，有桥通市却无邻。\r\n山穷借看堂中画，花尽来寻竹主人。\r\n烂熳笺麻发新兴，留连樱笋送残春。\r\n与君再见当经岁，分付清觞缓缓巡。"
        },
        {
            "title": "读杨宫詹与屠太宰论事札子",
            "content": "古谏无专职，士庶获胥通。\r\n今者置有位，非位默而恭。\r\n卿相曷其然，出纳代天工。\r\n宫詹此札子，责善太宰公。\r\n辞严气则直，读之声沨沨。\r\n韩论及欧书，异代而合踪。\r\n既可扶国是，抑竭朋友忠。\r\n百年无此言，友道从而隆。\r\n朝廷罚台给，株连班直空。\r\n宰公乞摄旷，奏上何匆匆。\r\n略弗涉救援，于是涉迎逢。\r\n急彼故缓此，意外有牢笼。\r\n人情鄙兹疏，诋讪纷讠凶讠凶。\r\n台为风纪御，给本丝纶总。\r\n朝廷托耳目，立法由祖宗。\r\n官小系则大，责重望乃崇。\r\n愆忒以之律，邪佞以之攻。\r\n从则如水流，不从如水壅。\r\n士气要在养，养则其气充。\r\n折沮失謇谔，使之抱喑聋。\r\n天王本圣明，宰公实股肱。\r\n信之如蓍龟，可以定吉凶。\r\n慷慨能行义，岂曰无优容。\r\n难解者彭王，喜怒注宸衷。\r\n程罪终见释，钺辜终弗庸。\r\n公议皎如日，晓及三尺童。\r\n岂宰顾不谅，而弗及童蒙。\r\n朝廷行是罚，名以惩不供。\r\n因摄以寓援，何不鉴触龙。\r\n乞浆或得酒，求鱼庶离鸿。\r\n言患不至此，何患听弗聪。\r\n所惜在谏垣，两挫一岁中。\r\n岁来其娓娓，履霜怆凌冻。\r\n不可视朝廷，长有拒谏风。\r\n凤鸟吝不鸣，若鸣致时雍。\r\n匪为群谏地，自树弼亮功。\r\n其日举传奉，逮谏适相同。\r\n奏名四十员，珂马耀长冲。\r\n胥靡共趋走，俯默不敢颙。\r\n观者谓不祥，道议起如蜂。\r\n其责将谁归，未可谢匪躬。\r\n当悯时不平，亦可悲人穷。\r\n不鸣岂瓦鸡，不应岂木钟。\r\n岂待七年发，救焚必怔忪。\r\n但恐缓不及，激切有缄封。\r\n令人思三原，当此热心胸。\r\n陈乞惟恐后，剀切期必从。\r\n皎皎歌白驹，一往无留踪。\r\n江湖渺吾忧，其言不可终。"
        },
        {
            "title": "暑中题雪图",
            "content": "六月添衣唤僮子，自画雪图茅屋里。\r\n玉花出笔飞上树，惨淡阴山无乃是。\r\n老生放笔还自笑，颠倒炎凉聊戏尔。\r\n门前有客来借看，满眼黄尘汗如雨。"
        },
        {
            "title": "咏得落花诗三十首（录十七首）",
            "content": "芳树清尊兴已阑，抛阶滚地又成团。\r\n带烟窗扇棂斜透，夹雨檐沟瓦半漫。\r\n老衲目皮闲作观，小娃裙衩戏承欢。\r\n无端打破繁华梦，拥被伤春卧不安。¤"
        },
        {
            "title": "过湖偶书",
            "content": "薄暮及东泛，眼豁连胸臆。\r\n净碧不可唾，百里借秋拭。\r\n远树水光上，出没似空植。\r\n疏处方渺然，山黛一眉塞。\r\n夕阳掩半面，云浪为风勒。\r\n便以湖作纸，欲画手莫即。\r\n见瞥况难谛，历多何暇忆。\r\n舟子无雅情，双橹斗归力。"
        },
        {
            "title": "挽方水云道士用东坡先生清虚堂韵",
            "content": "学仙不成似炊沙，紫府著尔无闲衙。\r\n长生只在唇舌上，六十瞥眼风中花。\r\n江湖漂萍本无蒂，一囊书画东西家。\r\n虚谈火龙配水虎，岂见白蝠如乌鸦。\r\n惟于饮酒诧能事，终身落魄犹苏葩。\r\n醉魔沉冥不可醒，带病去买宜兴茶。\r\n长途昨夜忽观化，讣至空使吾胸挝。\r\n皮囊败坏秋草里，青山剑穴从谁爬。\r\n碧云黄鹤渺何许，矫首西睇令人嗟。\r\n我今随生亦随死，努力加饭辞餐霞。"
        },
        {
            "title": "感宜兴善权寺寥落",
            "content": "有客新寻古洞回，国山无处问茶杯。\r\n僧烦籍役兼徒去，虎熟禅堂引子来。\r\n雨烂竹菇春委顿，风惊松箨夜摧颓。\r\n未应灵胜随人往，碧殿犹存火篆雷。"
        },
        {
            "title": "咏帘",
            "content": "谁放春云下曲琼，一重薄隔万重情。\r\n珠光荡日花如梦，琐影通风笑有声。\r\n外面令人倍惆怅，里边容眼自分明。\r\n知无缘分难轻入，敢与杨花燕子争。"
        },
        {
            "title": "图琴川钱氏沁雪石",
            "content": "亭前峙奇石，兀可当一障。\r\n沁此万古雪，亘地气魄壮。\r\n蒸云势欲轩，得月神更王。\r\n妙拟轶仇池，润未下雪浪。\r\n刓凿天借巧，胸次见洞宕。\r\n孤立宜有邻，雅许修竹傍。\r\n风雨不敢泐，刻名久无恙。\r\n宝此一夔足，磊砢不多尚。\r\n贞德允配主，白衣可呼丈。\r\n我见便欲拜，良信米非诳。\r\n聊与貌高古，敢有愚公妄。\r\n\r\n【注释】：【注释】：\r\n（吴兴赵文敏公鸥波亭前有二石，一曰沁雪，一曰垂云。\r\n垂云流落云间，已不可考。沁雪在海虞县治中，钱允言氏\r\n购得之，白石翁为作图，系之以诗。）"
        },
        {
            "title": "写怀寄僧",
            "content": "虚壁疏灯语乱蛩，夜怀如水怯西风。\r\n明河有影微云外，清露无声万木中。\r\n泽国苍茫秋水满，居民流落野烟空。\r\n不知谁解抛忧患，独对青山忆赞公。"
        },
        {
            "title": "为友人写蕉",
            "content": "便欲开船去，因君更写蕉。\r\n要知相忆地，叶上雨潇潇。"
        },
        {
            "title": "次天全翁雪湖赏梅（四首）",
            "content": "不是春愁鹤发翁，风流人物义熙中。\r\n遥知觞咏清游处，小笔湖山似欠侬。"
        },
        {
            "title": "用清虚堂韵送匏庵少宰服阕还京",
            "content": "三年袍幞违风沙，归家读《礼》如退衙。\r\n长髯已间数茎白，瞳视明察无纤花。\r\n乡人廿载旷接见，老少瞻拜尝填家。\r\n怡然不烦亦不拒，正犹茂木容群鸦。\r\n朝廷眷注特虚席，匪直鉴藻兼填葩。\r\n要仪百辟重德度，如郁须酒渴乃茶。\r\n騑騑四牡不可缓，我亦殷勤当执挝。\r\n与君一别绝聊赖，虮虱泮学嵇康爬。\r\n衰人载见恐无日，未免握手成吁嗟。\r\n时勤相忆但搔首，仰睇天上空云霞。"
        },
        {
            "title": "次韵天台陈勉卖痴呆四绝",
            "content": "东卖呆兮西卖痴，卖痴即是卖呆儿。\r\n卖来卖去无人买，我不担当与阿谁。"
        },
        {
            "title": "吴姬曲",
            "content": "前年别郎三月暮，东荡西飘不知处。\r\n愿弹红泪湿杨花，总饶轻荡飞难去。"
        },
        {
            "title": "秋夜卧病",
            "content": "雨满疏灯风满堂，呻吟聊复对蛩皦。\r\n老人衣服秋偏早，多病衾裯夜转长。\r\n客有遗蓍因习卦，家无储药且看方。\r\n辟除苦望登高节，可奈茱萸未拆房。"
        },
        {
            "title": "白头公图",
            "content": "十日红帘不上钩，雨声滴碎管弦楼。\r\n梨花将老春将去，愁白双禽一夜头。"
        },
        {
            "title": "上巳日漫作",
            "content": "和风晴日正宜春，碧柳红桃得得新。\r\n老谢袚除何故事，健追行乐有闲身。\r\n邻翁采荠分家小，游女揉花打路人。\r\n不限长安水边好，太平随地总尧民。"
        },
        {
            "title": "闻杨君谦致仕六首（弘治辛亥）",
            "content": "春官司署尽能闲，犹道劳形与病关。\r\n身在早朝霜马上，青青残梦是吴山。"
        },
        {
            "title": "挽刘芝田",
            "content": "老倦长游雪满颠，澄江归理旧芝田。\r\n侯门裹足无名刺，野店扶头有酒钱。\r\n扪虱正谈天下事，逢蛇忽忌梦中年。\r\n孤儿为问他时计，犹指床头《捭阖篇》。"
        },
        {
            "title": "黄尚节静逸堂",
            "content": "记得君家附郭居，一堂幽处市声虚。\r\n绿阴日薄停琴坐，白发风凉带雪梳。\r\n蟢脚漫延窗下酒，燕泥时污手中书。\r\n长郎日以文为业，润笔青钱可馔鱼。"
        },
        {
            "title": "闻清痴马秋官课农山庄",
            "content": "秋官苔笠事东菑，虽爱清幽也似痴。\r\n分肉戏专邻叟社，讼田闲剖野人词。\r\n竹枝雨暗蟏蛸户，豆叶风凉络纬篱。\r\n知遣床头三百瓮，醉中都赋劝农诗。"
        },
        {
            "title": "虎来",
            "content": "成化十一年九月，讹言虎至争慌惚。\r\n我谓虎至岂水乡，况少簜翳与林樾。\r\n前村渐报咥老翁，西村少年扑见骨。\r\n未昏家家栅猪犬，四邻缓急莫相越。\r\n昨闻邻子说果见，夜闻噭哮哮竦毛发。\r\n起从壁孔稍窥觇，恰有微月映屋缺。\r\n翻乌骇雀不安树，偃草落叶悲风发。\r\n阔行卓尾自破来，意搏不得怒气勃。\r\n耸躯哆吻首闯地，瞋目耽眈两杯凸。\r\n侵朝出门迹宛在，湿泥载途五爪没。\r\n口中且言尚惊怕，转首四顾疑冲突。\r\n呜呼猛兽猛不知，平郊独行无乃忽。\r\n人稠地局势无比，众眼不甘留突兀。\r\n其中岂无冯妇者，攘臂敢前何不蹶。\r\n弯弧倘有裴将军，老命须臾应弦殁。\r\n不如徙恶南山深，安我民心汝安窟。"
        },
        {
            "title": "挽东禅信公",
            "content": "匝顶霜根七十强，笑呵呵地佛心肠。\r\n掀翻赵老茶公案，踏破林仙酒道场。\r\n屋掩云萝秋榻静，经残松月夜窗凉。\r\n我来借宿今无主，还拟呼之在醉乡。"
        },
        {
            "title": "题蕉",
            "content": "惯见闲庭碧玉丛，春风吹过即秋风。\r\n老夫都把荣枯事，却寄萧萧数叶中。"
        },
        {
            "title": "咏得落花诗三十首（录十七首）",
            "content": "筇枝侵晓啄芳痕，借尔阶庭亦暂存。\r\n路不分明愁唤梦，酒无聊赖怕临轩。\r\n随风肯去从新嫁，弃树难留绝故恩。\r\n惆怅断香余粉在，何人剪纸一招魂。¤"
        },
        {
            "title": "咏得落花诗三十首（录十七首）",
            "content": "落柄开权既属春，少容迟缓亦谁嗔。\r\n酷憎好事败涂地，苦被闲愁褷杀人。\r\n细数只堪滋眼缬，仰吹时欲随头巾。\r\n不应扪虱穷檐者，荐坐公然有锦茵。¤"
        },
        {
            "title": "溪亭小景",
            "content": "幽亭临水称冥栖，蓼渚沙坪只尺迷。\r\n山雨乍来茅溜细，溪云欲堕竹梢低。\r\n檐头故垒雌雄燕，篱脚秋虫子母鸡。\r\n此段风光小韦杜，可能无我一青藜。"
        },
        {
            "title": "题钱舜举渔乐图（成化甲辰）",
            "content": "长川无风绉秋碧，鸭嘴平滩引南北。\r\n水枫脱叶荻花飞，独许红茏占秋色。\r\n东船老渔罱鱼立，手擘罱竿双脚赤。\r\n清波照鱼如可拾，自见须眉还历历。\r\n老妻背坐乳小儿，似厌大儿争且索。\r\n西船收纶唱歌返，短楫弄波声湱湱。\r\n一家妻子团圞头，三泖五湖供泛宅。\r\n得鱼换米日月饱，鲜鲤活鲈为黍稷。\r\n渔船两叶天地间，翻觉船宽浮世窄。\r\n与渔传神霅溪老，满眼江湖纸盈尺。\r\n烟波情性渔不知，令渔见画渔还惜。"
        },
        {
            "title": "竹堂寺探梅",
            "content": "竹堂梅花一千树，晴雪塞门无入处。\r\n秋官黄门两诗客，珂马西来为花驻。\r\n老翁携酒亦偶同，花不留人人自住。\r\n满身毛骨沁冰影，嚼蕊含香各搜句。\r\n酒酣涂纸作横斜，笔下珠光湿春露。\r\n只愁此纸卷春去，明日重来花在地。"
        },
        {
            "title": "庐山高",
            "content": "庐山高，高乎哉！郁然二百五十里之盘距。\r岌乎二千三百丈之 ，谓即敷浅原。\r培 何敢争其雄？西来天堑濯其足，云霞旦夕吞吐乎其胸。\r回崖沓嶂鬼手擘，涧道千丈开鸿 。\r瀑流淙淙泻不极，雷霆殷地闻者耳欲聋。\r时有落叶于其间，直下彭蠡流霜虹。\r金膏水碧不可觅，石林幽黑号绿熊。\r其阳诸峰五老人，或疑纬星之精隳自空。\r陈夫子，今仲弓，世家庐之下，有元劂祖迁江东。\r尚知庐灵有默契，不远千里钏于公。\r公亦西望怀故都，便欲往依五老巢云松。\r昔闻紫阳祀六老，不妨添公相与成七翁。\r我常游公门，仰公弥高庐。\r不崇丘园肥遁七十淫，著作 白发如秋蓬。\r文能合坟诗合雅。\r自得乐地于其中。\r荣名利禄云过眼，上不作书自荐，下不公相通。\r公乎！浩荡在物表，黄鹄高举凌天风。"
        }
    ]
}