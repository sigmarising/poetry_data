{
    "dynasty": "明",
    "author": "郑善夫",
    "intro": "",
    "items": [
        {
            "title": "沧洲夏夕",
            "content": "失意对蒲柳，沧洲昨夜风。\r\n野云依暮笛，客况近秋空。\r\n司马多年病，虞卿薄暮穷。\r\n此生随造物，行止合飘蓬。"
        },
        {
            "title": "闻西江乱",
            "content": "乍发洪都使，风传消息回。\r\n荆吴得剧孟，江汉尚深哀。\r\n画角连城动，黄衫自将来。\r\n万方思系虏，宁乏亚夫才。"
        },
        {
            "title": "夜入鲁北鄙",
            "content": "不见黄花面，凄其白雁前。\r\n清渠接淮泗，衰草入幽燕。\r\n月露犹团夜，兵戎更积年。\r\n归途不可极，赍梦岁寒天。"
        },
        {
            "title": "新昌县晓行",
            "content": "暝发新昌县，晨临赤土隈。\r\n秋花随地有，渚雁与云来。\r\n杂树炊烟出，前泾山照回。\r\n忽闻歌伐木，行路兴悠哉。"
        },
        {
            "title": "晚秋直南省（二首）",
            "content": "清宵梦不彻，鸦啼深树间。\r\n羯胡同汉月，陵寝在燕山。\r\n青草乘时长，黄斿何日还。\r\n因风候边使，咫尺见天颜。"
        },
        {
            "title": "泰陵诗",
            "content": "千林松桧郁相回，永夜风生瀚海哀。\r\n万国昔曾瞻气象，五云空复护崔嵬。\r\n古来凤鸟长难至，天上龙髯定不回。\r\n苦忆焚香赐第日，报恩真愧济时才。"
        },
        {
            "title": "黄山杂诗",
            "content": "蓝田有嘉植，种玉世莫比。\r\n灵气纷璀璨，熠熠寰区里。\r\n玞碧奴视之，琳琅乃支子。\r\n不遇后车载，终伏蟠溪水。¤"
        },
        {
            "title": "寿日成礼奉天门",
            "content": "初日鸦啼宫树林，奉天高殿气骎骎。\r\n衣冠况值千秋节，犬马真恋万国心。\r\n白羽书来兵未解，黄河水落岁将阴。\r\n龙斿凤辇关山道，边事辛勤风雪深。"
        },
        {
            "title": "病中哭伯固",
            "content": "我眼双枯尽，那堪更哭君。\r\n平生犹铁石，灵爽定风云。\r\n葵藿虽同志，凤麟不恋群。\r\n吾徒向凋谢，谁黻太平文。"
        },
        {
            "title": "复叹（三首）",
            "content": "我生四十无闻时已暮，三年角巾守烟雾。\r\n空村落日门不开，独抱鹑衾哭穷路。\r\n麒麟趾折龙马沓，世路那得知其故。\r\n呜呼！兴衰用舍总在天，中夜击剑心茫然。¤"
        },
        {
            "title": "赠汪希周料兵淮楚",
            "content": "白马清秋出上京，勾陈光照亚夫营。\r\n中原天子亲提剑，南国楼船远募兵。\r\n消息只愁千里草，逋逃新恨九江城。\r\n汉家历数元无极，吴楚猖狂终自平。"
        },
        {
            "title": "病起步西禅",
            "content": "一春伏枕莺可怜，病起野池明白莲。\r\n偶尔梳头出城郭，便应看竹到西禅。\r\n天晴求食鸟双下，日午闭门僧独眠。\r\n明发螺江有行役，红尘白鸟异风烟。"
        },
        {
            "title": "不寐",
            "content": "客思苦不寐，惊心豺虎喧。\r\n羽书秋后捷，鬼哭夜深魂。\r\n岁月消残燹，风烟失故园。\r\n彭城有弟妹，絺绤念温存。"
        },
        {
            "title": "送吾惟可还三衢",
            "content": "昔年相逢胥水秋，今日重在闽山陬。\r\n中间丧乱真怜汝，南鄙音尘不散忧。\r\n别后山阳频弄笛，花时荆楚一登楼。\r\n旄头尚直天西北，何地巾车各自由。"
        },
        {
            "title": "羽猎谣（三首）",
            "content": "君王自拥鹔鹴裘，猎骑翩翩尽贵游。\r\n归来锡宴传封拜，狗监鸡坊十二侯。"
        },
        {
            "title": "寒食与木虚登屴崱峰遂饯公衡",
            "content": "绝顶天风云乱飞，海门高浪近春衣。\r\n霸图王气东南尽，尧韭秦花天汉稀。\r\n此地赏心唯汝共，万方愁目欲何依。\r\n要知寒食山中意，萍叶江湖几是非。"
        },
        {
            "title": "武夷曲次晦翁棹歌（二首）",
            "content": "藏里黄棺壑上船，春风秋雨自年年。\r\n觉来天地终归尽，炼得丹成亦可怜。"
        },
        {
            "title": "武夷曲次晦翁棹歌（二首）",
            "content": "幔亭彩幄会仙灵，紫雾蒙蒙薄太清。\r\n奏罢人间可哀曲，凤笙龙管杳无声。"
        },
        {
            "title": "南望湖",
            "content": "南望诸湖波映空，扬舲东逐芰荷风。\r\n垂杨乱覆茅檐绿，好着鱼梁山照中。"
        },
        {
            "title": "竹枝词（二首）",
            "content": "梨岭遥于枫岭遥，小关高比大关高。\r\n佣夫过岭如平地，一岁来回一百遭。"
        },
        {
            "title": "吊刘蕡祠",
            "content": "自昔悲歌地，刘生有墓祠。\r\n只余经世志，况值讳言时。\r\n去国英雄尽，还山事业迟。\r\n黄金旧台北，搔首动遐思。"
        },
        {
            "title": "腊",
            "content": "南州不待律，腊后暖相催。\r\n久客惜残岁，他时闻落梅。\r\n家家斗酒会，处处短笳哀。\r\n却忆江西北，渔樵戍未回。"
        },
        {
            "title": "赠道夫（三首）",
            "content": "华旂戒昧旦，之子北赴阙。\r\n丛林无繁条，天气正十月。\r\n中逵判绸缪，岂不念鹣蟨。\r\n赠子金琅玕，呐呐心结愲。\r\n京国多缁尘，终风永夕发。\r\n修坂无逸轨，知者备失蟨。\r\n故家亦有欢，浮荣亦有歇。\r\n志士无闲居，国忧固臲卼。\r\n将子东门行，微言不堪说。¤"
        },
        {
            "title": "忧",
            "content": "拟将新句咏销忧，咏罢重增双泪流。\r\n柱下朱郎成永别，江东黄尉竟何求。\r\n青袍事业悲三试，画省风烟感四休。\r\n摇落江山客途里，石门修竹梦林丘。"
        },
        {
            "title": "侠客行",
            "content": "万里金微道，防秋世不同。\r\n秦城时借寇，汉女岁和戎。\r\n落日吹《杨柳》，沙场恨未穷。\r\n莫收张掖北，复失酒泉东。\r\n天子遑推毂，将军誓挂弓。\r\n黄金装雁辔，白璧饰蛇。\r\n霸气天山雪，边声瀚海风。\r\n死生惟义激，部曲总骁雄。\r\n羌笛回青草，燕歌感白虹。\r\n营开月晕破，战胜贺兰空。\r\n直捣阏氏北，横行沙塞中。\r\n始知魏绛怯，岂说贰师功。\r\n洗甲蒲昌海，扬兵苜蓿峰。\r\n驰归大宛马，一一渥洼龙。\r\n赐邑连京雒，图形列上公。\r\n男儿雪国耻，不在藁街封。"
        },
        {
            "title": "天末忆思道",
            "content": "远怜方比部，经岁断来书。\r\n何日垂嘉树，青青拂敝庐。\r\n累憎鸿雁响，三见柳条疏。\r\n幽独疲孤梦，松斋月正虚。"
        },
        {
            "title": "长安",
            "content": "渔阳上谷古幽州，王业千年易水流。\r\n胡骑远窥青海月，秦城长建白龙斿。\r\n总愁关塞生多垒，未道萧墙隐百忧。\r\n日短时艰衰病早，几回簪笏梦沧洲。"
        },
        {
            "title": "上妙高台",
            "content": "云海冥冥望不回，鲸波东蹴巨灵开。\r\n中天楼阁虚无里，南国风烟江汉来。\r\n世短动经多事日，愁长况上望京台。\r\n白门金鼓维扬卒，落日空传黄竹哀。"
        },
        {
            "title": "送杨明府入觐",
            "content": "双阙玄霄上，三山沧海边。\r\n云逵望凫舄，明府似神仙。\r\n曲报离城调，琴希清庙弦。\r\n烦君告天子，百姓尚颠连。"
        },
        {
            "title": "不寐",
            "content": "反侧终难寐，寒天候不明。\r\n经旬淹厉气，永夜厌滩声。\r\n万事呻吟外，他乡儿女情。\r\n还闻丧良友，展转泪交横。"
        },
        {
            "title": "黄山杂诗",
            "content": "黄山奠南服，嶭分楚望。\r\n连峰标天枢，结秀极地藏。\r\n金鸡时一鸣，高鸟不能上。\r\n眷兹俯沧海，穷岁梦波浪。¤"
        },
        {
            "title": "寄戴仲鹖延平",
            "content": "嗟尔投荒在，十年归鬓新。\r\n豹文淹瘁疠，龙节渐风云。\r\n往事收残泪，清时录远臣。\r\n别深鱼雁阔，迹久凤麟驯。\r\n余亦丰城物，思君剑水滨。\r\n客衣浑自浣，不染雒阳尘。"
        },
        {
            "title": "羽猎谣（三首）",
            "content": "今年天子又行边，敕报旄头照酒泉。\r\n乘舆自领嫖姚部，内使宣颁九府钱。"
        },
        {
            "title": "秋日病怀",
            "content": "南州木落岁萧萧，蓟野风烟万里遥。\r\n病后客心惟药物，秋来人意满云霄。\r\n平沙雁带三江雨，横浦帆归八月潮。\r\n摇落应悲楚公子，不将旧业付渔樵。"
        },
        {
            "title": "闻道",
            "content": "闻道汉天子，身封镇国公。\r\n家初营上谷，臣得贺离宫。\r\n铁券传何急，将军气尽雄。\r\n郊牛凡五卜，车驾想河东。"
        },
        {
            "title": "赠道夫（三首）",
            "content": "富贵苦相迫，师徒多遁巡。\r\n况当强盛时，谁能分沈沦。\r\n之子仗剑出，举足生烟云。\r\n河淮漫浩浩，中有要路津。\r\n岂忘风波恐，壮心念委身。\r\n陈霜沍修途，落月经柍桭。\r\n良友志异域，此志难重陈。\r\n欲扳时无何，欲往道无因。\r\n愿为双意而，飞飞出城敔。"
        },
        {
            "title": "羽猎谣（三首）",
            "content": "羽林十万是亲军，渔阳铁骑天下闻。\r\n厩马长留太白垒，胡天惊散犬羊群。"
        },
        {
            "title": "柴门（二首）",
            "content": "凉月光不了，照我芳桂丛。\r\n白凫如人长，来往柴门东。"
        },
        {
            "title": "即事",
            "content": "赤县山河在，黄龙沙塞长。\r\n只忧胡部落，不着舜衣裳。\r\n骠骑年年没，单于世世强。\r\n仆姑寒射月，觱篥夜含霜。\r\n宝毂犹深入，金槊或转伤。\r\n前车未为远，神武有英皇。"
        },
        {
            "title": "谩兴",
            "content": "日月随人事，溪山共客情。\r\n水清鱼避影，松静鹤留声。\r\n枌梓怡前辈，文章达后生。\r\n时闻扣牛角，犹愧似要名。"
        },
        {
            "title": "复叹（三首）",
            "content": "忆昔金闺困天梏，乞身还山思维谷。\r\n频年藜藿口不充，况复呻吟卧床褥。\r\n生子当如孙仲谋，豚犬区区但口腹。\r\n呜呼！天时人事两不值，我生安命而已矣。¤"
        },
        {
            "title": "游金山寺",
            "content": "地控恒沙界，峰回沧海波。\r\n潮声永夜壮，云气秣陵多。\r\n龙窟存光怪，鲛宫湛绮罗。\r\n黄斿蔽江左，何日返天戈。"
        },
        {
            "title": "九日与倪小野祝姑溪登观星台",
            "content": "秋尽繁阴苦不开，散愁无计一登台。\r\n日边阊阖红云动，塞上风沙白鸟来。\r\n秦分正当金气盛，雁门未见玉音回。\r\n百年与尔同羁旅，九日徒歌黄竹哀。"
        },
        {
            "title": "哭张士孚",
            "content": "同舍今何在，斯人天下无。\r\n感时看谏草，何日奠生刍。\r\n狐鼠私相庆，衣冠势益孤。\r\n空余青史上，遗简载名儒。"
        },
        {
            "title": "柴门（二首）",
            "content": "家住白湖阳，习见风波事。\r\n苕荻何苍苍，乱我兰与芷。"
        },
        {
            "title": "复叹（三首）",
            "content": "归来来归愁复愁，洁己不及沧溟流。\r\n苦逐猕猴逐山雪，眼中萧萧谁故物。\r\n天涯良友半槁死，我身虽在空皮骨。\r\n呜呼！青山伐木鸟嘤嘤，胡为使我无友生？"
        },
        {
            "title": "钱塘映江楼宴坐观潮",
            "content": "钱王此开济，旋入宋山河。\r\n潮汐秋来壮，雷霆水上多。\r\n尚传江有怒，翻恨海无波。\r\n飒飒攒陵树，悲风日夜过。"
        },
        {
            "title": "顺门晓直",
            "content": "城上清钟散御墀，曙鸦声动万年枝。\r\n天回阁道星辰迥，云捧乾清岁月迟。\r\n内省尚承东阙旨，从官稀见早朝仪。\r\n羁孤愁断周南目，仙仗新传到具茨。"
        },
        {
            "title": "哭遂初",
            "content": "良友看余几，今年报女亡。\r\n江山有，风雨泣秋堂。\r\n元气能无损，星文定不光。\r\n连宵激孤志，洒涕向钱塘。"
        },
        {
            "title": "对湖",
            "content": "远水远如镜，平林渺欲迷。\r\n天多足鸿雁，沙暖定凫珣。\r\n秋事关身世，湖声避鼓鼙。\r\n老渔吾愧汝，曼衍听天倪。"
        },
        {
            "title": "黄岩黄宗贤为余筑室羽山招与共学方有心事未",
            "content": "不分委沟壑，上林安一枝。\r\n官随年少后，拙负故人知。\r\n彝鼎终难就，箪瓢定不辞。\r\n故园方苦乱，去采羽山芝。\r\n\r\n【注释】：【原题】：\r\n黄岩黄宗贤为余筑室羽山招与共学方有心事未果守官郁郁\r\n辄有东路之思奈故乡多难欲归不可行当赴其招矣记兴一首"
        },
        {
            "title": "黄山杂诗",
            "content": "园庐春欲至，岁事此伊始。\r\n采芳入曾云，散发不及理。\r\n蚕眠桑柘繁，土膏农务起。\r\n龙斗未敢闻，巢父正洗耳。"
        },
        {
            "title": "对月怀闽中诸友",
            "content": "潞河今夜月，却望晋安城。\r\n少谷堂犹在，东峰花正明。\r\n旅愁存世故，乡梦逐人情。\r\n展转怀诸子，风沙吾独行。"
        },
        {
            "title": "送人之郁林（二首）",
            "content": "苍梧之峰云万盘，下控牂牁连百蛮。\r\n莫道蛮方非近地，日南南是汉关山。"
        },
        {
            "title": "晚秋直南省（二首）",
            "content": "南宫秋晚直，更鼓不胜残。\r\n鸿雁夜仍度，风霜天正寒。\r\n宫车延北望，越客滞南冠。\r\n三辅胡尘里，闻鸡未敢安。¤"
        },
        {
            "title": "赠道夫（三首）",
            "content": "颓风吹岊水，饮子白玉杯。\r\n意长酒力微，日暮倚徘徊。\r\n十年绨袍恋，岁杪起离哀。\r\n咎愆孰与陈，游衍孰与偕。\r\n故国不可居，鲁生行凿坏。\r\n金台何崒峍，首山亦崔嵬。\r\n茂子竹柏心，余阴及枯荄。¤"
        },
        {
            "title": "闻开化用兵寄思道",
            "content": "旧是桃源地，如何丧乱滋。\r\n荷殳连老少，流血满潢池。\r\n蜀道奔惟汝，荆州仗有谁。\r\n尊翁在垂白，莫遣怨流离。"
        },
        {
            "title": "送人之郁林（二首）",
            "content": "郁林东下对扶桑，黑雾沉山是晕黄。\r\n鹧鸪啼上桄榔树，一寸乡心万里长。"
        },
        {
            "title": "竹枝词（二首）",
            "content": "西涧西边东涧东，千山不断万山通。\r\n谢豹见春啼出血，王孙上树捷如风。"
        },
        {
            "title": "宿归云庵",
            "content": "泽国变元气，名山留晚芳。\r\n云藏伏虎寺，花近挂飘堂。\r\n鹅鹳飞腾远，渔樵言笑长。\r\n沉溟达者事，散地即慈航。"
        },
        {
            "title": "黄山杂诗",
            "content": "黄山如岱岳，萝山若梁甫。\r\n曾颠遏行云，屼々自太古。\r\n咸池荡初景，昧旦河已曙。\r\n我梦天部行，笑折扶桑树。¤"
        },
        {
            "title": "宿象山西坞",
            "content": "乱木藏幽鸟，清商集古城。\r\n暝烟分野意，山鬼习人声。\r\n未把桐川钓，聊为颍水耕。\r\n岩栖备寂寞，倘得遇初平。"
        },
        {
            "title": "古剑行赠仇将军北征",
            "content": "将军手提三尺冰，乃是鬼国之铁，大齿之珍，沧溟水枯淬\r\n不成。\r\n莫邪断发跃冶死，而后龟文漫理流天晶。\r\n霜锋闪烁?鹈凝，万金吴钩拖赭缨。\r\n北斗七宿土花发，青天宝匣回机衡。\r\n魂斩断犀俱细事，此物自是苍龙精。\r\n江翻河亥罔象急，提出白曜摇东溟。\r\n飞芒杀白帝，喉下不可婴。\r\n丰城古狱谁识女，斗牛之墟元气升。\r\n沙塞秋高尘压城，黄龙白狼不肯庭。\r\n山甫无人武安死，战马西向徘徊鸣。\r\n安西都护君好行，此物应世世当平。\r\n丈夫叱咤鞭风霆，国难不赴非俊英。\r\n剑乎！剑乎！吾与汝，同死生。"
        }
    ]
}