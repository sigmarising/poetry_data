{
    "dynasty": "明",
    "author": "曹学佺",
    "intro": "1574－1647，字能始，号石仓，侯官人。万历进士，除户部主事，调南大理寺　正，就迁户部郎中。后历官四川、广西诸省。南明唐王朝，官至礼部尚书，事　败殉节。有《金陵集》等专集三十二种。陈田云：“忠节诗，不矜才气，音在　弦外，其兴到之作，有羚羊挂角，香象渡河之妙。",
    "items": [
        {
            "title": "金陵杂诗二首",
            "content": "野草傍幽涧，草长涧亦满。\r\n不知水流急，但觉人步缓。"
        },
        {
            "title": "再送宣仲",
            "content": "此时君定发，安得复蹉跎。\r\n雁信南来少，鸥群北去多。\r\n芳洲虽可涉，寒月竟谁过。\r\n余兴乘冬暖，江行踏浅莎。"
        },
        {
            "title": "腊月朔日圣果寺访戒山上人",
            "content": "客里嘉平始，山中岁序残。\r\n树呈群石巧，花雨一江寒。\r\n明月临禅壑，清霜覆戒坛。\r\n应知西向笑，不是为长安。"
        },
        {
            "title": "题胡可复水阁",
            "content": "驱车来往桃叶渡，渡头歌管喧盈路。\r\n金陵惟此行乐地，可惜为官不得住。\r\n我官无事长日闲，之子幽期坐此间。\r\n桥上行人俱在水，镜里娇娥别有山。\r\n几行杨柳枝交荫，门外弯环碧流枕。\r\n云散仍从几席生，潮来半是阑干浸。\r\n月明艇子摇双双，两岸人家浮玉缸。\r\n有时暗泊疏帘下，见尔科头坐北窗。"
        },
        {
            "title": "挽周先生明府四首",
            "content": "泉台寂寂夜漫漫，永隔音容想像难。\r\n遣嘱倩人传诀别，相思托梦接悲欢。\r\n花滋愤泪河阳县，水吓游魂黯淡滩。\r\n敢问皇天容诉恨，独排阊阖五云端。¤"
        },
        {
            "title": "除夕柬非熊茂之",
            "content": "度岭穿林境孰如，怀人遥望片云居。\r\n应知寂寞禅关里，一树梅花共岁除。"
        },
        {
            "title": "送叔度还闽",
            "content": "坐看诸客去，始信一官非。\r\n道固忧将丧，时犹不任讥。\r\n瘴烟歌站站，雨雪叹霏霏。\r\n那得从商绮，西山赋采薇。"
        },
        {
            "title": "城南古意",
            "content": "白浪隐帘钩，清风闻棹讴。\r\n看人惟看影，同泛不同舟。\r\n已出东邻里，难逢南陌头。\r\n谁知暮潮水，半作断肠流。"
        },
        {
            "title": "春首社集感怀",
            "content": "社家寥落不成欢，虽是芳春似岁残。\r\n旧雨已将消息断，新诗那得递相看。\r\n邃中疏冷梅花韵，箸里酸辛菜甲盘。\r\n谁是伐檀有遗咏，空令惆怅在河干。"
        },
        {
            "title": "寄题奚川八景诗为钱受之作",
            "content": "予选明诗嘉靖中，匏庵唱和石田翁。\r\n论晴较雨当家话，食叶成文道者风。\r\n吴地疏篁堪避俗，钱王荒草满离宫。\r\n书声一派深更里，绕过奚川桥子东。"
        },
        {
            "title": "皖口阻风二首",
            "content": "风入天门吹欲开，马当虽险却奔回。\r\n爰居欲避应何处，犹有飞鱼树上来。"
        },
        {
            "title": "夜登石钟山",
            "content": "湖口行人旷，山门入树幽。\r\n钟鸣片石夜，月满九江秋。\r\n洞里悬渔纲，岩前过客舟。\r\n醉歌仍未已，清露湿沧洲。"
        },
        {
            "title": "寄钱受之二首（己卯）",
            "content": "圣世优闲典，初非前代论。\r\n不闻宫观使，但可赐归恩。\r\n客有时惊座，公无日署门。\r\n语侵朝事际，趣令倒芳樽。"
        },
        {
            "title": "桂林风谣二首",
            "content": "夜坐多蚊母，秋成半芋魁。\r\n寄桑传酿法，文石中碑材。\r\n戍饷资桥税，山田仰粪灰。\r\n广南商贩到，盐厂雪盈堆。¤"
        },
        {
            "title": "渺轩书怀",
            "content": "园日涉成趣，经时胡不过。\r\n鹤迎防践稻，鱼戏欲翻荷。\r\n儿辈知余懒，僧寮占处多。\r\n连宵无月色，微雨湿烟萝。"
        },
        {
            "title": "永庆寺竹园看雪",
            "content": "摇摇林影外，雪满夕阳前。\r\n此地无人到，来看尚宛然。\r\n翠深俱在岭，寒极不生烟。\r\n欲问兹心境，惟应一喻禅。"
        },
        {
            "title": "清源绝顶",
            "content": "重重涧道入云登，忽接空香最上层。\r\n松下轻烟埋断碣，塔中残照送归僧。\r\n远江蛟吹千帆雨，绝壑狐餐一片冰。\r\n衣带天风吹落尽，危阑萧瑟不堪凭。"
        },
        {
            "title": "泊舟大湘",
            "content": "停棹投渔火，人烟自一区。\r\n远行衔月浅，隔水度营孤。\r\n夕露无声坠，寒猿有泪呼。\r\n临流归梦促，安得涉江湖。"
        },
        {
            "title": "宿石头庵",
            "content": "经秋成惨思，入夜始玄言。\r\n霜白先微月，钟清乍啸猿。\r\n涧流应闭叶，山雨未开门。\r\n明日疏林外，能禁览眺繁。"
        },
        {
            "title": "金陵社集诗",
            "content": "法曹清杀大堤傍，路入荷花不觉长。\r\n为惜六朝余绮丽，还邀群彦醉壶觞。\r\n烟轻故罩新开粉，风细时吹不断香。\r\n彩躭底须愁荡却，文鸳偏自解成行。"
        },
        {
            "title": "十六夜步月用辉字",
            "content": "清宵不看月，谁忍负秋辉。\r\n林壑欲相乱，江风来甚微。\r\n名香生道念，落叶点山衣。\r\n池上枝枝鸟，天凉同客归。"
        },
        {
            "title": "过沈从先",
            "content": "几度过吴苑，情亲问所居。\r\n相依昔日久，但觉此时疏。\r\n踪迹飘蓬外，诗篇脱草余。\r\n自知苦不足，于子意何如。"
        },
        {
            "title": "修觉寺",
            "content": "汉时修觉寺，唐代上皇题。\r\n苍翠驱津筏，虚空转石梯。\r\n江声文井外，山色武阳西。\r\n寂寞僧房里，曾容名士栖。"
        },
        {
            "title": "寄钱受之二首（己卯）",
            "content": "拂水丹房启，悬崖白羽窥。\r\n知君行乐秘，转自切忧时。\r\n岂即携家隐，犹云拜贶迟。\r\n苍苍烟与雾，已抗俗尘姿。¤"
        },
        {
            "title": "温江道中",
            "content": "温江离省近，民俗向称饶。\r\n处处是流水，时时当度桥。\r\n沤麻成白雪，酿酒比红蕉。\r\n底事归心发，惊闻估客桡。"
        },
        {
            "title": "寄林茂之",
            "content": "与君期入蜀，珍重尺书回。\r\n只索诗篇寄，不同朋友来。\r\n益州香米熟，官舍菊花开。\r\n敌却巴中路，猿声一段哀。"
        },
        {
            "title": "壬午除夕四首",
            "content": "半月之前已立春，春光犹自隔河津。\r\n漫言今夜须牢守，放着年光已七旬。"
        },
        {
            "title": "挽周先生明府四首",
            "content": "长安闻讣客魂惊，一夜关山挽不成。\r\n夙昔但挥离别泪，如何能尽死生情。\r\n风前残烛吹南浦，雪里孤身恸北平。\r\n国士厚恩酬未得，夷门肝胆向谁倾。¤"
        },
        {
            "title": "游杨氏园",
            "content": "苔深知石古，竹长见墙低。\r\n积翠沈波底，斜阳到岸西。\r\n搜花成小泛，摘叶任分题。\r\n何日渔樵老，能容此地栖。"
        },
        {
            "title": "双流",
            "content": "万里桥方度，双流径已存。\r\n薄寒成翠色，疏雨点黄昏。\r\n竹柏密他树，水云平过村。\r\n群乌栖欲尽，才到县西门。"
        },
        {
            "title": "和闻梵",
            "content": "山下层层起暮烟，山中一点佛灯燃。\r\n僧家功课如常事，只有朝昏无岁年。"
        },
        {
            "title": "壬午除夕四首",
            "content": "梅花落尽绛桃开，临老偏宜缓缓来。\r\n漏泄春光无次第，不须箫鼓更相催。"
        },
        {
            "title": "夜泊彭山江口",
            "content": "锦城平日暖，旅泊始知寒。\r\n犍蜀中分地，岷峨相向看。\r\n冈连三女冢，水疾二郎滩。\r\n芦苇风吹急，萧萧汉将坛。"
        },
        {
            "title": "岁暮送郑知事之蜀二首",
            "content": "暂尔归仍去，征衣未拭尘。\r\n蚕丛行候火，猿峡过沾巾。\r\n禄薄奴从懒，官闲吏苦贫。\r\n西风吹短鬓，又逐岁华新。¤"
        },
        {
            "title": "癸未上巳李子素直社城楼即事",
            "content": "豫章诸郡彻胡笳，闽海犹然天一涯。\r\n三月风光临上巳，两京消息隔中华。\r\n登城预想鱼丽阵，入幕谁为燕子家。\r\n世味不知如此恶，且将清况试新茶。"
        },
        {
            "title": "谢公墩",
            "content": "谢公墩上日闲行，四野霜天一倍明。\r\n亭馆已空云物丽，寺门相近夕钟清。\r\n寒山又傍斜阳路，江水终销十月声。\r\n载妓如花不同赏，风流应感古今情。"
        },
        {
            "title": "壬午除夕四首",
            "content": "雒阳齐右与襄阳，生事萧条忆远方。\r\n三大名藩俱荡尽，有何家计论消亡。"
        },
        {
            "title": "送陈民部出守思州（青州人）",
            "content": "言辞粉署重凄凄，道路时闻征马嘶。\r\n日照梦悬乡树外，夜郎吟向郡楼西。\r\n竹鸡群里登峨岭，铜鼓声中出朗溪。\r\n我欲白门扳柳送，相思此夜有乌啼。"
        },
        {
            "title": "金陵杂诗二首",
            "content": "朝出太平堤，逶迤芳草齐。\r\n杨花飘作絮，触面使人迷。"
        },
        {
            "title": "安荩卿招集蒋弢仲郑肇中徐兴公诸子送春",
            "content": "令节那容心赏违，天涯有客喜相依。\r\n似因岁闰迟迟别，不道春光黯黯归。\r\n閤下铃签稀报漏，坐中单袷屡更衣。\r\n漫言白社凋残甚，掩掩榴花杏子肥。"
        },
        {
            "title": "林异卿客归志感",
            "content": "江北山东已战场，江南忧旱复忧蝗。\r\n若归家里无多事，漫说闽中只小康。\r\n别后山川俱寂寞，眼前朋旧半销亡。\r\n相看惟有西峰叟，冻手抄书日数行。"
        },
        {
            "title": "柯屿访陈惟秦宅",
            "content": "马上迎寒色，梅花历几村。\r\n所之俱白雪，不识是黄昏。\r\n涧水仍前路，人家尽后园。\r\n何闻栖隐处，始为到柴门。"
        },
        {
            "title": "送邓汝高之京",
            "content": "问君此去欲何之，江北江南各一涯。\r\n南北即从今日别，销魂不在渡江时。"
        },
        {
            "title": "别喻宣仲宣仲之闽",
            "content": "思乡情有极，送子意无涯。\r\n明月看时别，清霜梦后知。\r\n江空茅舍静，秋半柳条衰。\r\n九派何须问，居然怨两歧。"
        },
        {
            "title": "荔枝叹三首",
            "content": "十八娘家粉黛残，玉肌罗帐泪阑干。\r\n枫亭三日无消息，马上空歌行路难。"
        },
        {
            "title": "荔枝叹三首",
            "content": "矫羞十五闭房栊，风雨无端妒守宫。\r\n玉镜台前倚惆怅，郎家不送荔枝红。"
        },
        {
            "title": "板桥",
            "content": "两岸人家傍柳条，玄晖遗迹自萧萧。\r\n曾为一夜青山客，未得无情过板桥。"
        },
        {
            "title": "建州道中寄家",
            "content": "为客无停况，朝昏惜解携。\r\n山容看两郡，水色别三溪。\r\n远雁冲云外，残蝉泣雨西。\r\n征途犹未半，归信岂堪题。"
        },
        {
            "title": "陇头水",
            "content": "陇头水呜咽，磨刀易出血。\r\n欲斩匈奴归，不顾刀头折。\r\n男儿封侯多燕颔，此水照人人屡换。\r\n岂惟腥膻魂不食，铁骑过之亦流汗。\r\n朝水流兮暮水流，汉人死尽胡人休。"
        },
        {
            "title": "高桥行",
            "content": "东西有湖相竞白，只隔湖中一片石。\r\n石桥湖水照人行，幽意盈盈动日夕。\r\n坐来水满月亦多，月在两湖谁作波。\r\n波香羡杀采莲曲，却见长江帆影过。\r\n影。"
        },
        {
            "title": "壬午除夕四首",
            "content": "闽海谁云易作霖，雾霜三日但阴阴。\r\n笑把屠苏问童稚，何渠水旱不经心？"
        },
        {
            "title": "挽周先生明府四首",
            "content": "魂迥难招屈左徒，伤心忍顾藐诸孤。\r\n龙精带雨长鸣剑，鲛泪临风尽落珠。\r\n八口丧归扶广柳，一官甑破见莱芜。\r\n不知寂寞高堂下，尚有青蝇吊客无。¤\r\n\r\n【注释】：【注释】：\r\n（能始登第后，走千里哭周君之墓于金溪，其诗为《挂剑\r\n篇》）"
        },
        {
            "title": "荔枝叹三首",
            "content": "去年荔熟初营阁，今岁阁成风雨恶。\r\n他处萧条尚可言，忍向阁中看荔落。"
        },
        {
            "title": "金陵怀古四首和汪仲嘉",
            "content": "江东列郡领丹阳，鼎足三分此一方。\r\n总为石头成虎踞，不知巫峡下龙骧。\r\n云生寝庙千秋綍，月照篱门几夜长。\r\n年少风流能顾曲，行人犹自说孙郎。\r\n一从荆棘叹铜驼，五马为龙世所歌。\r\n晋室山河遗略尽，雒中人物过江多。\r\n杨花寂寂新宫出，燕子依依旧宅过。\r\n欲向登临感陈迹，至今天阙尚嵯峨。\r\n钟阜霜飚馆已倾，至今哀壑起秋声。\r\n针楼银汉含情语，画屟金莲逐步生。\r\n日落卢龙迷古戍，天寒白马走空城。\r\n不堪重理玄晖咏，极目澄江似练平。\r\n齐云宫观景阳楼，尽入隋家作蒋州。\r\n下若溪寒明月夜，后庭花落隔江秋。\r\n疏钟梦断犹疑响，红泪看余独不流。\r\n何事高情江仆射，摄山泉石恣淹留。\r\n\r\n【注释】：【注释】：\r\n（右陈。）"
        },
        {
            "title": "署中对月",
            "content": "客邸当良夜，观空在一庭。\r\n月为片水白，云作断涯青。\r\n砌合丛边露，墙过竹里萤。\r\n北窗时偃卧，风起自泠泠。"
        },
        {
            "title": "喜茂之至有述",
            "content": "之子秋为期，八月始余嫁。\r\n庭鹊代人言，山猿出相迓。\r\n会晤犹在兹，景光乃云谢。\r\n波涛一何广，林柯渐多罅。\r\n熟径任苔生，新亭随鸟下。\r\n露重畏萧晨，月至惜佳夜。\r\n理咏久寂寥，闻蝉日销化。\r\n丘壑喜独存，簪缨悔迟罢。"
        },
        {
            "title": "舟夜",
            "content": "欲作题诗别，仍为命酌留。\r\n故人来不断，淹坐胜于游。\r\n树暖微蒸雨，星寒尽入流。\r\n秣陵何日到，信宿未移舟。"
        },
        {
            "title": "丹榴行（父老传云：贵溪被难时，楼前榴树忽",
            "content": "君不见信州丞相第，十二高楼称绮丽。\r\n雕甍共倚黄金堂，绣柱遥连白玉砌。\r\n琼恩宝泽锡嘉名，睿藻宸题照日明。\r\n方圆法式颁仪部，多少金钱给水衡。\r\n复道文窗开扇扇，极目欲穷西楚甸。\r\n灵山黛色稠叠来，彭蠡湖光微渺见。\r\n山川如旧人事非，圣主原施不测威。\r\n胥江已见浮鸱去，华表空闻化鹤归。\r\n魂招归来上不得，寂寂高楼徒叹息。\r\n火烧崇墉落劫灰，尘飞绮栋无颜色。\r\n可怜殁后见精忠，青史相传贯白虹。\r\n欲知血泪何时灭，秋老榴花开尚红。\r\n\r\n【注释】：【原题】：\r\n丹榴行（父老传云：贵溪被难时，楼前榴树忽僵，后数日\r\n仍活）"
        },
        {
            "title": "寄谢在杭",
            "content": "今年顿丰熟，古迹恣搜寻。\r\n玄室有寄字，琴台无俗音。\r\n读书知夜静，采菊见秋深。\r\n粉署多清暇，应知同此心。"
        },
        {
            "title": "挽徐兴公（壬午冬）",
            "content": "词场领袖失三山，所恨存亡一水间。\r\n独抱玄真归洞府，空余大翮落人寰。\r\n平安两日无书至，恸哭千秋有梦还。\r\n老泪可如冬节涧，只将呜咽当潺湲。"
        },
        {
            "title": "岁暮送郑知事之蜀二首",
            "content": "岂不念行乐，重为王事牵。\r\n夕除何店里，春到故园边。\r\n路更过三峡，人须老一年。\r\n凄凉盘岭梦，正及子规天。"
        },
        {
            "title": "挽周先生明府四首",
            "content": "白马驱驰楚国阴，西州消息半浮沉。\r\n中山箧满皆飞语，流水弦孤孰赏音。\r\n邻笛一声闻雁落，墓门千古听猿吟。\r\n余生不尽酬知己，宁但吴钓挂隔林。"
        },
        {
            "title": "金溪道中",
            "content": "满天烟雾昼冥蒙，狐兔荒阡过几丛。\r\n漠漠白杨遮面雨，萧萧黄叶点衣风。\r\n孤村断火三家闭，一水冲桥半渡穷。\r\n门巷凄凉衰柳在，不堪系马夕阳中。"
        },
        {
            "title": "宿范东生池上",
            "content": "白下思千里，吴门到一寻。\r\n预知片榻上，缓我故园心。\r\n良夜不复寝，清霜时在襟。\r\n除将杯酒外，直许是长吟。"
        },
        {
            "title": "初四日携具西园候夏彝仲令君因谈时事有感（",
            "content": "新潮何日发吴航，屡听车音到画廊。\r\n阶下瑞蓂重对叶，座间仙令有余香。\r\n借筹无计匡时短，秉烛行游觉夜长。\r\n湖海尚存交谊在，嘤鸣端不负春阳。\r\n\r\n【注释】：【原题】：\r\n初四日携具西园候夏彝仲令君因谈时事有感（庚辰）"
        },
        {
            "title": "八月朔日王元直招集南楼送陈汝翱之东粤王玉",
            "content": "西风萧瑟动离颜，一树衰杨不剩攀。\r\n秋老几人犹白社，月明无主是青山。\r\n征途南北高楼外，客泪纵横杯酒间。\r\n此别纷纷难聚首，天涯那许梦魂闲。\r\n\r\n【注释】：【原题】：\r\n八月朔日王元直招集南楼送陈汝翱之东粤王玉生之清漳沈\r\n从先还姑苏徐兴公之建溪陈惟秦之聊城蒋之才之广陵余返\r\n白下"
        },
        {
            "title": "黄元常徐兴公见过因游西湖",
            "content": "兀坐斋头对此君，闲游牵尔便为群。\r\n许多烟景随莺住，强半春光与客分。\r\n久雨乍晴花尽放，易寒成暖酒微醺。\r\n墨池何处寻遗迹，大梦山前杂暮云。"
        },
        {
            "title": "桂林风谣二首",
            "content": "徭粮难猝辨，村老未全驯。\r\n风俗传鸡卜，春秋祀马人。\r\n法依山例峻，歌叠浪花新。\r\n懒妇田间过，忙将织作陈。"
        },
        {
            "title": "沙溪别东生",
            "content": "几夜舟中语，沙溪便有程。\r\n忍将离别泪，一洒合州城。\r\n小雨入江暮，微阳穿树明。\r\n曰归何不得，岁晚事孤征。"
        },
        {
            "title": "夔府竹府词四首",
            "content": "早看东南暮看西，蜀天只怕上头低。\r\n东边日出纯无用，云暗上头三尺泥。"
        },
        {
            "title": "初十夜月",
            "content": "月色轻云里，秋声细雨边。\r\n经旬移节候，洒暝作凉天。\r\n鸟宿明河断，蛩吟古塞连。\r\n予心耽寂寞，耿耿不成眠。"
        },
        {
            "title": "留别金陵",
            "content": "微月斜阳影已低，霜风四起夕凄凄。\r\n乌生两翼不飞去，只在白门城上啼。"
        },
        {
            "title": "夔府竹府词四首",
            "content": "今日峰高云束腰，平平一掌在明朝。\r\n朝来出门又如是，侬是好言郎莫焦。"
        },
        {
            "title": "皖口阻风二首",
            "content": "风声不定在何边，起视长堤树影偏。\r\n客恨不如风里树，一枝吹落向南天。"
        },
        {
            "title": "夔府竹府词四首",
            "content": "君居北井妾南沱，对面相看隔路多。\r\n须趁渔舟过急峡，还随乌翼上斜波。"
        },
        {
            "title": "夔府竹府词四首",
            "content": "沿江坎上即田畴，满店烧春酒气浮。\r\n峨眉五月雪消水，刚让侬家割麦秋。"
        },
        {
            "title": "别吴子修",
            "content": "执手依然在路歧，劝余行役不须悲。\r\n况当白下闲官日，尽是清尊对客时。\r\n回首故山俱惜别，出门新月便相思。\r\n片鸿不断能来往，还为题书寄所知。"
        },
        {
            "title": "咏墨纱灯（杭州元夕席上作，一时罢唱）",
            "content": "质裂横疑水，光生薄似苔。\r\n凭将彩笔画，认作剪刀栽。\r\n鸟向空中度，花从镜里开。\r\n细看若无力，不畏晓风催。"
        },
        {
            "title": "晦日非熊叔虞茂之同用雪字",
            "content": "艳阳已及时，晦日尚临雪。\r\n草色新未稳，柳条绽仍结。\r\n啼莺綍雕窗，走马闲金埒。\r\n惟有素心人，相过慰愁绝。"
        },
        {
            "title": "枫亭",
            "content": "长亭山势倚岧峣，半壁斜阳散采樵。\r\n野烧轻阴遥度水，海门喧市乍归潮。\r\n芦花古戍生残角，木叶西风过断桥。\r\n回首不堪仙路远，马头尘梦又今宵。"
        },
        {
            "title": "送陈德远吏部",
            "content": "为郎虽已久，归家较亦近。\r\n陶潜有故居，梅福亦终隐。\r\n日恋北堂萱，时观东窗槿。\r\n应知此别长，含泪不堪抆。"
        },
        {
            "title": "癸亥除夕",
            "content": "廿年曾注粤参藩，前后趋承站主恩。\r\n岭外民生空杼轴，辽阳兵气咽关门。\r\n私忧国计无归着，屡到家书亦厌烦。\r\n半百已过弹指顷，尚留残烛照黄昏。"
        },
        {
            "title": "新林浦",
            "content": "夹岸人家映柳条，玄晖遗迹草萧萧。\r\n曾为一夜青山客，未得无情过板桥。"
        }
    ]
}