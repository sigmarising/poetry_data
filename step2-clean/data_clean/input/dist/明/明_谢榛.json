{
    "dynasty": "明",
    "author": "谢榛",
    "intro": "1495～1575  \r\n明代诗人。字茂秦﹐号四溟山人﹐一号脱屣山人。临清(今属山东)人。他年轻时刻意为歌诗﹐渐渐闻名于当世。入京后就与李攀龙﹑王世贞等人建立诗社﹐谢榛为长。但随着李攀龙的名声大 ﹐再加上他论诗与李攀龙的意见有所不合﹐于是李攀龙与他绝交﹐王世贞等人袒护李攀龙而排挤谢榛。但谢榛诗名已着﹐从此他遍游诸藩王之间﹐先秦﹑晋﹐后燕﹑赵。他从布衣终其身﹐死在游历途中的大名。 \r\n\r\n谢榛论诗的主张主要表现在《四溟诗话》里。他的基本态度是与李攀龙﹑王世贞一致的﹐也是极力主张模拟盛唐﹐鄙视宋人﹐并且认为:\"学其上仅得其中﹐学其中斯为下矣﹐岂有不法前贤而法同时者﹖\"但与李攀龙等人稍有不同的是他取径较宽﹐认为初盛唐14家\"咸可为法\"﹐并且看到这些大家风格各有不同:\"有雄浑如大海奔涛﹐秀拔如孤峰峭壁﹐壮丽如层楼迭阁﹐古雅如瑶瑟朱弦﹐老健如朔漠横雕﹐清逸如九皋鸣鹤﹐明净如乱山积雪﹐高远如长空片云﹐芳润如露熏春兰﹐奇绝如鲸波蜃气。\"他强调﹐对这14家应\"熟读之以夺神气﹐歌咏之以求声调﹐玩味之以裒精华。得此三要﹐则造乎浑沦﹐不必塑谪仙而画少陵也\"。 \r\n\r\n谢榛较重视诗歌创作中各有所得的\"天机\"和\"超悟\"。由此出发﹐他强调情真﹐不要摹拟太甚:\"今之学子美者﹐处富有而言穷愁﹐遇承平而言干戈。不老曰老﹐无病曰病﹐此摹拟太甚﹐殊非性情之真也。\"并且还强调\"人不敢道﹐我则道之﹔人不肯为﹐我则为之\"的独创性。这些看法显然比李攀龙诗论开通和高明。 \r\n\r\n但是﹐谢榛尽管提倡\"超悟\"﹐提倡道他人所未道﹐其目的主要还在追求诗篇中的\"警句\"。他认为:\"凡作诗先得警句﹐以为发兴之端﹐全章之主。格由主定﹐意从客生。\"而且认为这类\"超悟\"式的独特的警句﹐既可以通过\"静室隐几﹐冥搜邈然\"的办法﹐也可以通过\"阅书醒心﹐忽然有得\"的办法﹐这些都是脱离生活的错误门径。他的诗歌创作有时仅得佳句而难见完篇﹐这种现象正是他创作指导思想所带来的必然结果。 \r\n\r\n谢榛的诗歌创作有两方面较为突出。一是因他长期转徙于公卿﹑藩王之间﹐过着类似乞讨的生活﹐所以其诗经常发抒他飘游中的凄苦情怀。如《夜坐感怀寄徐文山》等篇﹐苦情愁绪﹐溢于言表。他描写旅途的困顿也颇为真切精细:\"凉雨何冥冥﹐黑云复浩浩。山行夜不休﹐破屋临古道。数口远相投﹐芜秽不及扫。园荒无主人﹐马散啮秋草。\"(《雨中宿榆林店》)诗人也时常升腾起\"他年学耕稼\"(《春夜即事》)和\"亦有逃禅意\"(《暮秋夜柬宗上人》)的愿望。但实际上他仍然是到处奔波。二是由于他长期游历秦﹑晋﹑燕﹑赵﹐所以塞外风光常常出于笔端。象《塞上曲四首》﹑《胡笳曲》﹑《九月雪》﹑《冬夜闻笛》等诗﹐较为生动地描绘出\"吹落梅花雪满山\"﹑\"菊花含冻不成秋\"的景色﹐也表现塞外人们的风貌和情怀:\"弯弧仰射双鵰下﹐日晚穹庐带雪归\"﹐\"野烧连山胡马绝﹐何人月下唱凉州﹖\"有些诗歌还吐露出他期望良将守边的想法。他在《送许参军还都下兼寄严冢宰敏卿》里就大声疾呼:\"三关父老且挥涕﹐当代应多卫霍俦﹗\" \r\n\r\n谢榛善长近体﹐五律更优。如《暮秋同冯直卿﹑秦廷献﹑李士美迎黄花山》:\"深入黄花谷﹐高临玉女台。迎人千嶂出﹐随意一樽开。寒露垂瑶草﹐秋风扫石苔。子长耽胜绝﹐猿鸟莫相猜。\"句烹字炼﹐表现出他风度端凝的艺术功力。此外﹐他的一些七绝也能节制精严﹑神采焕发﹐如《怨歌行》等﹐抒发情怀﹐颇为蕴藉。 \r\n\r\n着有《四溟集》24卷。",
    "items": [
        {
            "title": "秋雨宿权店驿有感",
            "content": "驿灯分暝色，野馆滞秋阴。\r\n已倦衰年事，偏驰故国心。\r\n夜凉槐雨滴，月暗草虫吟。\r\n归梦不知路，千山云更深。"
        },
        {
            "title": "寄孔方伯汝锡",
            "content": "每忆汾阳约，何为代北游。\r\n神交太行迥，调合建安流。\r\n高步云随杖，穷边雪照楼。\r\n虏骄轻出入，吾老重淹留。\r\n厚禄惟思报，严兵只御秋。\r\n材官几人在，国士百年忧。\r\n上古元无战，中丞自有谋。\r\n冰清闲鹤渚，潭冷闭龙湫。\r\n旧社独来去，春醪那唱酬。\r\n相逢话时事，感慨望神州。"
        },
        {
            "title": "雪后登代州城楼时虏犯岢岚三首",
            "content": "霁色分诸垒，寒空下一雕。\r\n幕南白草尽，胡马亦何骄。"
        },
        {
            "title": "雁门",
            "content": "昔年雁门路，霜气逼征鞍。\r\n野望天何惨，徒行老更难。\r\n人烟隔水静，鬼火照沙寒。\r\n战伐空悲感，风凄戍角残。"
        },
        {
            "title": "杨白花",
            "content": "年少宫中树，偏怜杨白花。\r\n长风吹日暮，春雪落天涯。\r\n荡子空相忆，芳年谩自嗟。\r\n月明愁不见，啼杀禁城鸦。"
        },
        {
            "title": "秋庭",
            "content": "东园闲白日，庭户绝经过。\r\n落叶听无尽，秋风来更多。\r\n忽闻诛寇盗，莫厌事兵戈。\r\n卖剑今谁是，愁云渺大河。"
        },
        {
            "title": "送李给事元树奉使云中诸镇",
            "content": "琐闱朝下促飞旌，岁暮看君塞上行。\r\n戍角动人多苦调，戎衣走马半新兵。\r\n关开涿鹿云连树，路出蜚狐雪满城。\r\n计日楚才封事上，君王深见九边情。"
        },
        {
            "title": "别调曲代赠所知三首",
            "content": "家住邺城门向西，青楼上与邺城齐。\r\n郎行好记门前柳，春梦南来路不迷。"
        },
        {
            "title": "春野",
            "content": "去郭苍茫色，鸦飞欲暮天。\r\n青天一筇外，白发万花前。\r\n春事浑相恼，人情好自怜。\r\n踏歌时遣意，平楚漫风烟。"
        },
        {
            "title": "塞上曲三首",
            "content": "飞将龙沙逐虏还，夜驱驼马入燕关。\r\n城头残月谁横笛，吹落梅花雪满山。"
        },
        {
            "title": "江南曲二首",
            "content": "夹岸多垂杨，妾家临野塘。\r\n手拈青杏子，不忍打鸳鸯。"
        },
        {
            "title": "大梁冬夜",
            "content": "坐啸南楼夜，孤灯客思长。\r\n人吹五更笛，月照万家霜。\r\n归计身多病，生涯鬓易苍。\r\n征鸿向何许，春意遍湖湘。"
        },
        {
            "title": "秋怀",
            "content": "秋来客思渺烟波，湖上看山秋更多。\r\n只恐佳人怨秋色，晚风吹断采菱歌。"
        },
        {
            "title": "访葛征君",
            "content": "西城闲访葛洪家，篱落秋余白豆花。\r\n高枕自知无俗梦，数椽茅屋在烟霞。"
        },
        {
            "title": "夏夜独坐披襟当风颇有秋意赋此寄怀",
            "content": "散发南楼夜，翛然披素襟。\r\n蛩声依草际，萤火落墙阴。\r\n老破当年梦，秋生久客心。\r\n遥思苔石上，坐听美人琴。"
        },
        {
            "title": "夜话李孺长书屋因忆乃翁左纳言",
            "content": "忘年尔我重交情，论事相同见老成。\r\n月到广除寒有色，鸦归疏柳夜无声。\r\n三农更苦江南税，百战方休海上兵。\r\n岁暮银台应感叹，几人封事为苍生？"
        },
        {
            "title": "夏夜集冯员外汝言举子汝强宅赋得花字",
            "content": "淹留数高会，伯仲复名家。\r\n白发几年客，红蕖三度花。\r\n风从西苑至，月傍帝城斜。\r\n徙倚发孤咏，隔林啼曙鸦。"
        },
        {
            "title": "雨中宿榆林店",
            "content": "凉雨何冥冥，黑云复浩浩。\r\n山行夜不休，破屋临古道。\r\n数口远相投，芜秽不及扫。\r\n园荒无主人，马散啮秋草。\r\n席地即吾庐，馔生聊自保。\r\n隔林乞火回，酌酒慰怀抱。\r\n反为妻子嗤，宁如在家好。"
        },
        {
            "title": "冬夜黄给事用章宅同张肖甫赋得中字",
            "content": "初逢青琐彦，下榻一宵同。\r\n月落棋声里，春回烛影中。\r\n放歌还楚调，扶醉有巴童。\r\n上苑遥相问，梅花定几丛。"
        },
        {
            "title": "寄赵宪副万举",
            "content": "旧卧淮阳阁，今屯邺下兵。\r\n经时求壮士，忧国听边声。\r\n马踏长楸道，旗翻细柳营。\r\n黄须少年子，仗剑迟功成。"
        },
        {
            "title": "春日即事",
            "content": "和戎共拟静边声，抗疏谁当悉虏情。\r\n燕地去秋曾几战，汉家今日更多兵。\r\n春城雨后寒逾重，曙角风前怨未平。\r\n直北烟尘时极目，乌鸢飞入亚夫营。"
        },
        {
            "title": "秋日怀弟",
            "content": "生涯怜汝自樵苏，时序惊心尚道途。\r\n别后几年儿女大，望中千里弟兄孤。\r\n秋天落木愁多少，夜雨残灯梦有无。\r\n遥想故园挥涕泪，况闻寒雁下江湖。"
        },
        {
            "title": "北望二首",
            "content": "戎马何时定，愁云直北看。\r\n朝廷殊见远，将相各知难。\r\n风乱边声急，霜连兵气寒。\r\n中天问明月，曾照汉家坛。¤"
        },
        {
            "title": "漠北词三首",
            "content": "石头敲火炙黄羊，胡女低歌劝酪浆。\r\n醉杀群胡不知夜，遥见岭下月如霜。"
        },
        {
            "title": "宫词二首",
            "content": "晓起慵妆眉黛残，玉阶芳草卷帘看。\r\n花间漫扑双蝴蝶，宿露偏沾翠袖寒。"
        },
        {
            "title": "武皇巡幸歌四首",
            "content": "年少羽林郎，严冬较猎忙。\r\n旌旗开御道，剑戟拥长杨。\r\n飞去五花马，射来双白狼。\r\n中官传赐酒，甲胄拜君王。"
        },
        {
            "title": "漠北词三首",
            "content": "委羽山横塞北天，学飞雏雁夕阳边。\r\n匈奴岁岁无争战，白马黄驼傍草眠。"
        },
        {
            "title": "除夕徐子与宅得年字",
            "content": "客里岁时迁，还来醉此筵。\r\n吴歌怜《子夜》，潘鬓感丁年。\r\n列炬明深院，繁星动远天。\r\n宫梅殊有意，更向早春妍。"
        },
        {
            "title": "读江宁王悼内诗",
            "content": "凄凉不易写，楚调复清新。\r\n字字心间泪，时时梦里人。\r\n风悲西苑树，月惨后宫春。\r\n令与陈王并，无惭赋《洛神》。"
        },
        {
            "title": "哀哉行二首",
            "content": "燕京老人鬓若丝，生长富贵无人欺。\r\n少年慷慨结豪侠，弯弓气压幽并儿。\r\n自嗟迩来筋力衰，动须僮仆相扶持。\r\n忽惊杂虏到门巷，黄金如山难解危。\r\n余息独存剑锋下，子孙散尽生何为。\r\n厩马北驱嘶故主，劲风吹断枯桑枝。\r\n哀哉行，天何知。¤"
        },
        {
            "title": "东园秋怀二首",
            "content": "天寒闻落木，叶叶是乡愁。\r\n敲窗作风雨，不减去年秋。"
        },
        {
            "title": "东园秋怀二首",
            "content": "花竹可消愁，愁来独上楼。\r\n自古天涯客，谁禁老去秋。"
        },
        {
            "title": "武皇巡幸歌四首",
            "content": "玉辇冲寒色，萧萧八骏鸣。\r\n兔河冰上过，狐岭雪中行。\r\n抚剑群胡遁，弯弓百兽惊。\r\n当年赤帝子，空到白登城。¤"
        },
        {
            "title": "游天坛山",
            "content": "偶逢双玉童，相引蹑云去。\r\n犬吠洞门开，三花最深处。"
        },
        {
            "title": "暮秋郊行偶述",
            "content": "太行迢递起苍烟，凄断鸣鸿倚杖前。\r\n南阻黄巾愁落日，东游皂帽感当年。\r\n山城秋老行边树，河甸寒生战后天。\r\n独有王孙多意气，千金骏马猎平田。"
        },
        {
            "title": "暮秋夜柬宗上人",
            "content": "山城摇落夜，感慨几人同。\r\n旧馆残孤烛，秋原老百虫。\r\n才疏漂泊际，心定寂寥中。\r\n亦有逃禅意，明朝过远公。"
        },
        {
            "title": "塞下曲二首",
            "content": "塞上黄须儿，饮马黑山涧。\r\n弯弧向朔云，莫射南飞雁。"
        },
        {
            "title": "都下别张志虞",
            "content": "十年今一见，话旧却成悲。\r\n共醉新丰酒，天涯又别离。"
        },
        {
            "title": "寄武当山张隐君",
            "content": "辞官身寄楚天涯，石屋烧丹别是家。\r\n七十二峰春雪里，杖藜随意看梅花。"
        },
        {
            "title": "自拙叹",
            "content": "出门何所营，萧条掩柴荆。\r\n中除不洒扫，积雨莓苔生。\r\n感时倚孤杖，屋角鸠正鸣。\r\n千拙养气根，一巧丧心萌。\r\n巢由亦偶尔，焉知身后名。\r\n不尽太古色，天末青山横。"
        },
        {
            "title": "北望二首",
            "content": "十月嘶胡马，南来饮潞河。\r\n论功自有定，报国岂无多。\r\n雾拥宫门隔，星飞羽檄过。\r\n中兴见神武，不许郅支和。"
        },
        {
            "title": "送樊侍御之金陵",
            "content": "地入维扬路，天分牛斗墟。\r\n秋帆二水外，春草六朝余。\r\n冰雪生官舍，风尘走谏书。\r\n从来经国者，宁不念樵渔。"
        },
        {
            "title": "寄怀西谷主人（隐耕园，在邺城北）",
            "content": "上党归来独忆君，野亭幽事每宵分。\r\n荷池烛影游鱼荡，花院棋声宿鸟闻。\r\n漳水远通千里脉，洛城高压万山云。\r\n于今南北殊修阻，回首长吟又落曛。"
        },
        {
            "title": "塞上曲三首",
            "content": "旌旗荡野塞云开，金鼓连天朔雁回。\r\n落日半山追黠虏，弯弓直过李陵台。"
        },
        {
            "title": "留别张德隆",
            "content": "来时积雨没平原，去路鸣虫秋正繁。\r\n桂树花开如有兴，紫骝嘶过孝王园。"
        },
        {
            "title": "春闺",
            "content": "深院飞花急，临风祇自哀。\r\n又看春色老，坐使玉颜摧。\r\n落月窥琴室，流尘上镜台。\r\n窗前有梅树，岁暮待君开。"
        },
        {
            "title": "春园",
            "content": "水村人寂寂，迟日敞柴关。\r\n菜甲春初细，园丁雨后闲。\r\n沙边来白鸟，柳外出青山。\r\n此地多幽意，行歌薄暮还。"
        },
        {
            "title": "即席赠薛之翰",
            "content": "园花樽酒日相期，共尔留连欲暮时。\r\n醉倚山亭歌楚调，秋萤飞过石榴枝。"
        },
        {
            "title": "春宫词",
            "content": "长信宫中芳草生，晚风独立正含情。\r\n时颦柳叶听龙驾，谁隔桃花吸凤笙。\r\n金屋半开春寂寞，珠帘不动月分明。\r\n烧残蜡炬虚长夜，遮莫同心结未成。"
        },
        {
            "title": "晓起",
            "content": "晓起正科头，时闻花外鸠。\r\n出门疏雨歇，倚杖断云流。\r\n绿草偏依水，青山半入楼。\r\n况逢春酒熟，不负嗣宗游。"
        },
        {
            "title": "春雪登楼",
            "content": "天垂楼外云，雪变城中树。\r\n何处不春寒，鸦啼又飞去。"
        },
        {
            "title": "春兴",
            "content": "夜月悬银烛，春江湛绿醅。\r\n美人歌古调，烂醉百花台。"
        },
        {
            "title": "寄怀许伯诚",
            "content": "发轫辽阳雪，还家韦杜春。\r\n客疏门自掩，官罢酒相亲。\r\n白首歌今代，青山梦古人。\r\n行藏不可问，独鹤下西秦。"
        },
        {
            "title": "次张祜金山寺之韵",
            "content": "孤绝寒逾迥，苍茫夜不分。\r\n僧归依岛月，龙定缩江云。\r\n天汉窗前合，风涛枕上闻。\r\n好沽瓜步酒，诗思在微醺。"
        },
        {
            "title": "武皇巡幸歌四首",
            "content": "齐鲁巡游地，苍生见紫微。\r\n晴云随躭舫，春水照龙衣。\r\n柳畔千官拥，沙边七校围。\r\n观鱼移白日，鼓吹月中归。¤"
        },
        {
            "title": "南伐",
            "content": "南伐驱千骑，遥闻几战场。\r\n青年多侠气，白骨半他乡。\r\n塞雁悲秋老，闺人哭夜长。\r\n招魂渺何处，天外月茫茫。"
        },
        {
            "title": "榆河晓发",
            "content": "朝晖开众山，遥见居庸关。\r\n云出三边外，风生万马间。\r\n征尘何日静，古戍几人间。\r\n忽忆弃繻者，空惭旅鬓斑。"
        },
        {
            "title": "寄王侍御塞上",
            "content": "君王重简命，尔志在澄清。\r\n节钺分西顾，风寒护北征。\r\n羽旗风外合，骢马雪中行。\r\n直渡桑乾水，还临骠骑营。\r\n九关多猛士，百战有长城。\r\n夜半仍传檄，天寒未解兵。\r\n黑山横宝剑，青海动金钲。\r\n独仗防边策，兼收抗疏名。\r\n虚心当国事，高议见儒生。\r\n壮岁思铭鼎，空言陋请缨。\r\n乘秋摧虏气，计日答皇情。\r\n应遣龙庭使，驰书到玉京。"
        },
        {
            "title": "潞阳晓访冯员外汝言二首",
            "content": "海日上孤帆，山云交杂树。\r\n美人方晓眠，更在林深处。"
        },
        {
            "title": "送王侍御按河南",
            "content": "塞上初归复此行，燕南极目送飞旌。\r\n天连嵩岳寒云尽，马度黄河春草生。\r\n簪笔常思未央殿，封章时发大梁城。\r\n知君最爱应刘赋，更向西园一寄声。"
        },
        {
            "title": "九日集徐郎中汝思宅得杯字",
            "content": "连床留昨夜，九日复筵开。\r\n白发愁中赋，黄花乱后杯。\r\n霜兼宫树变，雁自塞门来。\r\n赖是同心者，深知庾信哀。"
        },
        {
            "title": "别调曲代赠所知三首",
            "content": "木落天寒郎欲行，樽前离怨一鸣筝。\r\n燕姬纤手调新曲，不是西楼今夜声。"
        },
        {
            "title": "冬夜尹明府宴集因忆何治象梁公济",
            "content": "天寒地主见情亲，雉堞参云雁塞邻。\r\n十载别怀今夜酒，数茎短发旧游人。\r\n雪庭照席偷明月，冻树垂花像早春。\r\n遥忆二君寻白社，方知岁暮有松筠。"
        },
        {
            "title": "初春夜同梁公实宗子相赋得声字",
            "content": "雪尽长风吹禁城，梅花零落此时情。\r\n关河月暗迷鸿影，宫殿春寒涩漏声。\r\n乱后骚人同百感，年来壮士苦长征。\r\n樽前莫话边庭事，弹剑悲歌气未平。"
        },
        {
            "title": "塞上曲三首",
            "content": "暮云黯澹压边楼，雪满黄河冻不流。\r\n野烧连山胡马绝，何人月下唱《凉州》。"
        },
        {
            "title": "道院秋夕",
            "content": "秋河一带月光团，露坐空除夜欲阑。\r\n却讶西楼降仙子，玉笙吹彻万家寒。"
        },
        {
            "title": "九日过王叔野无菊",
            "content": "陶潜懒慢闭柴关，九日餐英自解颜。\r\n不种黄花君更懒，满城秋色几人闲。"
        },
        {
            "title": "伏枕",
            "content": "伏枕无穷事，虚堂秋夜深。\r\n松低半窗月，山静数家砧。\r\n老鹤同幽意，寒蒐伴苦吟。\r\n百年儿女计，谁识向平心。"
        },
        {
            "title": "初春夜集王元美宅饯别吴峻伯徐汝思袁履善三",
            "content": "共饯江南客，芳筵候月来。\r\n漏催诗草就，春报烛花开。\r\n把袂终千里，论心更一杯。\r\n风人今夜聚，星使几时回。\r\n官舍遥闻笛，宫庭暗落梅。\r\n相看倍惆怅，残雪照燕台。\r\n\r\n【注释】：【原题】：\r\n初春夜集王元美宅饯别吴峻伯徐汝思袁履善三比部出使得\r\n杯字"
        },
        {
            "title": "边警",
            "content": "太白秋高烽火惊，羽书飞下晋阳城。\r\n沙场风急来胡马，亭障云深出汉旌。\r\n战守何人能仗策，朝廷今日始言兵。\r\n悬知驾驭还多术，早晚亲临细柳营。"
        },
        {
            "title": "送许参军归都下兼寄严冢宰敏卿",
            "content": "君不见岢岚州，云连雉堞生边愁。\r\n寒天惨淡日易落，偏令鸟雀群啁啾。\r\n郁潾结冰高于岸，逝水暗咽翻西流。\r\n防秋复防秋，不虞岁暮烽火稠。\r\n黠虏交攻孤垒破，马牛去尽犬羊留。\r\n犬蹲屋角吠山月，鬼打钟声登戍楼。\r\n三关父老且挥涕，当代应多卫霍俦。\r\n都护时能练士卒，还念严冬穷到骨。\r\n胡骑又从西北来，停鞭几为苍生哀。"
        },
        {
            "title": "春日柬李之茂",
            "content": "君逢初度日，闭户正思亲。\r\n绿酒谁开瓮，斑衣自积尘。\r\n断云愁里色，独树泪边春。\r\n今夕应无寐，啼乌莫傍人。"
        },
        {
            "title": "武皇巡幸歌四首",
            "content": "神武驱兵日，南征气赫然。\r\n射蛟江水上，立马石城边。\r\n羽檄飞三楚，霓旌拂九天。\r\n功成凯歌夜，皓月送楼船。¤"
        },
        {
            "title": "塞下曲二首",
            "content": "飘蓬燕赵间，行李风霜下。\r\n芦管送边声，空林一驻马。"
        },
        {
            "title": "东园秋夜柬知己",
            "content": "悲歌残烛下，秋思转纷纷。\r\n落叶多惊雨，明河半隔云。\r\n萤光时复见，虫响夜多闻。\r\n谁是论心侣，清樽可共君。"
        },
        {
            "title": "除夕有怀",
            "content": "除夕归期过，孤帏嗟未休。\r\n翻疑虏消息，转使客淹留。\r\n积雪寒连塞，明星晓近楼。\r\n遥知不寐处，并得两年愁。"
        },
        {
            "title": "赠董职方德甫擢光禄卿",
            "content": "三秋心力尽，经略见才雄。\r\n董策今谁在，班铭志已同。\r\n才收卫律叛，更赏霍家功。\r\n神武惟龙准，凭陵自犬戎。\r\n兵张群议后，官转百忧中。\r\n侯火惊燕甸，宵衣想汉宫。\r\n将星寒动塞，卿月夜临空。\r\n尚忆长征子，持戈向北风。"
        },
        {
            "title": "春夜即事",
            "content": "春草非吾土，春宵还自悲。\r\n庭虚风稍静，帘卷月何迟。\r\n久病儿知药，长吟妻解诗。\r\n他年学耕稼，肯负鹿门期。"
        },
        {
            "title": "客居篇呈孔丈",
            "content": "客居寥落天积阴，其奈二毛愁复侵。\r\n东篱有花白衣至，菊花恨不栽成林。\r\n糟床雨声夜彻耳，醅瓮春色时关心。\r\n昨梦长江变绿酒，茫茫不知几许深。\r\n倒吞明月荡豪兴，下有蛟龙那敢吟。\r\n屈原李白莫相笑，肯与尔辈俱浮沈。\r\n醒者醉者怀不同，我狂独在醒醉中。\r\n百年形骸匪金石，讵可一日无春风。\r\n燕台梁园旧游处，好客迩来惟孔融。\r\n太行山头共俯仰，人间谁识真英雄。\r\n几醉良宵感秋别，大火自西人自东。"
        },
        {
            "title": "从游沁阳途中值雪有感兼示元煇",
            "content": "邺台衡漳湄，太行何间之。\r\n东西共雨雪，当春复凄其。\r\n纷然皓盈目，宁不兴汝思。\r\n北堂汝亲老，况汝两娇儿。\r\n重轻俱在心，应念寒与饥。\r\n汝父尚行迈，驱马远相随。\r\n野水亦有波，独树亦有枝。\r\n慎勿虚盛年，人生须有为。\r\n广云自广阴，片雨惟片滋。\r\n绿发稍变白，临镜悔已迟。\r\n此言告汝兄，使汝弟兄知。\r\n谁能箕裘业，慰我桑榆时。\r\n\r\n【注释】：【注释】：\r\n（新安潘之恒《亘史》记曰：“赵王雅爱茂秦诗，从王客\r\n郑若庸得《竹枝词》十章，命所幸琵琶妓贾扣度而歌之。\r\n万历癸酉冬，茂秦从关中还，过邺，偕若庸见王，王宴之\r\n便殿。酒行乐作，王曰：‘止。’命渼瑟以琵琶佐之，声\r\n繁屏后，王复止众妓，独奏琵琶，方一阕，茂奏倾听，未\r\n敢发言。王曰：‘此先生所制《竹枝词》也。谱其声，不\r\n识其人，可乎？’命诸伎拥贾姬出拜，光华射人，藉地而\r\n竟《竹枝》十章。茂秦谢曰：‘此山人鄙俚之辞，安足污\r\n王宫玉齿。请更制《竹枝词》，以备房中之奏。’王曰‘\r\n幸甚。’茂秦老不胜酒；醉卧山亭下，王命姬以衽代荐，\r\n承之以肱。明日，上新《竹枝》十四阕，姬按而谱之，不\r\n失毫发。元夕，便殿奏技，酒阑送客，即盛礼而归贾于邸\r\n舍，茂秦载以游燕、赵间。逾二年，至大名，客请赋寿诗\r\n百章，至八十余，投笔而逝，乙亥之冬月也。姬率二子奉\r\n柩停大寺之旁，每夜操琵琶一曲，歌茂秦《竹枝词》，必\r\n恸绝而罢。已乃以千金装付二子，令归葬，自破乐器，归\r\n老于闤阓间。后三十余年，客访旧宿寺中，寺僧犹能道其\r\n遗事。”）"
        },
        {
            "title": "春词二首",
            "content": "城乌何意夜深啼，红杏梢头片月低。\r\n香冷熏笼人不寐，春风吹过玉栏西。"
        },
        {
            "title": "除夕示儿元炳兼忆元煇诸儿",
            "content": "对汝还成叹，寒更坐转深。\r\n异乡垂老计，春草隔年心。\r\n蜡炬明残夜，天风破积阴。\r\n遥怜几稚子，酒罢一长吟。"
        },
        {
            "title": "晚过西湖",
            "content": "怅望西山路，曾经胡马过。\r\n重来把杨柳，独立向烟波。\r\n日影峰头尽，春寒湖上多。\r\n渔樵一相见，犹为话兵戈。"
        },
        {
            "title": "薄伐",
            "content": "薄伐元中策，论兵自古难。\r\n汉唐频拓地，将帅几登坛。\r\n绝漠兼天尽，交河荡日寒。\r\n不知大宛马，曾复到长安。"
        },
        {
            "title": "送客游洞庭湖",
            "content": "相逢楚客问巴州，此去扬帆湖上游。\r\n天汉长连洞庭水，云霞半入岳阳楼。\r\n低空白雁投寒渚，隔浦丹枫照暮秋。\r\n莫向湘君听鼓瑟，黄陵月冷不胜愁。"
        },
        {
            "title": "登辉县城见卫水思归",
            "content": "城外河流白练长，城中万户共秋光。\r\n秋来偏作还家梦，河水东流到故乡。"
        },
        {
            "title": "春怨",
            "content": "紫绡挥断泪阑干，窗下秦筝独自弹。\r\n三月梨花风又雨，小楼燕子怯春寒。"
        },
        {
            "title": "架边",
            "content": "闲庭秋一色，满架豆花垂。\r\n薄俗存吾计，衰年习土宜。\r\n烟中晚雀定，露下候虫知。\r\n何限幽人意，临风独立时。"
        },
        {
            "title": "潞阳晓访冯员外汝言二首",
            "content": "野阔早霜明，林空凉动。\r\n一犬吠人来，松窗破秋梦。"
        },
        {
            "title": "漠北词三首",
            "content": "晓开毡帐拥秋云，虏将挥鞭部落分。\r\n牧马阴山莫南向，雁门今有李将军。\r\n\r\n【注释】：【注释】：\r\n（茂秦诗佳句可采而全什未称者，如《春日洹上》云：“\r\n春水明花外，晴云淡竹边。”《野望》云：“霜寒空野色\r\n，风晚急河流。”《夜雨》云：“庭花秋几许，窗雨夜偏\r\n多。”《送人》云：“旅梦关山月，乡心风雨天。”《上\r\n党感怀》云：“楝花垂暮雨，蕙草向春风。”《忆杨员外\r\n》云：“寸心怀自切，一面梦犹真。”《春雪》云：“万\r\n花春雪里，双燕冻泥边。”《寄王侍御》云：“寒花世味\r\n薄，老鹤道心孤。”《上党寄刘隐君》云：“多病迎秋气\r\n，长歌壮暮年。”《上党雨中》云：“乱后山川别，愁边\r\n风雨来。”《雪中》云：“池满春冰合，枝垂冻鸟攒。”\r\n《暮雨》云：“雀共疏檐雨，人将老树秋。”《寄程参政\r\n》云：“鸥鸟斜阳随野钓，杏花微雨劝春耕。”《虏退寄\r\n孔方伯汝锡》云：“雁将杀气俱深入，河卷胡风自倒流。\r\n”《送顾天臣还吴》云：“天低邺下长楸树，霜落淮南老\r\n桂丛。”如此类者甚多。王元美谓排比声律为一时之最，\r\n第兴寄小薄，变化差少，亦公论也。）"
        },
        {
            "title": "春柳",
            "content": "黄骊时复唤春游，陌上杨花漫不休。\r\n几向离筵摇落日，莫教长笛动清秋。\r\n轻烟直接都门外，细雨低临灞水头。\r\n谩系王孙金络马，萋萋绿草有人愁。"
        },
        {
            "title": "送张肖甫",
            "content": "平子愁能赋，予愁更几何。\r\n泪中心事尽，客里世情多。\r\n青眼交仍好，黄花节又过。\r\n离亭独怅望，车马渡汾河。"
        },
        {
            "title": "久客志感",
            "content": "寄迹天涯久未归，孤城霜日惨无辉。\r\n苦吟易老计何拙，浊酒驱愁功亦微。\r\n兵气横关催走檄，仙云绕阙护垂衣。\r\n自从河套停边议，将相于今远是非。"
        },
        {
            "title": "除夕吴子充诸人集旅寓有感",
            "content": "一年忧喜今宵过，两鬓风霜明日新。\r\n书剑自怜多病客，江湖同是放歌人。\r\n宫中烛映西山雪，笛里梅传上国春。\r\n他日听莺怀旧侣，不知谁共醉芳晨。"
        },
        {
            "title": "汉中兵宪王斯进讨贼有功寄赠",
            "content": "星子山头杀气生，可怜蜀盗废春耕。\r\n皇天何意干戈扰，人日多寒军旅行。\r\n檄出汉中鸦作阵，角吹岭上马嘶声。\r\n谁知缓急兵家术，八月铙歌返旆旌。"
        },
        {
            "title": "寄酬淮阴夏子吴门邹子",
            "content": "江鱼海雁空相报，楚调吴歌久不闻。\r\n无那旅怀常抱病，更堪风物正离群。\r\n马融笛里三秋月，王粲楼前万里云。\r\n犹忆当时共樽洒，一灯寒雨坐宵分。"
        },
        {
            "title": "晚登沁州城有感",
            "content": "苍茫野色几沙滩，漳水东流倚堞看。\r\n烟火满城天向夕，一雕飞过不知寒。"
        },
        {
            "title": "居庸关",
            "content": "控海幽燕地，弯弓豪侠儿。\r\n秋山牧马处，朔塞用兵时。\r\n岭断云飞迥，关长鸟度迟。\r\n当朝有魏尚，复此驻旌旗。"
        },
        {
            "title": "愚公园春酌二首",
            "content": "绛桃一簇映斜晖，白首寻芳几醉归。\r\n更有多情双蛱蝶，春来还傍菜花飞。"
        },
        {
            "title": "春词二首",
            "content": "罗衣初试薄寒生，豆蔻花开感别情。\r\n零落铅华君不见，画楼春雨燕双鸣。"
        },
        {
            "title": "送周秀才归钱塘",
            "content": "燕京陌上送周郎，归到西湖春草长。\r\n清夜开樽多旧侣，满船歌管月如霜。"
        },
        {
            "title": "忆都门酒家王四",
            "content": "尚忆高楼饮，青帘出绿杨。\r\n频赊宁沮兴，浩唱不嗔狂。\r\n谢客惟深醉，胡姬自盛妆。\r\n几回清梦里，听雨滴糟床。"
        },
        {
            "title": "寄东平刘成卿",
            "content": "有才官遽罢，知尔国忧深。\r\n涕泪看春草，艰难返故林。\r\n余生恩到骨，独卧梦惊心。\r\n龙剑多灵异，还疑风雨吟。"
        },
        {
            "title": "雪后登代州城楼时虏犯岢岚三首",
            "content": "睥睨胡天近，登临边树迷。\r\n汉兵不到处，寒鸟向谁啼。"
        },
        {
            "title": "宫词二首",
            "content": "自入长门空绣帏，玉颜非复镜中时。\r\n梨花夜雨灯相对，燕子春寒君不知。"
        },
        {
            "title": "胡笳曲",
            "content": "砂碛茫茫黑水流，胡儿六月换羊裘。\r\n骆驼背上吹芦管，风散龙荒作冷秋。"
        },
        {
            "title": "季冬夜西池君见过",
            "content": "昔枉信陵车，侯生一敝庐。\r\n自甘昭代隐，拟著老农书。\r\n山冥登楼外，庭寒扫雪余。\r\n相知在古道，宁复曳长裾。"
        },
        {
            "title": "野兴",
            "content": "白日霜凝地，飞飞雁度河。\r\n孤峰依汉迥，老树得秋多。\r\n月晓山精伏，时清野父歌。\r\n短筇随我意，一径入烟萝。"
        },
        {
            "title": "行路难",
            "content": "荀卿将入楚，范叔未归秦。\r\n花鸟非乡国，悠悠行路人。"
        },
        {
            "title": "庚戌八月二十二日恭闻奉天殿视朝",
            "content": "上苑凉釭起，西山瑞霭浓。\r\n玉珂天汉路，金阙午时钟。\r\n剑佩炉香近，旌旗日影重。\r\n宫墙落杨柳，水槛出芙蓉。\r\n万舞趋丹凤，千官识衮龙。\r\n遥传北伐诏，光耀紫泥封。"
        },
        {
            "title": "春宫词",
            "content": "御河桥畔是侬家，一入深宫虚岁华。\r\n别院黄昏吹凤管，月钩斜照刺桐花。"
        },
        {
            "title": "病怀",
            "content": "鬓发萧萧昼不冠，他乡风物若为看。\r\n花庭晒药日将午，茅屋烹茶春尚寒。\r\n久别亲朋谁问病，深怜儿女自加餐。\r\n是非高枕浮云过，遥忆西河旧钓竿。"
        },
        {
            "title": "绣球花",
            "content": "高枝带雨压雕栏，一蒂千花白玉团。\r\n怪杀芳心春历乱，卷帘谁向月中看。"
        },
        {
            "title": "春柳",
            "content": "嫩色含轻雨，柔丝弄早春。\r\n昏鸦栖欲定，肠断未归人。"
        },
        {
            "title": "送杜太仆谪荆州",
            "content": "谪宦三千里，谁怜贾傅才。\r\n汉江秋月上，楚岫夜猿哀。\r\n心事登楼赋，年光落帽台。\r\n知君最愁绝，湘雁逐春来。"
        },
        {
            "title": "送赵太守还任淮安",
            "content": "相思隔楚树，相聚复燕州。\r\n五马翻成别，孤樽不可留。\r\n江河自襟带，南北此咽喉。\r\n昭代今多事，苍生日隐忧。\r\n几时堪卧治，何处薄征求。\r\n海上寒涛息，天边春气流。\r\n花明射阳水，月满镇淮楼。\r\n地胜多名士，何人托乘游。"
        },
        {
            "title": "采莲曲",
            "content": "湖上西风吹绮罗，靓妆越女照清波。\r\n折将莲叶佯遮面，棹过前滩笑语多。"
        },
        {
            "title": "初春夜酌樗庵处士书斋",
            "content": "客子灯前酒，梅花雪后天。\r\n不须横玉笛，春意满山川。"
        },
        {
            "title": "春宫词",
            "content": "盈盈上阳女，愁思起中宵。\r\n月白琼窗静，花深玉辇遥。\r\n晓霞憎国色，春柳妒宫腰。\r\n不见长门赋，伤心有阿娇。"
        },
        {
            "title": "江南曲二首",
            "content": "夹岸多杨柳，妾家近塘口。\r\n中有断肠花，郎君不回首。"
        },
        {
            "title": "雪后登代州城楼时虏犯岢岚三首",
            "content": "都门飞羽书，冰雪走胡骑。\r\n只见塞云愁，那知塞垣事。"
        },
        {
            "title": "秋闺",
            "content": "目极江天远，秋霜下白蘋。\r\n可怜南去雁，不为倚楼人。"
        },
        {
            "title": "秋夜乌给事宅言别",
            "content": "故人同此夜，离思且衔杯。\r\n古树当庭合，惊墙到席回。\r\n烛花留我醉，谏草识君才。\r\n异日关河隔，秋鸿几北来。"
        },
        {
            "title": "咏蝉",
            "content": "弱翅凌晨动，繁声向夕流。\r\n不知风雾里，还得几何秋。"
        },
        {
            "title": "送汪郎中伯阳出守北地",
            "content": "五马冲寒色，冰霜满去程。\r\n君王忧北地，父老望前旌。\r\n典郡才方振，防年计不轻。\r\n河山分陕服，形势辅咸京。\r\n树隐青蛇庙，天空白豹城。\r\n人家尽周俗，羌笛半秦声。\r\n夜月登楼啸，春风露冕行。\r\n试看《循吏传》，终古定垂名。"
        },
        {
            "title": "漳河有感",
            "content": "行经百度水，祇是一漳河。\r\n不畏奔腾急，其如转折多。\r\n出山通远脉，兼雨作洪波。\r\n偏入曹刘赋，东流邺下过。"
        },
        {
            "title": "岁暮卢次楩过邺有感",
            "content": "燕霜终古愤，梁狱昔年书。\r\n世事疏狂里，交情患难余。\r\n相看年欲老，多感岁将除。\r\n醉拟应刘赋，春风起敝庐。"
        },
        {
            "title": "怀邹子序",
            "content": "渺渺太湖水，湖中多鲤鱼。\r\n故人时把钓，应有北来书。"
        },
        {
            "title": "远别曲",
            "content": "阿郎几载客三秦，好忆侬家汉水滨。\r\n门外两株乌桕树，叮咛说向寄书人。"
        },
        {
            "title": "雨后柬王体仁",
            "content": "雪夜还能棹剡溪，雨余何事怯冲泥。\r\n自怜穷巷多秋草，不见青骢向北嘶。"
        },
        {
            "title": "哀哉行二首",
            "content": "燕京儿女何盈盈，隔花娇语如春莺。\r\n邻姬盛妆失光彩，颜色信是倾人城。\r\n许嫁城中羽林将，千金奁具犹言轻。\r\n门前一朝胡马鸣，晓眠未足心魂惊。\r\n颠倒衣裳科鬒发，驱之北去悲吞声。\r\n独恨跣足走荆棘，不与爷娘同死生。\r\n哀哉行，难为情。"
        },
        {
            "title": "送杨侍御按真定",
            "content": "君从淮海动威声，燕赵乘春复此行。\r\n世事忧深持白简，天骄乱后惜苍生。\r\n马经滹水鱼龙避，霜下恒山道路清。\r\n遥夜乌啼何限思，坐看孤月度严城。"
        },
        {
            "title": "冬夜闻笛",
            "content": "雪后寒云散御堤，笛声何处重凄凄。\r\n北风吹折边城柳，人倚层楼月正西。"
        },
        {
            "title": "塞下二首",
            "content": "路出古云州，风沙吹不休。\r\n乌鸢下空碛，驼马渡寒流。\r\n地旷边声动，天高朔气浮。\r\n霜连穷海夕，月照大荒秋。\r\n击鼓番王醉，吹笳汉女愁。\r\n龙城若复取，侠士几封侯。"
        },
        {
            "title": "送高伯宗梁公实二比部祭陵庙",
            "content": "祀典千年重，严趋二妙同。\r\n马嘶川日堕，路转石林通。\r\n旌旆晴光外，山陵王气中。\r\n云深罗俎豆，霜下肃臣工。\r\n明月帝灵在，高秋天宇空。\r\n瞻依增百感，松丱正悲风。"
        },
        {
            "title": "寒食旅怀",
            "content": "蓟北惊寒食，淹留几自嗟。\r\n春风来燕子，落日在桃花。\r\n丘陇行边泪，江湖梦里家。\r\n不知疏懒客，何物是生涯。"
        },
        {
            "title": "杂感寄都门旧知（此诗为李于鳞隙末而作）",
            "content": "瞻彼终南山，松萝幽且邃。\r\n中有一真人，超然远朝市。\r\n手握神龙珠，照夜光自秘。\r\n石笞积古色，斗室廓天地。\r\n涧泉为谁清，蕙花为谁媚。\r\n西望徒遐思，书札何由寄。\r\n嗟哉虚流俗，冥心可无醉。\r\n鸱鸮为家祥，凤鸾非世瑞。\r\n奈何君子交，中道两弃置。\r\n不见针与石，相合似同类。\r\n文字生瑕疵，邓林纷叶坠。\r\n有家早归欤，独歌以卒岁。\r\n岁寒元气塞，偃仰待春事。"
        },
        {
            "title": "西园春暮",
            "content": "西北风来何太剧，落花满园春可惜。\r\n黄鹂叫春蝴蝶愁，四野无人日将夕。\r\n惟有一枝留晚春，当砌徘徊不忍摘。\r\n且将樽酒对残花，春去悲歌复何益。"
        },
        {
            "title": "塞下二首",
            "content": "青山行不断，独马去迟迟。\r\n宿雾开军垒，寒城见酒旗。\r\n沙连天尽处，霜重日高时。\r\n惨淡兵戈气，萧条榆柳枝。\r\n乾坤疲战伐，将相系安危。\r\n寄语筹边者，功名当自知。¤"
        },
        {
            "title": "捣衣曲",
            "content": "秦关昨寄一书归，百战郎从刘武威。\r\n见说平安收涕泪，梧桐树下捣征衣。"
        },
        {
            "title": "别调曲代赠所知三首",
            "content": "离筵易醉夜将分，赵舞灯前犹向君。\r\n从此腰肢瘦无力，床头闲杀藕丝裙。"
        },
        {
            "title": "九日寄怀田梦鹤兵宪",
            "content": "别后几重阳，停云渺帝乡。\r\n登高同节序，垂老各行藏。\r\n夕鸟安庭树，秋光照野塘。\r\n何时问幽寂，岁杪正冰霜。"
        },
        {
            "title": "暮鸦有感",
            "content": "来时池草吐春芽，秋水惊心落藕花。\r\n空记三秋故乡梦，夕阳衰柳看归鸦。"
        },
        {
            "title": "塞上曲",
            "content": "白登城上早霜凄，黑水河边暮雁低。\r\n还忆去秋明月下，胡笳吹过七陵西。"
        },
        {
            "title": "愚公园春酌二首",
            "content": "共醉春风且放情，白云无定若浮名。\r\n好花开落寻常事，遮莫黄鹂不住声。"
        },
        {
            "title": "重九雨中怀弟",
            "content": "天空朔雁不成行，秋色年年似故乡。\r\n门掩菊花人独卧，冷风疏雨过重阳。"
        },
        {
            "title": "明月山下逢武宾相克仁话旧",
            "content": "车马西来自泽州，思君不见十经秋。\r\n相逢把袂成悲感，明月当前两白头。"
        },
        {
            "title": "杨以时复游郡下",
            "content": "乱后相逢日，论交半已非。\r\n谋生双鬓改，感旧十年归。\r\n帆落烟中浦，琴鸣竹里扉。\r\n重来傍燕市，霜露满秋衣。"
        },
        {
            "title": "重过张氏园林",
            "content": "随处携鸠杖，狂时倒鹖冠。\r\n晚山当座出，风竹满楼寒。\r\n独酌世情远，长歌春事残。\r\n不知桃李发，白首几回看。"
        },
        {
            "title": "早发坡泉薄暮至太行山下",
            "content": "地分三晋此山川，形胜迢遥在马前。\r\n乱石斜通青草路，太行横断夕阳天。\r\n漫垂云气孤村雨，时聒乡心几树蝉。\r\n不及阮宣随处醉，兴来即解杖头钱。"
        },
        {
            "title": "塞下曲",
            "content": "暝色满西山，\r\n将军猎骑还。\r\n隔河见烽火，\r\n骄虏夜临关。"
        },
        {
            "title": "晚眺",
            "content": "寒日下西陵，漳河晚渡冰。\r\n孤城归猎骑，双树隐禅灯。\r\n野眺心何远，岩栖老未能。\r\n翻怜戎马日，愁思坐相仍。"
        },
        {
            "title": "秋闺曲",
            "content": "目极江天远，\r\n秋霜下白蘋。\r\n可怜南去雁，\r\n不为倚楼人。"
        },
        {
            "title": "古意",
            "content": "青山无大小，\r\n总隔郎行路。\r\n远近生寒云，\r\n愁恨不知数。"
        }
    ]
}