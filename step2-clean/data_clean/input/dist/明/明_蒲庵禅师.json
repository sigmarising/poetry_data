{
    "dynasty": "明",
    "author": "蒲庵禅师",
    "intro": "",
    "items": [
        {
            "title": "秦淮谣送郑太守归光州石盘山",
            "content": "金陵古帝州，山水天下壮。\r\n大江九道通秦淮，白头浪蹴桃花涨。\r\n一苇不可航，倒浸钟山青。\r\n虎石何崔嵬，高压长干城。\r\n年年送人此离别，官柳条青几回折。\r\n冥鸿望断三山烟，重到怜君头似雪。\r\n呼酒凤凰台，解君金荔枝。\r\n人生富贵岂不乐，角巾归里今奚为？北渡秦淮水，西登石\r\n盘山。\r\n黄鹤招欲来，心与云俱闲。\r\n草堂只在青松里，大儿将军小儿喜。\r\n斑斓舞彩春当筵，斫绘雕盘奉双鲤。\r\n我歌秦淮谣，送君长淮归。\r\n乞得闲身谢明主，千金不换秋荷衣。\r\n莫笑囊无钱，留取百篇诗。\r\n他年太史传循吏，观风载诵《甘棠》词。"
        },
        {
            "title": "同朝天宫道士朝回口号（二首）",
            "content": "羽仙飞佩晓冷风，禅子金皃映日红。\r\n共祝太平朝帝阙，蓬莱兜率五云中。"
        },
        {
            "title": "次韩都事秋怀韵",
            "content": "秋风吹裂芰荷衣，南国书来白雁归。\r\n岁月无情今我老，江山有恨昔人非。\r\n拚身易进竿头步，覆手难防局面机。\r\n万变不须论往事，花前独立看斜晖。"
        },
        {
            "title": "送钱子予新除博士致政还越中",
            "content": "修髯如雪面如丹，芰制新成野服宽。\r\n潮近季真期卜宅，寺依灵彻话休官。\r\n霜红柿叶尊前写，月白荷花镜里看。\r\n有约沃洲骑鹤去，卧云不畏碧山寒。"
        },
        {
            "title": "登南岳祝融峰（二首）",
            "content": "镇岳高居紫翠开，上封楼殿压崔嵬。\r\n风鸣虎锡神僧定，日射龙旂赤帝来。\r\n四色莲花从地涌，万年松树倚云栽。\r\n虚游身在鸿蒙外，一览浮青遍九垓。"
        },
        {
            "title": "题钟山新寺后三日钦蒙圣制和章感遇之余谨再",
            "content": "圣主虚心论道玄，宸章特赐起枯禅。\r\n瑞浮云彩来双阙，光映奎文动九天。\r\n蒲座开函风满石，花池洗钵雨添泉。\r\n经驼白马今重到，绝胜摩腾入汉年。\r\n\r\n【注释】：【原题】：\r\n题钟山新寺后三日钦蒙圣制和章感遇之余谨再用韵赋（三\r\n首）"
        },
        {
            "title": "西湖杂诗（四首）",
            "content": "宝网金幢变劫灰，瞿昙寺里尽蒿莱。\r\n鸟窠无树山夔泣，不见谈禅太傅来。"
        },
        {
            "title": "题夏珪风雨行舟图",
            "content": "君游南越我西秦，尽日江头采白蘋。\r\n无限波涛起平陆，顺风休笑逆帆人。"
        },
        {
            "title": "次韵王敏文待制燕京杂咏（十首）",
            "content": "鸭绿微生太液波，芙蓉杨柳受风多。\r\n日长供奉传新谱，教舞天魔队子歌。"
        },
        {
            "title": "御赐圆通禅寺后以诗寄善世全室",
            "content": "龙河再镇感皇情，倡道从来属老成。\r\n睹史夜摩皆听法，震丹竺国总知名。\r\n日边华构开金刹，海上孤峰见赤城。\r\n宝掌有符重应记，虚空同寿祝升平。"
        },
        {
            "title": "次韵王敏文待制燕京杂咏（十首）",
            "content": "晓宴皇姑拜上家，金钱满赐橐驼车。\r\n黄门前导飞鞚过，貂帽斜簪利市花。"
        },
        {
            "title": "奉寄月彦明中丞（二首）",
            "content": "三月扁舟渡鉴湖，楝花风急雨晴初。\r\n共知出处心无愧，自信经纶志未疏。"
        },
        {
            "title": "西湖杂诗（四首）",
            "content": "荷锄耕叟饷蒸梨，家在官塘九曲西。\r\n白发强谈兵后事，眼枯无泪向人啼。"
        },
        {
            "title": "奉寄月彦明中丞（二首）",
            "content": "海上云霞明绣斧，人间奎璧焕图书。\r\n中兴近报王师捷，征诏行看下玉除。"
        },
        {
            "title": "好溪渔歌",
            "content": "少微山下万松青，铁笛携将过水亭。\r\n吟得《竹枝》新有谱，秋风吹与老龙听。"
        },
        {
            "title": "送西域丁鹤年兵后还武昌省亲墓（二首）",
            "content": "燕云何处是并州，赤壁矶头问去舟。\r\n海阔山长羁旅梦，天荒地老死生愁。\r\n他乡寒食身千里，故陇斜阳土一抔。\r\n为语东归华表鹤，英雄余骨几人收？"
        },
        {
            "title": "奉柬周伯温左丞（二首）",
            "content": "学士风流玉雪标，早陪凤辇听仙《韶》。\r\n光分莲炬从天下，香带炉烟近日飘。\r\n书拟汉秦夸二篆，史修南北见三朝。\r\n承恩曾记东来日，绣斧光华拥使轺。¤"
        },
        {
            "title": "送金员外归泉南（二首）",
            "content": "朱楼别起拥飞霞，浮石桥边久住家。\r\n海日浴红春雨霁，鹧鸪啼上刺桐花。"
        },
        {
            "title": "过越王台",
            "content": "人道耶溪好，青山罨画开。\r\n荷花三百里，无数白鸥来。"
        },
        {
            "title": "槎峰禅暇因读梦观右讲经居武林日所寄佳什怅",
            "content": "潜龙寺里别经春，几忆清宵下榻频。\r\n风定长廊闻伞盖，月明深殿礼金轮。\r\n餐来香饭青精熟，赐出恩袍白氎新。\r\n近说炼形如鹤瘦，多因吟苦语惊人。\r\n\r\n【注释】：【原题】：\r\n槎峰禅暇因读梦观右讲经居武林日所寄佳什怅然有怀援笔\r\n遂成长句时梦观寓中都龙兴寺故录以寄之"
        },
        {
            "title": "送云讲师应召还吴门",
            "content": "老病蒙恩逐热还，宝泉颁赐起衰颜。\r\n木杯度月百花外，槲笠挂云双树间。\r\n咒罢龙公斋鼓寂，讲余狮子定钟闲。\r\n也知去住无心好，浑似当时未出山。"
        },
        {
            "title": "送户部徐主事谢官归丰城（二首）",
            "content": "孺子湖头水涨沙，兵余南望阻归槎。\r\n豪华自昔应多士，文献于今尚几家。\r\n铁井蛟涎腥夜雨，剑池龙气湿朝霞。\r\n烦君为问樟阴寺，谁布黄金扫土花？"
        },
        {
            "title": "送户部徐主事谢官归丰城（二首）",
            "content": "自惭干禄与时疏，晓纳牙牌别玉除。\r\n朝鼓罢陈新奏牍，夜灯归校旧藏书。\r\n青桑五亩连云种，黄独千株带雨锄。\r\n藉是身闲天所放，不愁囊涩俸无储。¤"
        },
        {
            "title": "主上于奉天门赐坐焚香供茶午就赐斋问以宗门",
            "content": "蓬莱云气湿袈裟，奏对天门日未斜。\r\n膳部别分香积饭，龙团亲赐上方茶。\r\n谩论魔佛生同劫，最喜华夷共一家。\r\n山野自惭无补报，散花琪树读《楞伽》。\r\n\r\n【注释】：【原题】：\r\n主上于奉天门赐坐焚香供茶午就赐斋问以宗门大意首以灵\r\n山付嘱继以迦叶感化为对喜赋诗以献"
        },
        {
            "title": "寄龙门琦元璞兼柬白云士瞻方丈",
            "content": "我昔巢松茂苑东，白云清赏此心同。\r\n巴蕉绿遍题春雨，薝卜香传弄晚风。\r\n乱后溪山谁作主，愁来江海总成翁。\r\n相思欲借峰头鹤，骑向龙门问远公。"
        },
        {
            "title": "蜀府命题所藏宣和瑞鹤图",
            "content": "宣和道君天帝子，降灵下作长生主。\r\n风流不混世间尘，清出冰壶湛秋宇。\r\n前身雅是太霄君，金编玉策多奇勋。\r\n感此仙禽四十翼，朝真东度三山云。\r\n低回不肯去，舞雪依端门。\r\n长鸣若有诉，飞声彻昆仑。\r\n是时道君振衣起，遥听鹤语通仙意。\r\n濡毫为写青田真，龙香更洒亲题字。\r\n朱顶凝丹砂，白羽吹霜袂。\r\n内府珍藏谁敢沽，大贝南金烂无比。\r\n想当政和年，善治谈老庄。\r\n遂令霞上仙，控鹤森翱翔。\r\n一朝中原成永诀，五国城高卧风雪。\r\n此时老鹤如可呼，便欲骑之上天阙。"
        },
        {
            "title": "车驾临蒋山于崇祷寺赐高僧斋议设无遮会谩成",
            "content": "祗园花雨晓吹香，手绾袈裟近御床。\r\n阙下紫云随雉尾，座间红日动龙光。\r\n金盘苏合颁殊域，玉碗醍醐出尚方。\r\n稠叠屡承天上供，每惭无德颂陶唐。\r\n\r\n【注释】：【原题】：\r\n车驾临蒋山于崇祷寺赐高僧斋议设无遮会谩成口号（二首\r\n）"
        },
        {
            "title": "掩关",
            "content": "槁木形骸百念灰，溪猿野鹤若相猜。\r\n闲门独掩青松雨，笑口逢人亦懒开。"
        },
        {
            "title": "寄神乐观邓仲修仙官（六首）",
            "content": "奉祠曾谒会稽山，湖曲天风振佩环。\r\n一色荷花三百里，洞箫吹月镜中还。"
        },
        {
            "title": "奉柬周伯温左丞（二首）",
            "content": "江淮烽火数州连，分镇东吴有岁年。\r\n化雨早清蛟蜃气，文星夜动斗牛躔。\r\n贡来南粤终归汉，书入聊城遂破燕。\r\n天下澄清今日望，角巾未许赋归田。"
        },
        {
            "title": "次韵王敏文待制燕京杂咏（十首）",
            "content": "南风吹到运粮船，万斛香粳倍上年。\r\n传敕漕台添气力，赐金多办太平筵。"
        },
        {
            "title": "题钟山新寺后三日钦蒙圣制和章感遇之余谨再",
            "content": "宝刹新成护百灵，钟山泉石有光荣。\r\n金轮朝佛诸天喜，玉帛来王万国平。\r\n定起不知明月上，身闲只爱白云迎。\r\n龙飞幸际雍熙日，亲见黄河一度清。¤\r\n\r\n【注释】：【原题】：\r\n题钟山新寺后三日钦蒙圣制和章感遇之余谨再用韵赋（三\r\n首）"
        },
        {
            "title": "同朝天宫道士朝回口号（二首）",
            "content": "午阴初转御桥湾，斋退从容出九关。\r\n天上好风重送喜，銮舆明日幸钟山。"
        },
        {
            "title": "白牛为日本纯上人赋",
            "content": "耕云不住海门东，牧向《楞伽》小朵峰。\r\n露地已忘调伏力，雪山谁识去来踪。\r\n放归祗树随羊鹿，种就昙花伴象龙。\r\n一色天阑头角别，水晶池沼玉芙蓉。"
        },
        {
            "title": "寄神乐观邓仲修仙官（六首）",
            "content": "紫翠房深敞石屏，神仙炼液漱清泠。\r\n铁符催起龙行雨，白日风雷走六丁。"
        },
        {
            "title": "山讴",
            "content": "闲占云霞作近邻，芋田虽薄不嫌贫。\r\n五风十雨清平世，万壑千岩淡泊身。\r\n南岳马驹应有谶，西河狮子久无人。\r\n金皃谩笑藏鸡足，传到龙华是几尘。"
        },
        {
            "title": "送胡文善之官海南文昌县（二首）",
            "content": "琼州南去海冥冥，婺女垂光应地灵。\r\n洞入朱耶泷水白，山蟠黎母瘴烟青。\r\n邮炊每食桄榔面，蛮赋多输翡翠翎。\r\n定有远人歌善治，风谣纪德重镌铭。¤"
        },
        {
            "title": "送荣首座还日本",
            "content": "扬帆八月挂长风，直溯扶乘碧海东。\r\n雪窟潮翻银瓮白，天门日涌火车红。\r\n虾夷觅偈迎沙岛，龙伯分斋候水宫。\r\n应有国人来问讯，散花围座听谈空。"
        },
        {
            "title": "次韵王敏文待制燕京杂咏（十首）",
            "content": "秋满龙沙草已霜，射雕风急朔云长。\r\n内官连日无宣唤，猎取黄羊进尚方。"
        },
        {
            "title": "送西域丁鹤年兵后还武昌省亲墓（二首）",
            "content": "寇乱移家去鄂城，白头重到影竛竮。\r\n田归东里新编甲，墓指西人旧姓丁。\r\n樵牧不侵经世变，松楸无祭泣山灵。\r\n野棠花落啼鹃急，一酌椒浆老泪零。¤"
        },
        {
            "title": "题庐山瀑布图",
            "content": "庐山瀑布天下闻，白河倒泻千丈云。\r\n长风吼石吹不断，一洗浩劫消尘氛。\r\n我昔浔阳看五老，探湫直上青龙夌。\r\n六月飞涛喷雨来，洒作冰花满晴昊。\r\n是时谪仙邀我锦叠屏，山瓢共酌夸中氵霝。\r\n冷光直疑山骨裂，清味不作蛟涎腥。\r\n尔来漫游身已倦，归老芝岩寄淮甸。\r\n枕流三峡杳莫期，高寒每向图中见。\r\n可怜问津之子徒纷纭，高深谁得穷真源。\r\n大千溟渤敛一滴，污潢绝港焉足论。\r\n我知山中有泉无若此，便欲临渊弄清泚。\r\n是非不到烟萝关，两耳尘空何必洗。"
        },
        {
            "title": "次方明敏参政东轩夜坐见怀韵",
            "content": "曾轩东望帝州城，夜漏声沉寂不惊。\r\n八极天垂华盖近，三更月浸白河清。\r\n传来玄史遗编在，和到胡笳几拍成。\r\n准拟长斋学苏晋，逃禅林下乐无生。"
        },
        {
            "title": "次韵张仲举承旨题卢楞伽过海罗汉图",
            "content": "僧伽神变妙莫穷，去住隐显如旋风。\r\n能令大海作平陆，超然独脱阎浮中。\r\n山君河伯备洒扫，锡飞杯渡云行空。\r\n安禅不避魔鬼窟，受斋直入龙王宫。\r\n文犀赤豹时作伍，玄猿白鹿日与同。\r\n腾光嘘气闪奔电，天鼓震曜惊雷公。\r\n世人虽呵小乘法，谁独高举随云龙。\r\n我昔衡山问方广，石桥每见驮经童。\r\n天姝散花跪双膝，金盘笑捧明珠红。\r\n开图恍忽睹颜色，山海遥隔精灵通。\r\n那知画者有深意，丹青巧夺造化工。\r\n君不闻幻游天地同旅泊，我身安得驾鹤从西东。"
        },
        {
            "title": "寄柬玉山处士",
            "content": "浮玉山前种紫芝，松萝云月共幽期。\r\n封侯不羡黄金印，对客长歌白雪词。\r\n柳浪平湖春放棹，花阴围座昼弹棋。\r\n从游公子多才俊，不寄新诗慰别离。"
        },
        {
            "title": "渔乐图为茅指挥题",
            "content": "渔郎家住鸬鹚湾，水云千顷茅三间。\r\n太平身不识官府，只将网罟营朝餐。\r\n大儿扳罾露两膊，小儿鸣橹垂双鬟。\r\n烟波托命作畎亩，蒲蓑不怕风雨寒。\r\n东泛白蘋渚，西泊黄芦滩。\r\n水边长觅鸥鹭伴，天上那识鹓鸾班。\r\n得鱼归来慰妻子，收拾丝纶坐篷底。\r\n菱租剩有输官钱，沽酒街头籴新米。\r\n紫蟹黄金螯，白鲫丹砂尾。\r\n错杂罗盘餐，交欢聚邻里。\r\n有身谁无衣食谋，昨日红颜今白头。\r\n铜驼陌上车如流，扰扰尘土何时休。\r\n我爱严子陵，脱身如老鹤。\r\n钓雪桐江台，高情付寥廓。\r\n人生胡为困羁缚，对此新图想丘壑。\r\n扁舟弄月歌沧浪，谁似渔家有真乐。"
        },
        {
            "title": "次卫府危朝献纪善见寄",
            "content": "君谈东鲁我谈禅，淮海相闻叹暮年。\r\n刘向才名遗《说苑》，扬雄词赋重《甘泉》。\r\n收来柿叶朝频写，吟到梅花夜不眠。\r\n早晚定逢濠上寺，三生旧话待重圆。"
        },
        {
            "title": "题黄荃芦雁图",
            "content": "稻满秋田水满汀，黄芦风急度寒声。\r\n太平江海无缯缴，不用呼奴夜打更。"
        },
        {
            "title": "寄神乐观邓仲修仙官（六首）",
            "content": "自信身闲即是仙，金丹何必问长年。\r\n修真独许陶弘景，曾看袈裟习夜禅。"
        },
        {
            "title": "题赵松雪马图",
            "content": "振鬛长鸣产月支，玉关风急贡来时。\r\n五花狮子真龙种，赐出黄门不敢骑。"
        },
        {
            "title": "送胡文善之官海南文昌县（二首）",
            "content": "九域于今总一家，文昌谁道隔天涯。\r\n石榴红酿蛮江酒，海漆香收瘴洞花。\r\n寨上人耕春作市，棠阴吏散晚休衙。\r\n苏公应共题诗好，儋耳泉头驻小车。"
        },
        {
            "title": "题钟山新寺（三首）",
            "content": "淮水东边梵刹开，常时花雨散经台。\r\n夜龛明月千僧定，春殿香云七佛来。\r\n般若深谈中道秘，醍醐饱饫上方斋。\r\n皇仁普覆如天广，欲颂无为愧不才。¤"
        },
        {
            "title": "登南岳祝融峰（二首）",
            "content": "石柱盘盘紫盖东，斗衡垂耀亘天中。\r\n水通巫峡三湘阔，地接炎荒五岭雄。\r\n别洞龙归云尽黑，下方鸡叫日先红。\r\n一丘终老从吾愿，何待黄金布梵宫。¤"
        },
        {
            "title": "车驾临蒋山于崇祷寺赐高僧斋议设无遮会谩成",
            "content": "崇禧寺前风日清，銮舆遥迓定钟鸣。\r\n山林有道裨王化，天地无私荷圣情。\r\n娄约入梁终应诏，惠琳居宋岂贪名。\r\n金山重感千年梦，愿济幽灵答治平。¤\r\n\r\n【注释】：【原题】：\r\n车驾临蒋山于崇祷寺赐高僧斋议设无遮会谩成口号（二首\r\n）"
        },
        {
            "title": "题赵彦徵溪山小景图",
            "content": "曾泛苕溪看晚霞，红帘小艇稳于车。\r\n水通孤岸桥依竹，路入重林屋傍花。\r\n风外眠鸥惊客笛，云中吠犬隔仙家。\r\n秋波千顷芙蓉老，谁觅王孙旧钓槎。"
        },
        {
            "title": "送吴知府之官雷州",
            "content": "雷州太守东吴客，儒术传家尚清白。\r\n金花束带红锦袍，玉骨巉巉眼双碧。\r\n读书昔在苕溪阳，十年不出芙蓉庄。\r\n娱亲堂上宴春色，银丝作鲙冰雪香。\r\n丈夫干时须食禄，有志匡君贫亦足。\r\n谁能碌碌困一乡，冷炙残杯媚豪族。\r\n剖符今作炎海游，江风吹上沙棠舟。\r\n好山南去六千里，岂无斗酒消离忧。\r\n牵牛花开暗蛮浦，雨后怒泷如瀑布。\r\n生黎寨口瘴茅青，百尺黄蛇昼当路。\r\n此邦稍觉风俗殊，地无异产民凋疏。\r\n况复兵余少耕凿，抚字欲待重昭苏。\r\n我歌《折杨柳》，送君莫踟蹰。\r\n直度桄榔林，落日吟鹧鸪。\r\n他年考绩应重到，林下相期话幽讨。\r\n紫藤无惜赠两枝，我欲看云藉扶老。"
        },
        {
            "title": "胡侍郎所藏会稽王冕梅花图",
            "content": "会稽王冕双颊颧，爱梅自号梅花仙。\r\n豪来写遍罗浮雪千树，脱巾大叫成花颠。\r\n有时百金闲买东山屐，有时一壶独酌西湖船。\r\n暮校梅花谱，朝诵梅花篇。\r\n水边篱落见孤韵，恍然悟得华光禅。\r\n我昔识公蓬莱古城下，卧云草阁秋潇洒。\r\n短衣迎客懒梳头，只把梅花索高价。\r\n不数杨补之，每逢汤叔雅。\r\n笔精妙夺造化神，坐使良工尽惊诧。\r\n平生放荡礼法疏，开口每欲谈孙吴。\r\n一日骑牛入燕市，嗔目怪杀黄髯胡。\r\n地老天荒公已死，留得清名传画史。\r\n南宫侍郎铁石肠，爱公梅花入骨髓。\r\n示我万玉图，繁花烂无比。\r\n香度禹陵风，影落镜湖水。\r\n开图看花良可吁，咸平树老无遗株。\r\n诗魂有些招不返，高风谁起孤山逋。"
        },
        {
            "title": "寄神乐观邓仲修仙官（六首）",
            "content": "开偏溪头巨胜花，雪精双引紫云车。\r\n忽传青鸟催春宴，烂醉金桃阿母家。"
        },
        {
            "title": "题钟山新寺（三首）",
            "content": "道林大士昔谈玄，海内今居第一禅。\r\n闲占白云千亩地，近依红日九重天。\r\n赐田无役秋多粟，汲井长清夏有泉。\r\n劫石可消恩莫报，袈裟愿共祝尧年。"
        },
        {
            "title": "次韵答缪架阁兼柬陈元善都事",
            "content": "书剑东游客四明，风流从事最多情。\r\n酒香邀共山公醉，诗好吟如水部清。\r\n洗马柳阴潮欲白，呼鹰原上雨初晴。\r\n龙门定有重来约，扫月青松听瀑声。"
        },
        {
            "title": "次韵王敏文待制燕京杂咏（十首）",
            "content": "锦貂公子跃龙，不怕金吾夜漏催。\r\n阿刺声高檀板急，棕毛别殿宴春回。¤"
        },
        {
            "title": "题宋徽宗棠梨冻鹊图",
            "content": "五国城头落日低，故宫南望思凄迷。\r\n秋风愁杀棠梨树，不及双禽自在栖。"
        },
        {
            "title": "题钟山新寺后三日钦蒙圣制和章感遇之余谨再",
            "content": "莲花塔户镜容开，设利流光月满台。\r\n江吼鼍声东海去，地蟠龙势北山来。\r\n云中梵呗和仙乐，天上香盂送佛斋。\r\n盛世只今隆外护，匡宗须藉仲灵才。¤\r\n\r\n【注释】：【原题】：\r\n题钟山新寺后三日钦蒙圣制和章感遇之余谨再用韵赋（三\r\n首）"
        },
        {
            "title": "寄洞庭叶隐君",
            "content": "一舸南归鬓欲华，买山湖上卧烟霞。\r\n尊知北海应多酒，园拟东陵亦种瓜。\r\n丹壑泉舂云碓药，橘林风扫石床花。\r\n传家自与邻翁异，只说藏书有五车。"
        },
        {
            "title": "西湖杂诗（四首）",
            "content": "流觞亭子凤山阿，都护行春小队过。\r\n笑掷金钱花底醉，玉簪弹出《白翎歌"
        },
        {
            "title": "过海罗汉应供图",
            "content": "大士受斋龙伯宫，长驱蛟鳄争先雄。\r\n舳舻蔽天不敢渡，冰夷伐鼓洪涛舂。\r\n腾身何来历汗漫，无乃变幻多神通。\r\n两僧后顾冰雪容，浮蕉近随赤鲩公。\r\n云端嘘气作楼阁，赤日照耀青芙蓉。\r\n中有四鬼舁一翁，雪眉垂领衣露胸。\r\n海神候谒旌旆从，赤珠吐焰流星虹。\r\n跨鳌之叟臞而癃，手扶七尺邛州筇。\r\n是谁弹舌咒老龙，火鬐电鬛烧云红。\r\n五轮舒光迸五色，一苇直渡犹行空。\r\n前登颇忮定初起，欠伸展臂来清风。\r\n蹋龟骑鱼走百怪，担簦负笈趋群童。\r\n入山咫尺见台殿，仿佛微听青林钟。\r\n开图对我若旧识，便欲巢我云门松。\r\n世间浮荣日万态，过眼聚散空花同。\r\n谁知神变亦虚幻，徒逞狡狯惊盲聋。\r\n何如乘愿降迹阎浮中，法雷大震开群蒙。\r\n王城分卫饱香积，坐令四海歌时雍。"
        },
        {
            "title": "西湖杂诗（四首）",
            "content": "芙蓉湾口绿阴斜，吹笛何人隔彩霞。\r\n惊起沙头双翠羽，衔鱼飞上刺桐花。"
        },
        {
            "title": "耕隐为南昌万用中赋",
            "content": "山庄别筑楚城西，百亩桑阴水一溪。\r\n莎草雨晴黄犊卧，稻花风暖白鸠啼。\r\n沽来官酒春祈社，读罢农书晓灌畦。\r\n孝悌力田新有诏，姓名还向御前题。"
        },
        {
            "title": "次虞邵菴韵送闲上人",
            "content": "佛香浮雾昼霏帘，春涧鸣泉雪后添。\r\n乞食归来双树底，散花如雨读《楞严》。"
        },
        {
            "title": "雨后虚堂夜坐次方东轩参政韵",
            "content": "紫芝岩下寺，淡泊偶同居。\r\n身老计从拙，心亲迹任疏。\r\n扫花风定后，题竹雨凉余。\r\n时得论清赏，篝灯夜榻虚。"
        },
        {
            "title": "寄神乐观邓仲修仙官（六首）",
            "content": "醮罢星辰校绿章，虚坛夜夜降祠光。\r\n白鸾骑得朝天去，手把芙蓉侍紫皇。"
        },
        {
            "title": "寄北弹佑讲主洪武初应高僧召",
            "content": "云霞剪作佛袈裟，草座长年静结跏。\r\n礼罢六时天送供，讲来三藏雨添花。\r\n象龙曾赴高僧会，羊鹿谁乘稚子车。\r\n随处溪山可终老，不愁无地布金沙。"
        },
        {
            "title": "游石湖兰若（二首）",
            "content": "五龙之峰云作屏，双崖削出芙蓉青。\r\n何人涧里拾瑶草，有客松间寻茯苓。\r\n林风不惊虎卧石，山雨忽来龙听经。\r\n吴王台榭今寂寞，秋香薜荔花冥冥。"
        },
        {
            "title": "奉和御赐诗韵（三首）",
            "content": "十年闲寄半龛云，觉义新除荷宠勋。\r\n华馔炊香天上赐，好音传喜日边闻。\r\n尚书自进金皃制，学士亲题紫诰文。\r\n白发匡宗无补报，不才深负圣明君。¤"
        },
        {
            "title": "送钱子予新除博士致政还越中",
            "content": "除书新拜荷明君，祖别春筵采泮芹。\r\n餐玉未从仙老试，赐金应与故人分。\r\n淖船夜渡娥江月，山殿晴探禹穴云。\r\n龙节虎符勋烈旧，过家先读表忠文。¤"
        },
        {
            "title": "奉和御赐诗韵（三首）",
            "content": "待漏从容谒九关，日临黄道觐龙颜。\r\n凤韶远听丹墀乐，鹤序长联玉笋班。\r\n闻法有为知世幻，观心无欲共云闲。\r\n蒙恩不尽鸿禧祝，南极天开万岁山。¤"
        },
        {
            "title": "题米南宫云山图",
            "content": "南宫米黻生殊方，驰名画史妙莫当。\r\n墨云翻空太阴黑，功夺造化开微茫。\r\n酒酣放笔情烂熳，爱写长林带溪岸。\r\n昆仑移得毫芒间，数点浮云落天半。\r\n鸭嘴滩头沙浦通，鲤鱼浪飒苔花风。\r\n山腰路险不可屐，飞瀑倒挂青天虹。\r\n我忆南游溯湘沔，七十二峰长对面。\r\n赤壁山高看洞庭，一道澄波泻秋练。\r\n人生谁无丘壑怀，可奈尘土羁长才。\r\n子陵不遇刘文叔，钓台未必高云台。\r\n展图颇识旧行处，仿佛微钟隔烟树。\r\n荒尽菱租老未归，寄书欲问沙头鹭。"
        },
        {
            "title": "次韵王敏文待制燕京杂咏（十首）",
            "content": "契丹髯将老无依，力倦弓刀请受微。\r\n薄暮雪寒烧土炕，毡裘拾得马通归。"
        },
        {
            "title": "次韵王敏文待制燕京杂咏（十首）",
            "content": "暖风吹雨洒香埃，丹凤楼高锦幄开。\r\n膜拜两街花簇骑，金幢争看剌麻来。"
        },
        {
            "title": "送金员外归泉南（二首）",
            "content": "曾说西游过月支，宴酣花市踏春归。\r\n兜罗香带蔷薇露，犹是戎王旧赐衣。"
        },
        {
            "title": "奉和御赐诗韵（三首）",
            "content": "满袖炉烟吐紫宸，伽梨玉色赐来新。\r\n光翻贝叶诸天晓，香种昙花大地春。\r\n禅月长明虚有象，劫风不动海无尘。\r\n见超生灭空三际，同证毗卢刹士身。"
        },
        {
            "title": "次韵赵子将提举秋兴",
            "content": "绝漠风高雨土沙，五云何处望京华。\r\n南征尚阻勤王贡，北泛频劳奉使槎。\r\n藩将戈船遥蔽海，国人弓马旧为家。\r\n洗兵会有承平日，社稷安危不用嗟。"
        },
        {
            "title": "题衡岳天柱峰",
            "content": "一柱通天镇火维，层标拔起势孤危。\r\n翠磨日月盘三楚，影落沅湘带九疑。\r\n罗汉时来乘白鹿，祝融昼下闪朱旗。\r\n神灯夜夜朝金刹，知有高僧礼六时。"
        },
        {
            "title": "寄神乐观邓仲修仙官（六首）",
            "content": "天上琳宫白玉梯，别开方丈五云西。\r\n金花传赐仙官诰，上有乾清御墨题。"
        },
        {
            "title": "蜀府命题所藏唐十八学士瀛洲图",
            "content": "十八学士瀛洲仙，文彩照世皆貂蝉。\r\n庙堂论道豁胸臆，作藩开辟神尧天。\r\n烈烈房与杜，树业光联翩。\r\n雅爱虞永兴，健笔铁可穿。\r\n褚公姚公才涌泉，早以儒术穷磨镌。\r\n二苏二薛何挺特，王门献纳相后先。\r\n主簿仓曹亦英俊，天策从事尤魁然。\r\n太学先生美双璧，参军襟度冰雪妍。\r\n宋州户曹最清简，一时风雅同高骞。\r\n朝谈黄石略，暮校白云篇。\r\n所思在经济，末艺焉足传。\r\n方今化雨清八埏，西堂进讲罗群贤。\r\n搜材直欲尽岩穴，拔擢远迈贞观前。\r\n画师殊有意，模写精丹铅。\r\n却令千载后，名高日月悬。\r\n丈夫宏达当如此，谁能龌龊困一毡。\r\n我愿河清海晏三千年，圣人端拱开文渊。\r\n还期比屋可封俗淳古，不独图像夸凌烟。"
        },
        {
            "title": "送日本希白上人礼祖塔之金华",
            "content": "天香吹满屈朐衣，几度承宣到凤池。\r\n梵语传来西竺戒，华音吟得大唐诗。\r\n树间绕佛长鸣锡，洞里逢仙不看棋。\r\n无缝塔开瞻舍利，千江月映碧琉璃。"
        },
        {
            "title": "赤壁图为胡允中赋",
            "content": "江空水落寒无波，倚天赤壁高嵯峨。\r\n雪堂老苏从二客，携酒夜载扁舟过。\r\n中流扣舷发棹歌，有酒不饮当如何。\r\n鳜鱼三尺鲙白雪，临风细酌金叵罗。\r\n酒酣耳热歌再起，直溯空明三百里。\r\n一声孤鹤横江来，明月在天天在水。\r\n酹月呼嫦娥，仰天听天语。\r\n洞箫吹彻广寒秋，却挟飞仙共高举。\r\n人生行乐须及时，昨日少壮今日衰。\r\n功名自昔等炊黍，英雄徒为曹瞒悲。\r\n画史独何心，丹青托千载。\r\n江云山月想登临，仿佛图中见风采。\r\n后来游赏岂乏贤，文章不如元祐前。\r\n万金词赋烂星斗，追逐骚雅光联翩。\r\n先生别去陵谷迁，漠漠宇宙迷荒烟。\r\n临皋鹤梦骨可仙，谁同此乐消闲年。"
        },
        {
            "title": "赵仲穆春山晓思图",
            "content": "树色苍凉晓欲迷，石门初入鹧鸪啼。\r\n桃花不隔秦人路，流出红云水涨溪。"
        },
        {
            "title": "游石湖兰若（二首）",
            "content": "荷花荡西湖水深，上有兰若当高岑。\r\n客吟时见猿鸟下，僧定不闻钟磬音。\r\n雨香秋林橘子熟，云落空涧棠梨阴。\r\n闲来扫石坐竹里，静与山人论素心。¤"
        },
        {
            "title": "次韵王敏文待制燕京杂咏（十首）",
            "content": "箕尾垂光地应灵，山来龙朔拱神京。\r\n淳风一代兴王盛，眼见黄河两度清。"
        },
        {
            "title": "次芝轩中丞韵",
            "content": "执法南从越绝居，绣衣光彩照坤舆。\r\n黄金遗子无私橐，白发匡君有谏书。\r\n远捷已飞江上羽，群凶真作釜中鱼。\r\n归朝定策中兴业，笑我山林与世疏。\r\n\r\n【注释】：【注释】：\r\n（月彦明中丞者，月鲁不花也，亦称芝轩中丞。至正乙巳\r\n，以南台中丞寓居四明，访蒲庵于双峰之定水寺，故多倡\r\n和之什。观蒲庵与伯温、彦明答寄诗，江湖老衲未尝不乃\r\n心于元室也。略存之，以见志焉。）"
        },
        {
            "title": "题庐陵王子嘉古城读书处",
            "content": "古城阴处饶古木，古城城下烟水绿。\r\n江上茅堂昼掩扉，知是先生读书屋。\r\n先生山泽列仙臞，箧无黄金家有书。\r\n灯火辛勤三十载，添得秋霜生鬓须。\r\n清晨起待檐光白，暮读陈编眼如月。\r\n坚心自下董生帷，兀坐忘穿管宁榻。\r\n平生学迈师古人，不负堂堂八尺身。\r\n多病岂堪金带系，归来独钓碧溪春。\r\n富贵浮云我何有，不如相遇一杯酒。\r\n古城山色年年青，春风多种门前柳。"
        },
        {
            "title": "寄天宁楚石禅师",
            "content": "问讯秦川白发僧，风神清出玉壶冰。\r\n舌翻霹雳谈千偈，心括虚空悟一乘。\r\n插竹宰神朝礼座，笑花弟子日传灯。\r\n玄功已勒浮图石，振策南游拟共登。"
        },
        {
            "title": "题阳关送别图",
            "content": "三月皇州送佩珂，柳花吹雪满官河。\r\n纵令渭水深千尺，不似阳关别泪多。"
        },
        {
            "title": "次韵王敏文待制燕京杂咏（十首）",
            "content": "凤池凉翠滴梧桐，白发祠官侍内宫。\r\n见说御前催草诏，水精帘映玉屏风。"
        },
        {
            "title": "次韵王敏文待制燕京杂咏（十首）",
            "content": "大驾滦阳避暑回，凤笙龙管内筵开。\r\n侍臣催进蒲萄酒，双捧君王万岁杯。"
        },
        {
            "title": "遁游方丈歌为刘嗣庭赋",
            "content": "吾爱淮南王，种桂小山里。\r\n日与八公徒，虚游闲遁世。\r\n刘郎今是淮南孙，束书不谒诸侯门。\r\n东望蓬莱觅方丈，扶摇欲驾天池鹍。\r\n秀眉长身发如漆，惊座高谈颇奇逸。\r\n浩然俊气横清秋，穷途懒屈黄金膝。\r\n弱水岂无路，飞仙邈难期。\r\n蜕骨果有术，富贵将焉为。\r\n男儿胸次隘八区，托身何处山岩居。\r\n但令忘世即嘉遁，漫游天地背蘧庐。\r\n朝揖洪崖君，暮接浮丘伯。\r\n挂剑扶桑枝，种玉蓝田石。\r\n时人不识烟霞踪，南征北走如旋蓬。\r\n九市滚滚炎埃红，白云半间谁与同。\r\n我有十笏地，篝卜围香风，乃在天竺飞来之鹫峰。\r\n斯当扫月渡双涧，金沙别种金芙蓉。\r\n燕坐狮子床，篝灯听微钟。\r\n愿洗玻璃酌甘露，散花三绕毗耶翁。"
        },
        {
            "title": "题钟山新寺（三首）",
            "content": "千载龙冈地有灵，布金重荷主恩荣。\r\n五云楼殿开兜率，一统山河际太平。\r\n贝叶传经狮子现，宝花围座象王迎。\r\n天中雨露无时降，尽沈群生劫浊清。¤"
        }
    ]
}