{
    "dynasty": "明",
    "author": "顾璘",
    "intro": "",
    "items": [
        {
            "title": "宫中词（四首）",
            "content": "复道通瀛海，周垣隐洞天。\r\n云随珠佩女，霞覆羽衣仙。\r\n秀艳疏丹粉，潜悲咽管弦。\r\n春风闲永巷，愁坐惜流年。¤"
        },
        {
            "title": "松坞草堂新成杂兴（四首）",
            "content": "郭外新移野老家，旧书犹载两牛车。\r\n樽空北海虚耽酒，地薄东陵漫种瓜。\r\n小径冲门分野竹，短篱临水透溪花。\r\n优游行乐元无尽，落魄浮生讵有涯。¤"
        },
        {
            "title": "遣怀绝句（七首）",
            "content": "不忌枭鸱暮，何悲杜宇春。\r\n蛩催山月织，鸡报二更晨。"
        },
        {
            "title": "武皇南巡旧京歌（十一首）",
            "content": "北固江涛控海门，南都山势叠昆仑。\r\n金宫暂启双龙见，玉帐遥临万马屯。"
        },
        {
            "title": "武冈道中雨",
            "content": "界石记州名，旗亭报客程。\r\n山行频陟降，春雨易阴晴。\r\n树引荒涂直，花撩客眼明。\r\n蛮方行欲倦，翻忆武昌城。"
        },
        {
            "title": "懊恼曲效齐梁体（四首）",
            "content": "春风上燕京，秋风下湘渚。\r\n黄鹄有六翮，定自不及汝。"
        },
        {
            "title": "柴门",
            "content": "翠盖平遮松柏林，画屏分映两青岑。\r\n坐收粳稻三秋色，行踏垂杨一径阴。\r\n雨突烟沈人卧稳，风帘花落燕巢深。\r\n幸无奇字藏书箧，不惹?轩使者寻。"
        },
        {
            "title": "蔷薇洞",
            "content": "百丈蔷薇枝，缭绕成洞房。\r\n密叶翠帷重，秾花红锦张。\r\n对著玉局棋，遣此朱夏长。\r\n香云落衣袂，一月留余芳。"
        },
        {
            "title": "宫中词（四首）",
            "content": "绮阁延朱夏，花阴昼漏长。\r\n研砂养蜥蜴，刺绣学鸳鸯。\r\n细字中官扇，奇熏外国香。\r\n午窗兰玉梦，惊起谢君王。"
        },
        {
            "title": "遣怀绝句（七首）",
            "content": "野鲜苍兕猛，山鲊鹧鸪香。\r\n市笋挦苞出，仓禾带把藏。"
        },
        {
            "title": "东郊田园（四首）",
            "content": "散步龙山麓，石马高嶙峋。\r\n芜没野田侧，行列不复陈。\r\n不知何代墓，感叹为沾巾。\r\n慨昔六代交，紫宫架天津。\r\n虎斗尽英辟，鹰扬皆贵臣。\r\n回眸耀白日，吐气贯青旻。\r\n见者恒辟易，况敢托交亲。\r\n讵知百世下，骨肉化飞尘。\r\n樵牧无人禁，姓名亦已湮。\r\n念此返田舍，秫酒正芳醇。\r\n倾壶且一醉，兀兀忘吾身。"
        },
        {
            "title": "东郑生",
            "content": "图史聊足娱，胡为苦多营。\r\n经旬谢宾客，春草当门生。\r\n白发午未栉，青山时独行。\r\n萧萧树上瓢，莫与风俱鸣。"
        },
        {
            "title": "试院呈同事陶判府",
            "content": "归心遥下楚江东，尘鞅犹牵粤徼中。\r\n兴在山林如倦鸟，老持文墨愧雕虫。\r\n流光坐数经檐日，秋思争随落叶风。\r\n不有多情陶判府，雅吟高论与谁同。"
        },
        {
            "title": "遣怀绝句（七首）",
            "content": "涧冷菖蒲翠，山春踯躅红。\r\n草惊秋尽火，树厌夜深风。"
        },
        {
            "title": "度枫木岭",
            "content": "初谓山拂天，飞鸟不可度。\r\n逡巡蹑危磴，乃即我行路。\r\n百折频攀援，十步九回顾。\r\n高林忽在下，衣襟有云雾。\r\n倒景犹照人，平地黯将暮。\r\n方当日月过，似可捉乌兔。\r\n飞瀑如天河，所少鹊成渡。\r\n东北望故乡，江流莽倾注。\r\n长风动万里，独立难久伫。"
        },
        {
            "title": "庚辰元日",
            "content": "诸侯玉帛会长安，天子旌旗下楚关。\r\n共想正元趋紫殿，翻劳边将从金鞍。\r\n沧江饮马波先静，黄竹回銮雪正干。\r\n北极巍巍天咫尺，五云长护凤楼寒。"
        },
        {
            "title": "宿云开堂",
            "content": "难逢魏母彩鸾车，聊试弥明石鼎茶。\r\n翠羽金支云缥缈，紫厓丹洞石岈。\r\n五峰黛色消晴雪，万木灵晖散晚霞。\r\n愿借双公玄鹤羽，月明骑上太清家。"
        },
        {
            "title": "东郊田园（四首）",
            "content": "陶公归桑里，谢客营石门。\r\n于世既无竞，努力事田园。\r\n春还理荒秽，良苗应时繁。\r\n岂不念岁丰，天道难预论。\r\n列槿藩草屋，艺蔬备晨飧。\r\n郊居渐成趣，益厌城市喧。\r\n菽水苟无阙，万事奚足言。¤\r\n\r\n【注释】：【注释】：\r\n（璘本江东腐儒，无廊庙之骨，从宦三十年，濩落不就，\r\n谢归秉耒，遂与野人相亲。养鸡牧豕，能任蓑笠，击缶醉\r\n歌，礼法俱废。或肃容对客，如猱狙御衣冠，随即褫去，\r\n闻谈官政，如爰居听钟鼓，目掉心眩，乃知情质烟霞，不\r\n可以强变也。新营田园，辄赋此篇。）"
        },
        {
            "title": "赠何司空子元",
            "content": "白日难回照，丹心尽此生。\r\n司空官岂左，集议礼多名。\r\n国是归牵引，皇衷自圣明。\r\n玉阶沾泣日，真见老臣情。"
        },
        {
            "title": "周别驾宅看花",
            "content": "周侯方庭大如案，四叙种花香不断。\r\n日高散衙一事无，手汲清池自浇灌。\r\n鲜英的瑛珠，密萼纷披紫丝幔。\r\n芳根异种多难识，粉蝶黄蜂暗相唤。\r\n西邻迂叟饶闲情，叩户时来索花看。\r\n一来一醉酒千钟，月俸依稀费多半。\r\n君侯莫厌频来过，人生乐少忧患多。\r\n与君聚散同落叶，不醉花前将奈何。"
        },
        {
            "title": "夜雨叹",
            "content": "朔风吹雨西北来，南山昼晦夜不开。\r\n寒声悲凄杂霰落，暮色黯惨兼云回。\r\n仰窥箕斗不辨影，俯眺八极弥黄埃。\r\n群鸡啁啾登树语，城角断续余音哀。\r\n此时野人正愁郁，短漏颇奈铜龙催。\r\n残灯微明鼠上下，兀坐自画炉中灰。\r\n北漠群胡践边垒，西江狂贼生祸胎。\r\n主上动色念沟壑，何况司马诸行台。\r\n长星流天火堕地，荧惑扰纪何为哉？去年三吴遭赤旱，万\r\n户鬻子无遗孩。\r\n今年州司索官帑，肉瘠不救疮痍灾。\r\n空田苍茫飞鸟尽，野水震荡惊鳞摧。\r\n备民谁继子产智，足国正望夷吾才。\r\n龙鸣剑匣壮士老，黄金台古空崔嵬。\r\n海内故人掩关坐，尺书累岁谁为裁。\r\n阳春何时动群蛰，九域浩荡扬风雷。\r\n江河倒洗皇路净，台省洞达无嫌猜。\r\n花明草媚日杲杲，男耕女织天恢恢。\r\n野人多病有归处，养鸡牧豕王城隈。"
        },
        {
            "title": "武皇南巡旧京歌（十一首）",
            "content": "千年宝历自南开，八叶神孙暂北来。\r\n日月更临龙虎阜，云霞重抱凤凰台。"
        },
        {
            "title": "行药至溪南偶成",
            "content": "抱疴掩荆扉，出户已寒节。\r\n新晴步南溪，草际见残雪。\r\n仰视日光微，始惊天气冽。\r\n敝裘有余温，浊酒堪独啜。\r\n羸躯苟能存，暄月会当别。"
        },
        {
            "title": "碧溪",
            "content": "落落高梧阴，俯瞰寒流碧。\r\n微云过疏雨，秋容淡无迹。\r\n鱼游绿藻晴，鸟下青芜夕。\r\n兴至每垂纶，歌罢还岸帻。\r\n渔父两三人，时来共争席。"
        },
        {
            "title": "吴都台东湖书屋",
            "content": "水汇苍梧郭，天开绿野堂。\r\n云山秋滴翠，冰井夏生凉。\r\n药满寻诗径，花垂点易床。\r\n少须康济罢，散发任徜徉。"
        },
        {
            "title": "武皇南巡旧京歌（十一首）",
            "content": "白发梨园老乐师，锦胸花帽对弹丝。\r\n行宫只奏中和调，解厌南朝《玉树》"
        },
        {
            "title": "拟宫怨（七首）",
            "content": "咫尺长门万里遥，耻将裙绶曳纤腰。\r\n盈盈璧月沉鸾镜，渺渺银河断鹊桥。\r\n上苑旌旗回夜猎，建章钟鼓散晨朝。\r\n此身不及双栖凤，处处随君听九《韶》。¤"
        },
        {
            "title": "武皇南巡旧京歌（十一首）",
            "content": "六代繁华何足跨，而今四海共为家。\r\n暂看吴苑环城水，终忆燕台夹路花。"
        },
        {
            "title": "归自灌阳望湘山口占",
            "content": "十日别湘山，见如故人面。\r\n何况石头城，是侬旧乡县。"
        },
        {
            "title": "独漉篇",
            "content": "独漉独漉，水多泥滑。\r\n泥滑道阻，伤我车毂。\r\n持膏作烛，将以照夜。\r\n虚花掩光，不逮槃下。\r\n猛虎在山，百兽畏威。\r\n陷阱三日，垂首诉饥。\r\n铁生矿中，人冶为器。\r\n剑负威神，锤则委地。\r\n男儿生身，万事纲纪。\r\n突梯无施，不如女子。"
        },
        {
            "title": "登高丘而望远海",
            "content": "登高而望远，不见天地端。\r\n日月互上下，东西如跳丸。\r\n长风自何起，瀛海翻波澜。\r\n六鳌正抃舞，五岳无时安。\r\n恍惚青天中，仙人跨飞鸾。\r\n邀我谒帝室，金门郁盘桓。\r\n青龙对人怒，玉女倾笑欢。\r\n彷徨返路故，北斗方阑干。\r\n坐地仰天叹，三日不能餐。"
        },
        {
            "title": "武皇南巡旧京歌（十一首）",
            "content": "青龙山北接飞猱，白鹭洲东射海鳌。\r\n不为芳春浪行幸，寝园聊待荐含桃。"
        },
        {
            "title": "塞下曲",
            "content": "千里骅骝丈八矛，男儿画地取封侯。\r\n黄昏塞上传烽火，一夜吹笳坐戍楼。"
        },
        {
            "title": "共泛东潭饯望之",
            "content": "高人同野兴，移棹水西东。\r\n岸仄垂萝古，沙虚积蓼红。\r\n哀筝凄断壑，轻帻倚秋风。\r\n更有浮萍感，俱忘痛饮中。"
        },
        {
            "title": "拟宫怨（七首）",
            "content": "汉皇宫殿月明时，曾侍宸游百子池。\r\n舞马登床春进酒，盘龙衔烛夜观棋。\r\n御前却辇言无忌，众里当熊死不辞。\r\n旧恨飘零同落叶，春风空绕万年枝。¤"
        },
        {
            "title": "柏屏",
            "content": "壁立青玉屏，下见古柏根。\r\n相怜岁寒叶，郁作苍云屯。\r\n贞姿洗霜雪，老气横乾坤。\r\n名园非此种，谁可当君门。"
        },
        {
            "title": "东郊田园（四首）",
            "content": "出门见青山，幽意日潇洒。\r\n修竹绕舍东，流水在田下。\r\n衣冠不须着，犁锄亦时把。\r\n日与山翁游，礼貌乐疏野。\r\n风俗重时令，相邀作乡社。\r\n浊醪满浮蚁，蛙鱼剖新鲊。\r\n交酬各酩酊，至乐绝无假。\r\n长笑宇宙间，谁是忘形者。¤"
        },
        {
            "title": "拟宫怨（七首）",
            "content": "不见彤墀日月旗，庭隅草木掩清辉。\r\n金舆到处无新故，玉儿从来有是非。\r\n暮雨楼台双燕入，春寒池馆百花稀。\r\n监宫一去无人语，独自含颦咏绿衣。"
        },
        {
            "title": "遣怀绝句（七首）",
            "content": "猺女招歌剧，蛮郎步射强。\r\n花环垂耳大，竹弩挂腰长。"
        },
        {
            "title": "武皇南巡旧京歌（十一首）",
            "content": "金陵千古帝王州，高庙衣冠月出游。\r\n传语三边貔虎士，莫须喧近凤皇楼。"
        },
        {
            "title": "塞下曲",
            "content": "黄河冰厚马横行，朔气棱棱古铁明。\r\n恨杀夜来风雪紧，匈奴逃出受降城。"
        },
        {
            "title": "遣怀绝句（七首）",
            "content": "夜静云生室，春深水到门。\r\n松高多绣顶，兰古自悬根。"
        },
        {
            "title": "拟宫怨（七首）",
            "content": "翠靥金蝉入帝家，拟将新宠属铅华。\r\n君王自信图中貌，静女虚迎梦里车。\r\n帐殿秋阴生角枕，屟廊空响应琵琶。\r\n含情独倚朱阑暮，满院微风动落花。¤"
        },
        {
            "title": "遣怀绝句（七首）",
            "content": "花豹金钱背，文鹇蜀锦毛。\r\n厨泉山笕细，江稻水车高。"
        },
        {
            "title": "赠徐堂",
            "content": "小阮龙驹子，长途拂剑归。\r\n毗陵三尺雪，寒满黑貂衣。\r\n骨肉行踪散，风尘客鬓稀。\r\n平原招不起，豪士竟谁依。"
        },
        {
            "title": "正旦",
            "content": "乾坤仍献岁，车骑正归休。\r\n礼乐今王作，门庭旧客留。\r\n老余耽酒癖，贫有卖书谋。\r\n所愿皇舆正，吾生岂浪愁。"
        },
        {
            "title": "武皇南巡旧京歌（十一首）",
            "content": "朱雀桥连翠柳衢，银鞍丝鞚锦模糊。\r\n君王行乐千人出，遥认飞龙天马钩。"
        },
        {
            "title": "古壮士歌",
            "content": "山西壮士何才雄，虬须燕颔生英风。\r\n青春挟槊三边外，白昼探丸九市中。\r\n一身列侍麒麟殿，跨出龙驹万人羡。\r\n狐腋朝裁赵客裘，鹈膏夜淬吴王剑。\r\n生年十五事横行，肯学操觚记姓名？当衢贾勇万乘避，临\r\n危重义一身轻。\r\n田文鸡狗真余子，有足不曳春申履。\r\n眼前国士稍倾心，慷慨桥阴为君起。"
        },
        {
            "title": "赠子鱼",
            "content": "与子三年别，重来鬓已苍。\r\n论心风雨夕，下榻水云乡。\r\n画阁灯花暖，秋杯竹叶凉。\r\n匆匆行止意，相对两彷徨。"
        },
        {
            "title": "松坞草堂新成杂兴（四首）",
            "content": "衰年多病自宜休，避地栖岩事事幽。\r\n风槛落花催酿酒，雨窗啼鸟唤梳头。\r\n柴桑剩著陶元亮，款段何孤马少游。\r\n野衲村翁俱接近，茗杯香篆足淹留。¤"
        },
        {
            "title": "蕉石亭",
            "content": "怪石如笔格，上植蕉叶青。\r\n苍然太古色，得尔增娉婷。\r\n欲携一斗墨，叶底书《黄庭》。\r\n拂拭坐盘薄，风雨秋冥冥。"
        },
        {
            "title": "拟宫怨（七首）",
            "content": "紫殿繁华梦已沉，掖庭苔色晚阴阴。\r\n浮云变态随君意，朗月流辉鉴妾心。\r\n屈戍横门金锁冷，辘轳牵井玉瓶深。\r\n空将锦瑟传哀怨，寂寞谁听空外音。¤"
        },
        {
            "title": "漫吟",
            "content": "万事浮云莫问天，发毛元解记流年。\r\n春秋按节投花种，儿女分畦理芋田。\r\n辟地多方求怪石，买山初意为流泉。\r\n城敔自古称佳丽，独笑先生野性偏。"
        },
        {
            "title": "懊恼曲效齐梁体（四首）",
            "content": "小时闻长沙，说在天尽处。\r\n人言见郎船，已过长沙去。"
        },
        {
            "title": "同陈鲁南雨饮永宁寺",
            "content": "南山飞雨滴残卮，野寺鸣钟客散迟。\r\n醉眼耐薰红杏色，韶华催换绿杨丝。\r\n衰年感旧重重恨，故苑寻春步步宜。\r\n拟上花台观淑景，湿云横路正低垂。"
        },
        {
            "title": "答徐昌穀博士",
            "content": "前年共饮燕京酒，高楼雪花三尺厚。\r\n酣歌彻夜惊四邻，世事浮沉果何有。\r\n一为法吏少书来，心结愁云惨不开。\r\n昨传学省移新籍，坐啸空斋日几回。"
        },
        {
            "title": "拟夏日宫中行乐词（三首）",
            "content": "紫霄不与下方同，秋爽常回六月中。\r\n风羽对摇云母榻，冰池全浸水晶宫。"
        },
        {
            "title": "赠吴山人",
            "content": "昔游洞庭麓，萝阴覆君堂。\r\n开窗湖水绿，举酒橙花香。\r\n别来婴时网，欲济苦无梁。\r\n东风送君至，烟霞满衣裳。\r\n泠泠泉石谈，洗我尘土肠。\r\n山僧忽已化，阶树今渐长。\r\n叹息浮世事，因之念沧浪。"
        },
        {
            "title": "游丘常侍山园",
            "content": "采芝深谷赋归休，幸有邻庄水竹幽。\r\n画障日开山九叠，素封秋倚橘千头。\r\n长悬片月延僧住，满放闲云伴客游。\r\n桐叶已齐春去久，翻阶红药为谁留？"
        },
        {
            "title": "懊恼曲效齐梁体（四首）",
            "content": "家鸡各有埘，海燕各有窠。\r\n郎家扑天屋，作底爱风波。"
        },
        {
            "title": "登清凉寺后西塞山亭",
            "content": "晚上高亭对落晖，万山寒翠湿秋衣。\r\n江流一道杯中泻，云树千门鸟外微。\r\n古寺频来僧尽老，重阳欲近蟹争肥。\r\n霜枫恶作萧条色，故弄残红绕客飞。"
        },
        {
            "title": "山行绝句",
            "content": "槎丫半折树，倾欹欲堕石。\r\n行人如飞仙，渺渺下青壁。"
        },
        {
            "title": "奉忆野亭少傅",
            "content": "夷门回首限风烟，遥夜天涯有梦悬。\r\n颂德敢言三代下，受恩今忆十年前。\r\n安危海内占容鬓，贫乏山中倚俸钱。\r\n早晚上书辞郡绂，野堂还借片云眠。"
        },
        {
            "title": "拟宫怨（七首）",
            "content": "流苏帐冷琐窗虚，云月差差度玉除。\r\n百岁精灵悲故剑，九重恩宠附前鱼。\r\n莲花有恨凝芳履，竹叶无光引属车。\r\n人意已疏言更浅，莫将词赋倚相如。¤"
        },
        {
            "title": "张司徒所画山国图歌",
            "content": "滇南一道盘云上，永昌巍巍更西望。\r\n水流直下洱海深，陆地夫容矗相向。\r\n小石纷磊磊，大石高盘陀。\r\n连空互撑叠，仰睇青嵯峨。\r\n攒峰插牛斗，飞涧悬天河。\r\n崩崖倾断下无地，但见猿猱挂罥号烟萝。\r\n丹砂空青，的阿。\r\n宝玉夜炯，灵光荡摩。\r\n天门洞开，紫宫逶迤。\r\n玉女对侍，星官骈罗。\r\n至高之极始见此，辽绝下奈诸方何。\r\n马蹄缄铁尚不得度，行人跛鳖焉能过。\r\n我生水国多见水，不图山高乃如此。\r\n画家山水贵相半，吁嗟谁悉寰区理。\r\n南园大老司徒公，维山降神为世雄。\r\n晚张能事发新格，尽吐磈礌之心胸。\r\n引缣迅扫鸣长风，颠林倒壑貌不同。\r\n苍云黯惨喧霹雳，白日照耀开鸿蒙。\r\n蛟龙盘拏古木死，蝀螮漂疾飞梁通。\r\n千峦万嶂堆墨华，忽然平旷披风沙。\r\n楪榆开凿巂君国，桃源点缀秦人家。\r\n孤城四面削玄壁，危楼仄立明丹霞。\r\n时清颇知官府静，化远亦爱蛮夷嘉。\r\n老翁戏猎逐黄犬，娇女明妆簪素花。\r\n形胜分明在指顾，风俗想像增咨嗟。\r\n腾冲靡莫余千里，部落微茫分远迩。\r\n更挥淡墨洒余姿，遂使天涯穷尺纸。\r\n昨逢伯子示此图，瞠目惊叹从前无。\r\n乃知山岳气磅礴，不用滥漫谈江湖。\r\n今之好山有二老，太原司马吴门都。\r\n见此寄书定相索，公乎公乎，须写数本万里络绎传吾徒。"
        },
        {
            "title": "拟宫怨（七首）",
            "content": "水殿夫容隐暗霜，夜临新月自焚香。\r\n窗间画扇含秋思，帐里华灯隔御光。\r\n四壁椒涂花霭散，六宫莲漏水声长。\r\n君恩未必缘歌舞，无那昭阳掌上狂。¤"
        },
        {
            "title": "东郊田园（四首）",
            "content": "刈麦思时旸，分苗望时雨。\r\n彼苍于农人，迁就亦良苦。\r\n好雨从东来，原田白丱丱。\r\n老稚荷蓑出，绿缛纷可睹。\r\n引耜骧且鸣，余欢及家牯。\r\n连岁荒负租，颇遭官长怒。\r\n今幸占有年，且愿给公赋。\r\n絮酒兼灸鸡，殷勤祝猫虎。¤"
        },
        {
            "title": "武皇南巡旧京歌（十一首）",
            "content": "紫盖黄旗拥六军，金陵王气日氤氲。\r\n龙君涉海移三岛，凤女排空结五云。"
        },
        {
            "title": "山庄即事和周子庚",
            "content": "十年无梦到东周，坦腹高眠杜若洲。\r\n狂吐肺肠投瓮盎，老持骸骨付菟裘。\r\n当楼月上山回昼，接畛风鸣麦弄秋。\r\n笑坐胡床歌散调，不须吹笛也风流。"
        },
        {
            "title": "武皇南巡旧京歌（十一首）",
            "content": "绿水朱楼佳丽城，君王行处彩云生。\r\n烟花一望三千里，遥送春风入镐京。"
        },
        {
            "title": "和泾川公纳凉以五平属上去入声作三诗",
            "content": "劳劳南州符，讵遂闭户卧。\r\n休衙经旬居，茂树恣意坐。\r\n生涯嗟蓬飘，世事付甑破。\r\n民忧疮弥深，岁序梦易过。\r\n江鸥邀东还，戏棹见万个。\r\n长风驱洪波，聚散互荡簸。\r\n高人逃深岩，静啸厌众和。\r\n阳城何其愚，计驾奏下课。¤"
        },
        {
            "title": "除夕和边太常庭实",
            "content": "守岁椒盘宴，欢然傍老亲。\r\n诵诗从稚子，分肉遍邻人。\r\n菽水惭三釜，柴荆寄一身。\r\n青灯能送喜，金蕊夜开频。"
        },
        {
            "title": "春日行",
            "content": "汉家三十六离宫，桃花树树摇春风。\r\n武皇当年正好武，天马七尺如飞龙。\r\n清晨蹋踘过新市，薄暮鸣鞘入禁中。\r\n中人尽戴鵕鸃冠，猛士半坐黄金鞍。\r\n弯弓向云仰射雁，一发两禽皆道难。\r\n大官赐酒砗磲瓯，一春击尽千肥牛。\r\n撞钟伐鼓献奇舞，灯前变幻鱼龙浮。\r\n宫门沉沉金钥收，明月挂在城西楼，东方渐高复来游。"
        },
        {
            "title": "松坞草堂新成杂兴（四首）",
            "content": "野日迟迟阴更晴，山人睡起絮袍轻。\r\n松稍宿露因风堕，草际浮云傍水生。\r\n一壑无多堪独往，百年强半复何营。\r\n神仙服食长相误，不及清尊对客倾。¤"
        },
        {
            "title": "拟夏日宫中行乐词（三首）",
            "content": "雾縠云绡细欲无，倚风临水弱须扶。\r\n玉鱼疗渴辞盘露，纨扇伤秋对井梧。"
        },
        {
            "title": "和泾川公纳凉以五平属上去入声作三诗",
            "content": "烦心如枯鱼，展转想斗水。\r\n凉飙从西来，猛雨爽我耳。\r\n初临前轩看，返洒已满几。\r\n青松披鲜云，野景晚转美。\r\n庭花瑶簪长，韡韡拟缟李。\r\n谁怀逢秋悲，且展解暑喜。\r\n泾川神仙才，匪与朽腐比。\r\n新辞敷烟霞，缥缈起短纸。¤"
        },
        {
            "title": "拟夏日宫中行乐词（三首）",
            "content": "玉面朱唇映月明，影娥池畔绕花行。\r\n夫容不耐凋残色，只恐新凉一夜生。"
        },
        {
            "title": "伤歌行",
            "content": "青春欲去不可留，白日欲落花含愁。\r\n银鞍白马分明别，故苑夫容伤素秋。\r\n不惜红颜坐凋歇，可怜君恩难再得。\r\n夜簟香销巫峡云，寒衣泪落秦关雪。\r\n掩却青铜镜，不忍生尘埃。\r\n且留兰膏烛，有心莫成灰。\r\n风吹蓬枝往复回，去年团扇今年开。\r\n小物无情尚如此，何独君恩无去来。\r\n买赋无黄金，挑丝不成锦。\r\n欲因魂梦逐车轮，愿君莫恶珊瑚枕。"
        },
        {
            "title": "初出岳阳期登岳有赋",
            "content": "浮湘未了岳峰缘，梦寐烟霄二十年。\r\n问俗再游荆楚路，乘风须到祝融颠。\r\n神驰沧海看红日，路指朱陵上碧天。\r\n赤帝肯分宾友席，莫教云雨暗山川。"
        },
        {
            "title": "宿宜兴东坡祠下",
            "content": "先生聊一念，遗庙竟千年。\r\n不返辽东鹤，长悲阳羡田。\r\n月高群木影，人语一溪烟。\r\n世事皆春梦，吾今且醉眠。"
        },
        {
            "title": "侯城里（二首）",
            "content": "一点麻衣入帝庭，九天风雨昼冥冥。\r\n云迷杜宇游魂黑，草染苌弘野血青。\r\n四海衣冠收节概，万年宗社属神灵。\r\n英雄已去心难死，长倚南箕化列星。"
        },
        {
            "title": "八月十三夜与文济时范质甫城西泛舟达秦淮（",
            "content": "落日清川里，轻风已自凉。\r\n秋怀生白舫，山翠扑胡床。\r\n问路疑天上，停杯待月光。\r\n何人横铁笛，吹过斗牛傍。¤\r\n\r\n【注释】：【原题】：\r\n八月十三夜与文济时范质甫城西泛舟达秦淮（二首）"
        },
        {
            "title": "侯城里（二首）",
            "content": "万壑千厓控海门，愁云不散昼长昏。\r\n王裒枉积林间泪，荀息难招阙下魂。\r\n直以孤忠悬日月，不劳遗草落乾坤。\r\n椒浆欲奠知何处，古木含风自吐吞。¤"
        },
        {
            "title": "宿排山道院（二首）",
            "content": "苦厌尘缨缚，欢投道院清。\r\n不逢黄石异，唯见紫芝荣。\r\n涧水增茶品，山光冷宦情。\r\n寒宵得洗耳，金磬杂经声。¤"
        },
        {
            "title": "出靖州",
            "content": "黄鹤秋云已隔年，五溪春色异风烟。\r\n池心溅墨生科斗，花血流红绽杜鹃。\r\n孤负江南挑菜会，了还天外挂弓缘。\r\n比来湿病全抛酒，且喜家贫省秫田。"
        },
        {
            "title": "晚投高楼寺读石沙王侍御诗爱其奇戏拟四韵",
            "content": "乘春问俗行何远，望寺停车兴亦奇。\r\n激涧水喧高下石，晚林鸦竞后先枝。\r\n岩藏峭閤鸣钟隐，雨湿流云出树迟。\r\n一样江南风景好，踏青难共美人期。"
        },
        {
            "title": "半山亭",
            "content": "云为衣履石为梯，白日青虚步可跻。\r\n天近祗疑三界合，烟开浑见四方低。\r\n寒松挂雪明前嶂，瀑水轰雷下别溪。\r\n早晚台端捐佩去，诛茅来与道人栖。"
        },
        {
            "title": "宫中词（四首）",
            "content": "太液红云重，昭阳素月斜。\r\n龙香浮蕙草，凤辇过桃花。\r\n翠扇摇歌席，银屏隐卧车。\r\n双双紫鸾羽，飞上玉皇家。¤"
        },
        {
            "title": "八月十三夜与文济时范质甫城西泛舟达秦淮（",
            "content": "六代烟华地，狂歌得夜游。\r\n山河横王气，水月弄清秋。\r\n木落长干寺，云残太白楼。\r\n共君须痛饮，沉醉傍沧洲。\r\n\r\n【注释】：【原题】：\r\n八月十三夜与文济时范质甫城西泛舟达秦淮（二首）"
        },
        {
            "title": "入宝庆",
            "content": "林稠庐落聚，垄断路歧分。\r\n旷野迎迟日，长天失过云。\r\n金汤城据险，斥堠野屯军。\r\n长吏岑曦似，边笳夜不闻。"
        },
        {
            "title": "赠孙思和",
            "content": "东林一片石，绿藓生秋痕。\r\n时招葛巾客，对坐倾匏尊。\r\n俯爱涧下水，仰观枝上猿。\r\n谁能策羸马，日夕依朱门。"
        },
        {
            "title": "武皇南巡旧京歌（十一首）",
            "content": "石壁斜临玄武湖，中开天府贮民图。\r\n文鱼在藻承皇泽，来傍龙舟夜吐珠。"
        },
        {
            "title": "寄和赵户曹叔鸣西寺游瞩",
            "content": "水香花气凤楼西，宿雨初晴御苑泥。\r\n万柳晓含萧寺暗，五云春压汉宫低。\r\n行经绣陌啼莺满，回望苍郊远树齐。\r\n独念江南愁病客，竹窗斜月卧闻鸡。"
        },
        {
            "title": "武皇南巡旧京歌（十一首）",
            "content": "旧都何让古新丰，父老称觞拜舞同。\r\n金马词臣休候直，独宣京兆问民风。"
        },
        {
            "title": "松坞草堂新成杂兴（四首）",
            "content": "手种桃花傍短墙，老人殊自爱年芳。\r\n风晴数蝶穿红叶，日出孤莺啭绿杨。\r\n薄饭时兼芝菌味，春衣浑带薜萝香。\r\n前朝戴墅知何处，芳草还生麋鹿场。"
        },
        {
            "title": "懊恼曲效齐梁体（四首）",
            "content": "玉刻莲花斝，碧酒湛若空。\r\n与郎双杯送，出门耐霜风。"
        },
        {
            "title": "遣怀绝句（七首）",
            "content": "月落猿声苦，风高虎气腥。\r\n山雷春送雪，江雾夜藏星。"
        },
        {
            "title": "蕉溪岭",
            "content": "蕉岭何嵯峨，峻极侵汉耸。\r\n岩峦势崚嶒，草树影蒙茸。\r\n羊肠仄径回，螺髻尖峰拥。\r\n危讶天与摧，突疑地俄肿。\r\n曦轮仅平过，星纬翻下供。\r\n罡风劲而冲，游气蓊以壅。\r\n循厓必蹲躬，蹑级难举踵。\r\n联升贯行蚁，疲卧缩僵蛹。\r\n高隼翮每抢，健马息亦恿。\r\n韩愈岂虚哀，王尊乃真勇。\r\n轻舆苦陟降，牵掣资众捧。\r\n虽谢胟腓劳，屡动毛发竦。\r\n昏黄履坦道，虩虩抱余恐。"
        },
        {
            "title": "寄许州七弟瑮",
            "content": "千官扈从羡能文，谪牧新声天下闻。\r\n落魄吾家苏季子，风流南郡小冯君。\r\n鱼龙路怯黄河险，鸿雁声愁碧海分。\r\n莫上吹台瞻越峤，五湖回首隔重云。"
        },
        {
            "title": "长相思曲",
            "content": "长相思，在何处？吴岫云深隔江树。\r\n江树临春花正荣，人今已向天涯去。\r\n琼楼绣户横兰烟，中有绿鬟金骨仙。\r\n星河隐约秋期杳，坐卷朱帘望月圆。"
        },
        {
            "title": "塞下曲",
            "content": "百战摧胡未许强，马前生缚左贤王。\r\n麟符鹊印须臾事，只博凌烟字一行。"
        },
        {
            "title": "宿排山道院（二首）",
            "content": "动静不可执，山深生暗喧。\r\n霜寒警怨鹤，风远啸哀猿。\r\n供饭夸云子，为官号漆园。\r\n儒家衡斗政，莫与道人言。"
        },
        {
            "title": "和泾川公纳凉以五平属上去入声作三诗",
            "content": "蓬莱从灵仙，绝粒食白石。\r\n何如临清秋，忽释触热厄。\r\n江云翻鸣涛，洑沫雪一尺。\r\n疏篁摇凉芃，隔屋叶摵摵。\r\n清泠留侯居，月阁辟七夕。\r\n陶情时开尊，博剧或设弈。\r\n伊余婴离忧，契阔薄物役。\r\n公毋怀南征，卒乞别北客。"
        },
        {
            "title": "宫中词（四首）",
            "content": "诏省长杨猎，虞人夜启关。\r\n霜鹰腾紫御，天马跃朱闲。\r\n宝剑秋莲色，雕弓朔月弯。\r\n非熊谁协兆，看载后车还。¤"
        }
    ]
}