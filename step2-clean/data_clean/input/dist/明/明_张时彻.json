{
    "dynasty": "明",
    "author": "张时彻",
    "intro": "张时彻，字惟静，号东沙， 县（今浙江省 县）人。明嘉靖奎未（1523年）进士，曾为福建参政，官至兵部尚书。平素以风雅闻名，著有〈芝园集〉。",
    "items": [
        {
            "title": "秋怀诗四首",
            "content": "木落尚可荣，水涸尚可盈。\r\n如何蓬嵩士，抱艺竟无成。\r\n神龙制蝼蚁，斥璟嗤鹍鹏。\r\n小大各有遇，得失安可凭。\r\n达将连驷骋，穷即蓬累行。¤"
        },
        {
            "title": "积雨简嘉则",
            "content": "阴风吹宿雨，阴雾幂庭墀。\r\n怯寒花委砌，避湿鸟分枝。\r\n天暝非因夜，泥深不辨蹊。\r\n亲宾断来往，孤负黄流卮。\r\n兀坐悄无聊，一赋愁霖诗。\r\n诗成再三叹，四顾将寄谁。\r\n为语云栖者，启户当知之。"
        },
        {
            "title": "田家乐四首",
            "content": "篱外人行犬吠，树头日出乌惊。\r\n壁上高悬耕耒，织麻自补鱼罾。"
        },
        {
            "title": "武陵庄杂咏二首",
            "content": "秉愿物外游，结欣在何许？觅路辨青山，沿洄遵枉渚。\r\n丹丘忽戾止，烟霞密如堵。\r\n中有千年松，滴翠纷成雨。\r\n丛篁茁新玉，樛木罗珍羽。\r\n眺听不胜奇，日夕憺容与。¤"
        },
        {
            "title": "空城雀",
            "content": "空城索索，鼠穴狐栖。\r\n白骨不葬，悲风凄凄。\r\n嗟尔黄雀，何不去此逃？朝鸣啾啾，夕呼嗷嗷，慊慊长苦\r\n饥，尔生一何劳。\r\n雀闻心中苦，口噤不能语。\r\n大泽饶风波，其上鸱鸢多。\r\n东人挟弹，西家张罗，各自怀机智，爱惜田中禾。\r\n覆车之粟人尚收，官仓之储宁汝由？何如霝蹋空城里，草\r\n根木实无人主。\r\n经年不见有行踪，蓬蒿跳踉谁禁汝。\r\n蚩蚩尔黄口，慎莫生咨嗟。\r\n待得毛羽成，努力自为家。"
        },
        {
            "title": "春日舟行四首",
            "content": "为爱春流好，初晴即放船。\r\n林皋青带雨，江路澹生烟。\r\n渔唱因风乱，莺花斗日妍。\r\n瀛洲应不远，凝望转堪怜。¤"
        },
        {
            "title": "隐居",
            "content": "岛屿春常在，桃源路不迷。\r\n山禽冲雾落，野鹿抱霞栖。\r\n蔓引青松弱，崖悬碧草齐。\r\n逍遥堪避世，从此觅丹梯。"
        },
        {
            "title": "郊居八首",
            "content": "有鼓不自鼓，有琴不自弹。\r\n端居习清燕，阒寂寡所欢。\r\n寒泉盘户碧，坠叶满庭丹。\r\n采采芙蓉花，云露何溥溥。¤"
        },
        {
            "title": "江上行",
            "content": "东风乍雨还乍晴，十里百里闻流莺。\r\n春波渺渺净素练，春山簇簇行画屏。\r\n江上花飞已如霰，泽中蒲柳何青青。\r\n五陵侠客金騕褭，潇湘美人琼玉筝。\r\n珊瑚宝玦照碧草，飞丝急管喧层城。\r\n绣服凌云翡翠动，香轮压雾鸳鸯惊。\r\n日中斗鸡驰道塞，日暮捶鼓纷吹笙。\r\n金陵美人鹦鹉杯，桂棹兰舟不计倾。\r\n相看莫放赤日落，白石清沙无限情。\r\n凤凰台上鸟初下，白鹭洲前笛一鸣。\r\n归途况值明月光，回首犹闻《白苎》声。"
        },
        {
            "title": "郊居八首",
            "content": "寄遁匪云远，清溪即故栖。\r\n崇楼邀月近，列岫泄云齐。\r\n鸟至自相悦，人来乍欲迷。\r\n言访蓬瀛路，丹丘倘可梯。¤"
        },
        {
            "title": "秋怀诗四首",
            "content": "虎兕狎旷野，鳟鲂怀广池。\r\n如何游客子，飘荡无返期。\r\n朝发扶桑阿，夕息望崦嵫。\r\n山谷屡徂迁，寒暑互推移。\r\n艰难经百务，鬒发变成丝。\r\n腰带不盈束，中心惄如饥。¤"
        },
        {
            "title": "君房下第归至",
            "content": "在在有芳草，处处有青山。\r\n君去与之去，君还与之还。\r\n燕台空骏骨，汉宫摈朱颜。\r\n自古有如此，沉冥且闭关。"
        },
        {
            "title": "陈都阃宅看烟火",
            "content": "正月初旬长昼昏，北风吹沙江吐云。\r\n千门弱柳青袅袅，官院红梅开正芬。\r\n雨霁张灯春不迟，将军烟火夜偏奇。\r\n层层岛屿神仙见，灿灿云霄星斗垂。\r\n宝塔崚嶒跨紫峰，青天削出金芙蓉。\r\n芳兰映日琼瑶碧，菡萏凌波玛瑙红。\r\n蜡炬光中战马鸣，奔如飞电突如鲸。\r\n戈矛寒带阴山雪，旗甲晴挥瀚海星。\r\n野鸽双飞乍欲没，衔枝喜鹊喳喳发。\r\n芍药蒲萄悬翠屏，珊瑚宝贝流明月。\r\n空中捧出百丝灯，神女新妆五彩明。\r\n真人斩蛟动长剑，狂客吹箫过洞庭。\r\n翩翩舞蝶戏穿花，海上楼台散赤霞。\r\n须臾锦绣被满地，明珠斗大纷如麻。\r\n城中小儿齐拍手，声声道好如雷吼。\r\n击鼓弹筝时转喧，河汉低回挂朱牖。\r\n夜深宾客各言归，主人长跪强牵衣。\r\n朱苞细拆漳南橘，白碗新盛北地梨。\r\n联床接席出丰膳，美酒平斟玉屈卮。\r\n清宵良会岂再得，今我不醉将何为。"
        },
        {
            "title": "浔阳歌五首",
            "content": "龙虎开天取上游，旌旄东下定神州。\r\n樯帆直照鼋鼍窟，日月双悬锦绣楼。"
        },
        {
            "title": "秋怀诗四首",
            "content": "朝登太行坂，雪满太行山。\r\n改辙渡黄河，天寒冰塞川。\r\n处世多网罗，忧患坐相牵。\r\n哲士鄙龚胜，佞臣趣董贤。\r\n如何卑执戟，投阁空自捐。¤"
        },
        {
            "title": "陌上柳",
            "content": "陌上柳，陌上柳，春风披拂长短条，不知攀折谁人手。\r\n为问去年折柳人，今年柳发归来否？雉朝飞，车辚辚，柳\r\n花飞飞愁杀人。"
        },
        {
            "title": "采葛篇",
            "content": "种葛南山下，春风吹葛长。\r\n二月吹葛绿，八月吹葛黄。\r\n腰镰逝采掇，织作君衣裳。\r\n经以长相忆，纬以思不忘。\r\n出入君箧笥，长得近辉光。\r\n层冰布河水，中野皓凝霜。\r\n吴罗五文采，蜀锦双鸳鸯。\r\n君恩当断绝，叹息摧中肠。\r\n中肠日以摧，葛叶日以衰。\r\n愿留枯根株，化作萱草枝。"
        },
        {
            "title": "子夜四时歌八首",
            "content": "河水结层冰，疾风吹旷野。\r\n嗟尔衣裳单，独宿在车下。"
        },
        {
            "title": "昭君怨",
            "content": "虏帐风沙粉黛摧，空将青冢瘗娥眉。\r\n人生不用如花貌，只把黄金买画师。"
        },
        {
            "title": "浔阳歌五首",
            "content": "渔郎渡头灯火明，浔阳市上酒旗横。\r\n沙白水清烟水冷，琵琶犹作断肠声。"
        },
        {
            "title": "行路难三首",
            "content": "御君文茵畅毂之宝车，升君旋题刻桷之华堂。\r\n饮君蒲萄琥珀之美酒，服以华袿绣结之衣裳。\r\n妾颜不如花与玉，妾心自比双鸳鸯。\r\n朝奉君前，夕侍君旁。\r\n承君之欢，不出洞房。\r\n岂知贵貌不贵心，转眼秋风霜霰侵。\r\n明月长虚文锦帐，清宵不断白头吟。\r\n行路难，心烦冤。\r\n自家结发尚如此，路上之人何足言。"
        },
        {
            "title": "新城谣",
            "content": "城乌哑哑夜未旦，城上击鼓角声乱。\r\n南来使客未遣行，北来夫马急须办。\r\n里长抱刍肩负谷，无钱顾马将儿鬻。\r\n吏胥逃避屋啄乌，苦遭官府相刺促。\r\n君不见朱甍连云列画戟，尽是将军内官宅。\r\n里中户口半流移，沙田草没无人犁。\r\n县官县官奈尔何，乞休不得泪滂沱。"
        },
        {
            "title": "郊居八首",
            "content": "篱菊欲辞荣，林枫亦陨赤。\r\n清尊湛芳醑，园果繁以硕。\r\n邻里相劝酬，酣歌击白石。\r\n俯视池中鱼，仰睇云间翼。¤"
        },
        {
            "title": "郊居八首",
            "content": "种禾已堪炊，种蔬已堪摘。\r\n梧竹俨成行，展矣幽人宅。\r\n鸟篆文苔阶，云衣罥兰泽。\r\n翘首望长空，青山净如拭。¤"
        },
        {
            "title": "留郎曲",
            "content": "三月以来无一晴，郎今欲行犹未行。\r\n日日鸟啼行不得，郎心不定妾心惊。\r\n芳花尽被淫雨妒，出门只尺迷毒雾。\r\n风吹白浪立如山，劝郎莫问江头渡。\r\n哀猿叫月不可闻，妖蜮衔沙讵知数。\r\n深林魑魅巧弄人，百尺长蛇断行路。\r\n黄金之印大如斗，数奇不得悬君肘。\r\n有时错误犯刑书，咄嗟那复保身首。\r\n此时游魂何处归，此时空房难独守。\r\n不如炊黍且蒸藜，相对绳枢与瓮牖。"
        },
        {
            "title": "广陵晓发",
            "content": "征夫逐草露，夜夜月中眠。\r\n雾拥玄猿啸，风吹白雁旋。\r\n有江能绘树，无路不生烟。\r\n旭日秋光淡，芙蓉亦可怜。"
        },
        {
            "title": "除夕次高屋山",
            "content": "天涯愁病总难除，况复残年忆故庐。\r\n到处风尘还极目，由来泉石可安居。\r\n三巴未布平戎檄，四海空闻献瑞书。\r\n坐对寒灯不成寐，呼童数问夜何如。"
        },
        {
            "title": "秋日次南禺韵",
            "content": "绿树千章合，玄蝉日夜闻。\r\n林疏不碍月，水静漫书云。\r\n野艇从鸥引，渔矶与伴分。\r\n还因耕艺隙，一诵太玄文。"
        },
        {
            "title": "春日舟行四首",
            "content": "空闻玄圃胜，何似碧溪行。\r\n积雪千峰白，斜阳一镜平。\r\n舻移频挂藻，岸转只闻莺。\r\n信是沧浪好，中流试濯缨。¤"
        },
        {
            "title": "新秋咏怀",
            "content": "芳杜秋草冷，兰舟剡水迟。\r\n美人在何许，远道本难期。\r\n皓月临琼树，青楼出凤吹。\r\n曲中有深怨，不奈妒娥眉。"
        },
        {
            "title": "子夜四时歌八首",
            "content": "恻恻复恻恻，桑黄秋露白。\r\n持糜不能飡，持麻不能织。\r\n冬 歌夜来风似箭，晨起雪盈床。\r\n侯门教歌舞，剪彩斗红妆。¤"
        },
        {
            "title": "北征杂咏三首",
            "content": "牦牛不为麟，西施不负薪。\r\n贵贱各有尚，知者察其真。\r\n周公下白屋，天下乃归仁。\r\n田窦相倾夺，玉石俱见焚。\r\n大雅秉明哲，富贵成浮云。\r\n昨日趋跄地，今为灰与尘。\r\n济济鸿都士，何者结交亲。\r\n我欲竟此曲，此曲难具陈。¤"
        },
        {
            "title": "田家乐四首",
            "content": "碧草自绕阶前，青山正当屋角。\r\n惊开水鸟还来，扫却林花更落。"
        },
        {
            "title": "渡黄河",
            "content": "黄河回九曲，适郢乍经过。\r\n积雨初添涨，无风亦自波。\r\n人行沙岸小，树近夕阳多。\r\n为爱沧浪曲，因之鼓枻歌。"
        },
        {
            "title": "郊居八首",
            "content": "村居何所有，历历多修竹。\r\n明星阁树头，白云饱溪腹。\r\n钓月引鳟鲂，樵霞卧山麓。\r\n枯槁故所耽，饮啄亦自足。¤"
        },
        {
            "title": "田家乐四首",
            "content": "茅舍东方日出，邻家何处朝舂。\r\n黄骊唤起春睡，犹在芳洲梦中。"
        },
        {
            "title": "春日舟行四首",
            "content": "青云将画舫，步步可怜春。\r\n野草风吹绿，山峰雨洗新。\r\n花枝初缀蝶，燕语故招人。\r\n村叟亦何意，逍遥傍水滨。"
        },
        {
            "title": "宿南渡",
            "content": "路出青山峡，云移碧水艖。\r\n新蒲没洲渚，斜日照村家。\r\n林暝鸟翻树，潮来月满沙。\r\n缘知丘壑内，偏自有烟霞。"
        },
        {
            "title": "还山行赠林屋山人",
            "content": "秋风多，秋水波，行人击汰归山阿。\r\n朝辞凤凰台，夕宿蒲苇中。\r\n月照江流白，霜催山叶红。\r\n征途已萧瑟，鸿雁互西东。\r\n行看洞庭树，远在烟生处。\r\n结庐枕山石，时时戴云雾。\r\n未种鹿门田，岁月奄已暮。\r\n山中九月甘菊黄，山家美酒郁金香。\r\n苍松荫地百尺长，好呼仙客行羽觞。\r\n速弦柱促，玄鹤为我舞，长歌紫芝曲。\r\n拂袖还沾陇上霞，著书应长门前竹。\r\n竹叶何青青，霞光何盈盈。\r\n辟谷饵金石，凌虚蹑太清。\r\n灵岩瀑布日夜悬，下有野雉雊远田。\r\n林间仿佛白玉童，双吹铁笛上青天。\r\n林屋之山清且虚，为问瑶草今何如？湖上若逢双鲤鱼，烦\r\n君惠我尺素书。"
        },
        {
            "title": "子夜四时歌八首",
            "content": "日出望车尘，徘徊至日曛。\r\n拾得红蒨草，染就石榴裙。\r\n秋 歌凄凄复凄凄，月出光尚微。\r\n郎衣犹未绽，何得理侬衣。¤"
        },
        {
            "title": "侠客行",
            "content": "登君堂，把君肘。\r\n生从卫霍游，复与金张友。\r\n主仇尚不报，肝胆向谁剖？脱下纮骦裘，换得新丰酒。\r\n千钱作使邯郸倡，北斗阑干挂朱牖。\r\n平明走马长安市，翻身戏折章台柳。"
        },
        {
            "title": "郊居八首",
            "content": "伏枕不成寐，侧听司晨嗥。\r\n严霜切重衾，疾风梳败蕉。\r\n寒燠固有常，龙蛇由所遭。\r\n集菀本非羡，白首甘蓬蒿。"
        },
        {
            "title": "浔阳歌五首",
            "content": "锦云堆树浪花长，桃李飞来片片香。\r\n打鼓鸣桡何处客，怪来惊散两鸳鸯。"
        },
        {
            "title": "浔阳歌五首",
            "content": "九江江水九流盘，彩躭朱旗霄汉间。\r\n七十二峰今夜月，龙门相对骆驼山。"
        },
        {
            "title": "月夜燕客朱氏园亭",
            "content": "窈窕将军宅，招邀长者车。\r\n彩霞秋竹乱，零露夕花舒。\r\n水抱庭除碧，屏开石镜虚。\r\n尊前好明月，相对意何如。"
        },
        {
            "title": "次南禺兄新月有怀",
            "content": "衡门缘径启，花榭倚云成。\r\n照水月初出，近人虫自鸣。\r\n疏钟风外落，碧汉树头平。\r\n无限伤秋意，同谁次第评。"
        },
        {
            "title": "武陵庄杂咏二首",
            "content": "河水何弥弥，白石何齿齿。\r\n诛茅以为宫，闲旷绝闾里。\r\n鸡犬不复闻，渔樵时至止。\r\n碧絺插云端，银河投涧底。\r\n苔生阶布绣，花发户施绮。\r\n况有虫鸟鸣，仿佛谐宫徵。"
        },
        {
            "title": "秋怀诗四首",
            "content": "蝜蝂不畏重，蜗牛好高升。\r\n涎尽不返宅，力疲竟颠倾。\r\n华亭悲鹤唳，上蔡思苍鹰。\r\n光宠难久恃，机阱互相仍。\r\n宁甘首阳饿，无作五鼎烹。"
        },
        {
            "title": "浔阳歌五首",
            "content": "泽北喧喧商贾庐，泽南隐隐蛟龙居。\r\n蓬头赤脚沙中子，荡桨拏钩学捕鱼。"
        },
        {
            "title": "行路难三首",
            "content": "君不见连城璧碎不复完，平地水覆难再收。\r\n昔日弹冠取卿相，片言不合兴戈矛。\r\n雷开被宠比干死，窦婴失势灌夫囚。\r\n道旁荆棘汝自力，进退惟谷心烦忧。\r\n绰约春华岂久妍，青青松柏委山丘。\r\n君如念东门之黄犬，何如彼西域之青牛。¤"
        },
        {
            "title": "宛转歌",
            "content": "明星粲，露华泫。\r\n宛转歌，歌宛转。\r\n月白乌夜啼，弦长曲何短。\r\n绿水芙蓉夜夜开，芭蕉叶落心常卷。"
        },
        {
            "title": "子夜四时歌八首",
            "content": "乍来结女伴，江头去浣纱。\r\n问讯郎消息，夜来灯烛花。\r\n夏 歌女郎宛转歌，轻舟棹碧波。\r\n打动明珠碎，团团落青荷。¤"
        },
        {
            "title": "田家乐四首",
            "content": "海近长飞雾雨，山深自起朝霞。\r\n绕屋短长松树，延篱红白槿花。"
        },
        {
            "title": "北征杂咏三首",
            "content": "东涧结层冰，西涧涵清冷。\r\n北枝方委叶，南枝已含荣。\r\n本是一气物，炎凉不同形。\r\n何况云间翼，翻飞岂能并。\r\n朝客孟尝门，日夕投信陵。\r\n得意胶漆欢，失意寻戈兵。\r\n仇多终自贼，岂独丧其朋。\r\n不念王贡交，千载扬芳名。"
        },
        {
            "title": "北征杂咏三首",
            "content": "客寝不能寐，旧虑杂新思。\r\n申旦鸡初鸣，呼童理裳衣。\r\n初日照疏牖，仓皇临路歧。\r\n风尘塞四野，车马若云驰。\r\n去者未云息，来者复如斯。\r\n鼎鼎百年内，形神空尔疲。\r\n顾彼蓬蒿士，旦暮偃荆扉。\r\n蒸藜以为食，编麻以为衣。\r\n不知有朝市，岂复辨雄雌。\r\n芳饵非所羡，网罗安得施。¤"
        },
        {
            "title": "陇头流水歌三叠",
            "content": "残月宝刀白，微霜陇树黄。\r\n笛中闻折柳，那得不思乡。"
        },
        {
            "title": "春日舟行四首",
            "content": "出郭便如意，春光尽眼中。\r\n云衣浮石淡，树杪着霞红。\r\n野渡新添水，村禽各占丛。\r\n桃源在何许，宛转未能穷。¤"
        },
        {
            "title": "郊居八首",
            "content": "幽居屏烦喧，触目恣遐眺。\r\n烟霞茁屡奇，峰峦互腾踔。\r\n宿乌竞阳枝，寒泉迸阴窍。\r\n欣兹十亩宫，托迹亦窈窕。¤"
        },
        {
            "title": "春日舟行次韵",
            "content": "春郊芳草色，步步引仙舟。\r\n未试登山兴，先为载酒游。\r\n轻云笼过鸟，斜日趁归牛。\r\n最喜初晴霁，群峰翠欲流。"
        },
        {
            "title": "结客少年场行",
            "content": "少年纵饮博，落魄废生涯。\r\n阴谋师鬼谷，勇气薄荆轲。\r\n象齿饰雕弧，黄金装莫邪。\r\n较猎平陵下，一发中五筿。\r\n横行都市中，杀人如刈麻。\r\n官司急追捕，埋名鲁朱家。\r\n亲交易名姓，剧孟相经过。\r\n投我千金赠，白刃重摩挲。\r\n驱胡出上谷，转战入交河。\r\n就食大宛城，饮马条支波。\r\n钱刀买首级，摴蒲百万多。\r\n生当甘鼎镬，死即弃山阿。"
        },
        {
            "title": "陇头流水歌三叠",
            "content": "陇坂回九折，七日乃得越。\r\n如何下陇水，瞬息成诀绝。"
        },
        {
            "title": "子夜四时歌八首",
            "content": "春 歌朝朝听鹊报，日日掩重闱。\r\n莫踏门前草，留踪待郎归。¤"
        },
        {
            "title": "郊居八首",
            "content": "朝出野田游，暮向林皋宿。\r\n策杖入蓬门，溪云犹在足。\r\n?霞鸟背翔，皓月江心浴。\r\n樵钓共为徒，庶几郑子谷。¤"
        },
        {
            "title": "晓起",
            "content": "晨星开曙色，风铎响檐端。\r\n白发绨袍敝，青山病骨寒。\r\n畦蔬鸡啄乱，园果鸟衔残。\r\n竹里收遗箨，新裁处士冠。"
        },
        {
            "title": "竹墟宅宴集口占",
            "content": "谁下陈蕃榻，青山有逸民。\r\n来从芳草引，坐与碧山邻。\r\n中酒无虚日，寻花及好春。\r\n相看莫相笑，同是竹林人。"
        },
        {
            "title": "长安道",
            "content": "曙动开长乐，莺鸣绕建章。\r\n龙媒驰道出，凤吹彩旌扬。\r\n绣陌生朱雾，铜沟映绿杨。\r\n渭桥春水涨，日日泛鸳鸯。"
        },
        {
            "title": "有所思",
            "content": "清镜久不御，朱铅那复施。\r\n忍看云并雁，愁见月穿帷。\r\n华灯冷红艳，庭草委芳蕤。\r\n不及梁间燕，双双啄紫泥。"
        },
        {
            "title": "梁父吟",
            "content": "朝上泰山，郁何盘盘。\r\n崩崖薛嵥，石齿阑班。\r\n暮上泰山，白日西匿。\r\n前有榛莽，后有鬼蜮。\r\n泰山巍巍，鲁邦所宗。\r\n智矣齐相，七国之雄。\r\n虞罗藏机，蜂虿致螫。\r\n口舌之微，惨惨戈戟。\r\n\r\n【注释】：【注释】：\r\n长沙窜谊，汨罗沉平。谁为始祸，嗟嗟晏婴（四解）。"
        },
        {
            "title": "古别离",
            "content": "春思已无那，如何又早秋。\r\n偏将一片叶，飞作万重愁。\r\n凤枕兰香细，瑶阶霜杵柔。\r\n暗挥双泪眼，一望大刀头。"
        },
        {
            "title": "幽涧泉",
            "content": "幽涧泉，飞珠玉。\r\n道傍白花细如粟，绳枢小户架山麓。\r\n翁析薪，妇煮粥。\r\n小儿敲冰断青竹，风吹草屋寒肃肃。"
        },
        {
            "title": "陇头流水歌三叠",
            "content": "陇水下陇头，东西南北流。\r\n浮萍逐陇水，一去不复收。"
        },
        {
            "title": "天池寺",
            "content": "我向空中拾瑶草，翩翩使节来何好。\r白云迷路合复开，星河挂户夜长晓。\r朝来风雨暮来晴，曲岭回回碧草迎。\r芙蓉昼见金银气，宝塔宵看舍利明。\r文殊台前百尺松，枝枝诘曲盘虬龙。\r松根云雾须臾起，化作天边千万峰。\r滚滚长江白练飞， 岩石壁青天围。\r神仙洞口一经过，丹砂却上绿萝衣。\r夜半山腰震雷起，白龙下饮天池水。\r俄然吐作山下云，疾风化雨三千里。"
        },
        {
            "title": "行路难三首",
            "content": "君不见太行山，撑天拄日高郁盘。\r\n君不见黄河水，翻云倒雾千万里。\r\n渡河苦无梁，上山苦无羽。\r\n飒沓蓬蒿常伛偻，我往诉帝帝我拒。\r\n虎豹当关攫人肉，雄鸠佻巧不为理。\r\n时运苟未逢，材艺弃如土。\r\n苏秦空上咸阳书，韩信犹蒙里儿裤。¤"
        }
    ]
}