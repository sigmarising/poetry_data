{
    "dynasty": "明",
    "author": "张元凯",
    "intro": "",
    "items": [
        {
            "title": "西苑宫词二十四首（有序）",
            "content": "方岳分符百道飞，四时禋类万灵归。\r\n休征勒石盈青壁，瑞应成图进紫微。"
        },
        {
            "title": "题桃花画扇",
            "content": "碧桃树底醉流霞，记得当年翠袖遮。\r\n今日漂零歌扇在，令人肠断故园花。"
        },
        {
            "title": "江上遇蔡都尉",
            "content": "同是穷途叹数奇，鹖冠凋敝不胜悲。\r\n孤蓬夜雨天涯泪，老骥秋风塞外思。\r\n去国一身浑似梦，归家双鬓各成丝。\r\n长安记得相逢日，正是桃花饮马时。"
        },
        {
            "title": "西苑宫词二十四首（有序）",
            "content": "金符宝笈护云英，鸾鹤衔将入上清。\r\n拜受玉霄龙凤简，元阳象一字分明。"
        },
        {
            "title": "戏简幼元",
            "content": "处无善策出无才，待罪行间事事乖。\r\n犊鼻着来堪涤器，鱼肠脱却与椎埋。\r\n沄人春色真如酒，悦世禽言总是俳。\r\n试问首阳甘饿者，何如金马漫诙谐？"
        },
        {
            "title": "匣剑行",
            "content": "生长夫差国，家住专诸里。\r\n锻炼昆吾成，一匣明秋水。\r\n秋水冷冷声绕扉，凄清中夜蛟龙归。\r\n空庐独抱朗月卧，高天飒动霜华飞。\r\n提携神物无人觉，何来白虹常在握。\r\n锋芒卫霍耀天山，精灵荆聂倾河岳。\r\n结客纷纷向五陵，呼卢博采且浮沉。\r\n宁输百万留三尺，悬在腰间酬寸心。\r\n?鹈新淬光如彗，照见人间不平事。\r\n玉玦令环日日闲，匣中一掬明珠泪。\r\n严城吹角秋夜清，风凄月肃邻鸡鸣。\r\n揽衣起舞欲拔剑，无乃岁久青苔生。\r\n莫牙空老无人齿，世人共宝铅刀耳。\r\n幕南塞北行路难，酬恩报怨竟谁是。\r\n沦落沉埋一蒯缑，耻将弹铗动诸侯。\r\n丰城不掩干霄气，越石何嗟绕指柔。"
        },
        {
            "title": "飞燕",
            "content": "三千宫女废昭台，飞燕雄心尚忌猜。\r\n乍报殿成名合德，悔教小妹入宫来。"
        },
        {
            "title": "明妃",
            "content": "白龙堆里塞云昏，黄鹤歌残马上论。\r\n自恨良家充内选，也同公主嫁乌孙。"
        },
        {
            "title": "渔父",
            "content": "溪桥转山径，湖水碧于苔。\r\n渔舟柳阴下，举网得四腮。\r\n樵薪犹未至，新醅业已开。\r\n团圞坐妻孥，不簪亦不鞋。\r\n欲要采菱人，西风吹船回。\r\n蔌蔌芦叶响，月上潮正来。\r\n波涛非云险，梦寐良不乖。\r\n向逢楚大夫，言言伤我怀。"
        },
        {
            "title": "边词五首",
            "content": "九月未授衣，十月边霜凛。\r\n士卒夜苦寒，独抱雕戈寝。\r\n欲诉霍嫖姚，无奈生贵甚。\r\n穿域正蹋鞠，阳春生兽锦。¤"
        },
        {
            "title": "潞河中秋初度（壬申）",
            "content": "桂影青天满，桑干白水斜。\r\n公车不待诏，客舍只思家。\r\n报主雌雄剑，谋生子母瓜。\r\n去年今夜酒，吴市听琵琶。"
        },
        {
            "title": "边词五首",
            "content": "久隶行伍间，尚在偏裨下。\r\n寒霜生铁衣，秋风劲弓弝。\r\n执鞭乃吾分，窘辱何须讶。\r\n卫青亦人奴，敢遽辞笞骂。"
        },
        {
            "title": "阻风",
            "content": "西风吹浪不能平，又阻归舟一日程。\r\n正是关河愁绝处，柳条无数作秋声。"
        },
        {
            "title": "边词五首",
            "content": "结束良家子，翩翩居帐下。\r\n从军不数年，节钺安可假。\r\n耻随五校后，单骑走朔野。\r\n龙剑跃且鸣，夺得胡名马。¤"
        },
        {
            "title": "采菱词",
            "content": "菱角何纤纤，菱叶何田田。\r\n鸳鸯与厓騑，对对浮清川。\r\n采菱白晢郎，荡桨后复前。\r\n偶逢西家妹，隔浦来采莲。\r\n娇容入花乱，素腕随荇牵。\r\n要住语绸缪，风动裙带偏。\r\n采采忘采角，但采叶在船。\r\n赠我双莲子，庶几不空还。"
        },
        {
            "title": "子夜",
            "content": "花柳发韶年，妆成子夜妍。\r\n弄箫成艳曲，调瑟岂哀弦。\r\n翡翠巢金埒，鸳鸯扑锦缠。\r\n不将银烛灭，看取玉人怜。"
        },
        {
            "title": "杂拟诗二首",
            "content": "少小结游侠，长大慕豪英。\r\n六郡已脱籍，三辅乃有声。\r\n藏活以百数，脱死常独行。\r\n风沙扑马首，关月候鸡鸣。\r\n将军言郭解，公子拜候嬴。\r\n彼非有一命，权可当专城。\r\n所以奇节士，慷慨说捐生。\r\n大笑东家儿，杀人隐姓名。¤"
        },
        {
            "title": "春日花下饮",
            "content": "春风青鬓未成丝，放浪江湖只酒卮。\r\n二十年来真落魄，不曾醒眼看花枝。"
        },
        {
            "title": "西苑宫词二十四首（有序）",
            "content": "金壶漏水响丁丁，直宿宫娥坐月明。\r\n潜听象床龙睡稳，玉阶低演步虚声。"
        },
        {
            "title": "广陵逢陈郎",
            "content": "《竹枝》歌罢说离情，草绿扬州水上城。\r\n忆汝怕逢颜色似，杏花开处不曾行。"
        },
        {
            "title": "西苑宫词二十四首（有序）",
            "content": "君王常在集灵台，正殿葳蕤锁翠苔。\r\n纵是明良不相见，虞廷庶事转康哉。"
        },
        {
            "title": "春日游西苑",
            "content": "宣室临西苑，灵台对籍田。\r\n宫莺迷绿雨，厩马饮清川。\r\n柳引金堤直，松含玉殿圆。\r\n先皇受釐处，寂寞锁春烟。"
        },
        {
            "title": "长安逢塞上班师友人有作漫和",
            "content": "盛秋胡骑若云屯，奏捷飞书入雁门。\r\n浪说单于刑白马，羞称公主嫁乌孙。\r\n班师节钺归三殿，款塞旌旗过五原。\r\n幕府献功方饮至，撰成铙曲侑金樽。"
        },
        {
            "title": "灵谷寺",
            "content": "十里长松入杳冥，殿前功德水泠泠。\r\n气因定鼎千林紫，山托传灯万古青。\r\n群鹿避人过隧道，寒花迎客媚空庭。\r\n草堂蕙帐今余几，笑诵楣间旧勒铭。"
        },
        {
            "title": "西苑宫词二十四首（有序）",
            "content": "凤阁传呼鱼钥开，中官赍捧御题来。\r\n直庐夜照青藜火，银笔如椽彻晓裁。"
        },
        {
            "title": "西苑宫词二十四首（有序）",
            "content": "宝箓金签灿几筵，子云正是草《玄》年。\r\n石渠天禄如林士，同校宣和道藏编。¤"
        },
        {
            "title": "樵父",
            "content": "偃树春不起，繁条秋弥丛。\r\n长镵入空谷，历历摧枯蓬。\r\n形骸肖山鬼，趫捷轻狙公。\r\n玄熊夕相避，猛虎昼不逢。\r\n素履往无咎，险阻穷能通。\r\n有时不归来，高卧山之东。\r\n积薪拟待价，沽酒明月中。\r\n桎梏轩冕者，终焉愧此翁。"
        },
        {
            "title": "越溪逢袁生饮",
            "content": "范蠡湖边一棹回，偶逢袁绍最深杯。\r\n浮萍散雨凉风至，高树排云明月来。\r\n浮白且谋今夜醉，栖乌不问故宫哀。\r\n相将共选溪头石，乍可披裘作钓台。"
        },
        {
            "title": "圌山朱都尉过访留宿草堂中夜不寐情见乎词",
            "content": "有客江上来，柳下住双桨。\r\n身白俨如瓠，巨口仍广颡。\r\n相见懒长揖，落魄高阳党。\r\n呼儿且沽酒，把臂坐草莽。\r\n十年交自倾，片言心觉爽。\r\n明霞四散飞，长庚独先朗。\r\n蝙蝠扑檐间，熠耀行草上。\r\n凉风西南来，剌剌枝头响。\r\n下榻不能寐，空庭共俯仰。\r\n慷慨醉中言，何时起李广？"
        },
        {
            "title": "东览篇",
            "content": "出门鲜徒侣，看山过东越。\r\n身披荷芰衣，来渡琅玕筏。\r\n会稽之郡藏云中，海岳灵区第几峰。\r\n千岩万壑望不尽，一一秀出青芙蓉。\r\n溪流嗽石喷晴雪，山水清音相映发。\r\n林间吹落兰亭风，松下飞来镜湖月。\r\n石暗花迷夷，失去津禽鱼。\r\n鸟兽能相亲，峥泓萧瑟不可测。\r\n此中疑有箕山人，苍旻为栋云为幕。\r\n禹穴幽奇可栖托，绝壁巑岏啸夜猿。\r\n逍遥梦见骑黄鹤，清晨晞发凌高台。\r\n风吹飞花去复来，旭日如珠走沧海，赤霞为驾驱天台。\r\n方丈蓬莱今可至，居然便有凌云思。\r\n金宫银阙何必求，一丘一壑随吾志。\r\n君不见东山高卧支许从，挥麈玄言若可终。\r\n又不见芳辰祓禊临清池，茂林修竹堪忘饥。\r\n谢公勉为苍生出，十年闲却登山屐。\r\n右军自失王蓝田，归来誓墓意惘然。\r\n二贤信是人中龙，霖雨当时仰望同。\r\n考槃一室已千载，至今林下生清风。\r\n偶然得失未忘念，令人却羡双冥鸿。"
        },
        {
            "title": "湖上归",
            "content": "野寺垂杨外，湖陂乱苇间。\r\n翠含千树雨，青露一痕山。\r\n果熟喧童口，桑稠碍女鬟。\r\n渔舟小如叶，载我洞庭还。"
        },
        {
            "title": "西苑宫词二十四首（有序）",
            "content": "秋殿清斋正受釐，迎和门外立诸姬。\r\n大官不进麒麟脯，御馔唯供五色芝。"
        },
        {
            "title": "西苑宫词二十四首（有序）",
            "content": "一株沉水万金装，篆刻蛟龙缕凤凰。\r\n工巧敢言歆上帝，精诚唯许格君王。"
        },
        {
            "title": "边词五首",
            "content": "秋风试鸣镝，忽见孤飞雁。\r\n一矢铩其羽，遥堕前山涧。\r\n众谓南来鸟，足有帛书绾。\r\n策马往视之，野火新烧栈。¤"
        },
        {
            "title": "西苑宫词二十四首（有序）",
            "content": "香台紫气蔼晴空，灵贶神休集圣躬。\r\n垂拱万年如一日，礼臣何必议青宫。"
        },
        {
            "title": "西苑宫词二十四首（有序）",
            "content": "方士如云泛海槎，采真元不为丹砂。\r\n万金炼就壶中药，愁杀仙人萼绿华。"
        },
        {
            "title": "杂拟诗二首",
            "content": "有客住吴国，赠我以莫邪。\r\n提携未出匣，随手生霜花。\r\n或恐是神物，吞吐虹光斜。\r\n不惜黄金装，横在白鼻襜。\r\n边烽昨夜至，飞符度流沙。\r\n秋月照长城，胡骑纷如麻。\r\n按剑左右盼，目已无浑邪。\r\n丈夫为天下，安能复顾家。"
        },
        {
            "title": "客堂秋夕",
            "content": "高梧百尺入云凉，清水一池生月光。\r\n秋夜初长客不寐，坐听砧声思故乡。\r\n明河展转天欲曙，寒蒐唧唧犹自语。\r\n挈衣起写故乡书，明日关河雁南去。"
        },
        {
            "title": "闺词四首",
            "content": "琴瑟昔在御，莫不静而好。\r\n自君久别离，房栊生青草。\r\n弹琴无知音，调瑟多苦心。\r\n弦繁曲亦乱，月落花阴阴。"
        },
        {
            "title": "扬州春眺即事",
            "content": "紫萸村边杨子湾，黄公垆头使者关。\r\n舟楫远通淮北水，楼台近见江南山。\r\n高冈百尺临官渡，浮烟不尽斜阳暮。\r\n前朝杨柳几株存，寒鸦飞尽芜城路。"
        },
        {
            "title": "新丰主人",
            "content": "新丰主人邯郸妇，依然卖酒三河口。\r\n芬芳芍药气如兰，潋滟葡萄绿于柳。\r\n东风日日飞轻尘，游子年年只问津。\r\n迟回立马门前客，曾是垆头醉卧人。"
        },
        {
            "title": "长安春望",
            "content": "芝房桂殿暮氤氲，霄汉归来鹓鹭群。\r\n月出修眉悬碧树，露擎高掌拂朱云。\r\n宫莺入柳飞难见，厩马迷花嘶不闻。\r\n尽说宸游多睿藻，远臣唯有诵横汾。"
        },
        {
            "title": "索居",
            "content": "自怜多病强加餐，里巷浮湛罢据鞍。\r\n怀旧十年蓬鬓改，伤春三月落花寒。\r\n志酬投笔元非易，事到持杯便不难。\r\n敢谓闭门深避世，亦知门外有波澜。"
        },
        {
            "title": "西苑",
            "content": "曲房宣室自逶迤，圣主中宵正受釐。\r\n湛露晓凝千片玉，甘泉春长九茎芝。\r\n鸟栖御宿啼偏早，花近朝阳落故迟。\r\n自识万机宵旰切，望仙台下草离离。"
        },
        {
            "title": "闺词四首",
            "content": "夫婿乍封侯，尚尔玉关游。\r\n欲绣一端锦，寄耀千貔貅。\r\n行褰池上柳，夫渠摘纤手。\r\n颜色比不差，衔在天吴口。¤"
        },
        {
            "title": "西湖即事二首",
            "content": "钱塘苏小茜罗衣，短棹穿花过钓矶。\r\n望帝声中怨离别，梦儿亭下惜芳菲。\r\n微风吹藻鳞鳞浪，落日衔山树树晖。\r\n最是碧云随处合，美人乘兴夜忘归。"
        },
        {
            "title": "西苑宫词二十四首（有序）",
            "content": "宫女如花满道场，时闻杂佩响琳琅。\r\n玉龙蟠钏擎仙表，金凤钩鞋踏斗罡。"
        },
        {
            "title": "寒食限韵作",
            "content": "阖闾风土不禁火，绿水城边碧油舸。\r\n屡逢蹴踘踏花茵，时见秋千乱云朵。\r\n金莲点点步底生，鸳鸯彩彩缠头巘。\r\n越女曾为吴馆娃，周郎只合留江左。\r\n前溪桃树隔垂杨，仿佛红妆隐青琐。"
        },
        {
            "title": "西苑宫词二十四首（有序）",
            "content": "夕烽千里照甘泉，一纸降魔敕已传。\r\n急遣六丁乘羽驾，火轮金甲净幽燕。"
        },
        {
            "title": "西苑宫词二十四首（有序）",
            "content": "仙真异迹岂无因，海岳灵区合有人。\r\n夜殿焚香亲制草，诘朝分遣内台臣。"
        },
        {
            "title": "西苑宫词二十四首（有序）",
            "content": "灵药金壶百和珍，仙家玉液字长春。\r\n朱衣擎出高玄殿，先赐分宜白发臣。"
        },
        {
            "title": "西苑宫词二十四首（有序）",
            "content": "千云裘拥五雷冠，祈雪霄开太乙坛。\r\n符鹤未回金阙静，烛龙犹照玉宸寒。"
        },
        {
            "title": "枫桥与送者别",
            "content": "枫桥秋水绿无涯，枫叶满树红于花。\r\n万里之行才十里，阖闾城头尚堪指。\r\n游子尊前泪湿衣，离心已逐片帆飞。\r\n酒酣不识身为客，意欲元同送者归。"
        },
        {
            "title": "汶上阻雪",
            "content": "我行阻徐方，日夕望吴国。\r\n积雪覆皋原，千里同一色。\r\n门前偃栅横，屋际孤烟直。\r\n黄河冰正坚，芒砀云来黑。\r\n狡兔潜以伏，饥鹰竟何食。\r\n客子煨枯蓬，主人舂残稷。\r\n何日见朝阳，肃彼南归翼。"
        },
        {
            "title": "唐观察招饮洪尚书园亭",
            "content": "名园楼阁散春晴，飞盖初停黄鸟鸣。\r\n叠石为山开绿野，凿池引水接沧瀛。\r\n露花靓女临妆色，风箨尚书曳履声。\r\n独讶主人浑不见，翻令过客易含情。"
        },
        {
            "title": "志别",
            "content": "祖道一尊酒，凉风江上生。\r\n枫林一叶丹，秋动千山声。\r\n星离越溪水，雨散吴王城。\r\n我昔游燕赵，居人送我行。\r\n今我亦送客，酒尽泪欲倾。\r\n乃知送我者，掩袂多至情。"
        },
        {
            "title": "西苑宫词二十四首（有序）",
            "content": "内宫新制玉清符，独赐亲臣道允孚。\r\n何事官家频顾问，宰公冠上戴曾无。"
        },
        {
            "title": "大明门春望",
            "content": "太和盈宇宙，烨烨遍光华。\r\n美丽都人绮，芳菲辇道沙。\r\n紫骝衔禁草，黄鸟卧宫花。\r\n一望千重殿，常生五色霞。"
        },
        {
            "title": "西苑宫词二十四首（有序）",
            "content": "瑞气祥云薄海滨，远藩齐献百千春。\r\n进来白尘高于马，驯扰金阶不畏人。"
        },
        {
            "title": "西苑宫词二十四首（有序）",
            "content": "蓬莱方丈可梯航，勾漏丹砂近寄将。\r\n昨铸银山高几许，试持玉尺殿中量。"
        },
        {
            "title": "闺词四首",
            "content": "捣衣声不乱，捣衣情自深。\r\n秋风一夕起，闺中同此音。\r\n妾捣君不闻，天涯自有砧。\r\n也应如妾捣，为妾捣君心。¤"
        },
        {
            "title": "赠建平潘子会",
            "content": "潘郎星鬓尚朱颜，为卜郊居巳赋闲。\r\n尔汝孔融多绿酒，比邻谢朓有青山。\r\n濯缨水上游鱼过，高枕花间宿鸟还。\r\n敢向宦途论巧拙，清时唯有闭柴关。"
        },
        {
            "title": "西苑宫词二十四首（有序）",
            "content": "圣朝臣庶洽垂裳，恸哭非时祇自伤。\r\n竟日天威无霁色，容城年少有封章。"
        },
        {
            "title": "西苑宫词二十四首（有序）",
            "content": "通天台上接三台，景命重临清醮开。\r\n拜舞不同郊社礼，科仪一一圣人裁。"
        },
        {
            "title": "边词五首",
            "content": "匈奴约和亲，边烽昼不举。\r\n士卒渐忘战，军中罢超距。\r\n槃跚弄胡儿，拍手学蛮语。\r\n草间骑羝羊，引弓射鸟鼠。¤"
        },
        {
            "title": "西苑宫词二十四首（有序）",
            "content": "颂美扬休锦绣香，柘黄新帕盖青箱。\r\n内中书法人间别，寿字能兼数字长。"
        },
        {
            "title": "西苑宫词二十四首（有序）",
            "content": "真人方术鬼神愁，出入金銮驾玉虬。\r\n济北少翁曾赐爵，胶东栾大已封侯。"
        },
        {
            "title": "西苑宫词二十四首（有序）",
            "content": "肃将上帝祀明堂，宝鼎昭回日月光。\r\n九献不须歌旧曲，词臣昨已撰《芝房\r\n\r\n【注释】：【注释】：\r\n（夫古之帝王，登封降禅，类帝禋宗，诗书之所称述者，\r\n未坠于地。恭惟世庙中叶，端居西斋宫者，垂三十年，良\r\n由睿智天纵，妙应万几，时適乂安，休征协瑞，日夕望祀\r\n蓬莱，受釐宣室，莫非祈祷长生，愿言久治，盖不出九重\r\n之内，能福亿兆苍生，岂秦皇、汉武梯山航海，骋欲以罢\r\n民哉！草莽远臣，频游都邑，闻之客座，焕焉可纪。乃撰\r\n《西苑宫词》若干首，虽未尝与闻灊宫之玄妙，庶几不诬\r\n闾阎之颂说而已。）"
        },
        {
            "title": "闺词四首",
            "content": "忆昔初嫁君，明珠照绿云。\r\n今日君离别，飞蓬乱不结。\r\n忘我久食贫，游赵复游秦。\r\n秦人未逐客，安能返乡国。¤"
        },
        {
            "title": "西苑宫词二十四首（有序）",
            "content": "陈词瘗玉奏钧天，西苑宫墙近籍田。\r\n水旱恐烦祠后土，未央深处好祈年。"
        },
        {
            "title": "西湖即事二首",
            "content": "十里长堤柳色新，六桥凝碧水潾潾。\r\n桃花似妒青楼女，杨柳如思白舍人。\r\n莺语风前犹自涩，山容雨后尚含颦。\r\n武陵旧日通来往，不向渔郎数问津。¤"
        }
    ]
}