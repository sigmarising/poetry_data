{
    "dynasty": "明",
    "author": "汪广洋",
    "intro": "",
    "items": [
        {
            "title": "江上（五首。戊申夏，奉召回京）",
            "content": "归路贪行不觉多，馆夫连日棹江波。\r\n满船争唱湖州调，两岸云山侧枕过。"
        },
        {
            "title": "朱伯徽自溪南携酒至婺源山中兼示垂丝海棠醉",
            "content": "一自朝云委路歧，春风吹梦托游丝。\r\n内家丛里分明见，仿佛盘旋立舞时。\r\n\r\n【注释】：【原题】：\r\n朱伯徽自溪南携酒至婺源山中兼示垂丝海棠醉中求赋七言"
        },
        {
            "title": "苏溪亭",
            "content": "苏溪亭上草漫漫，谁倚东风十二阑。\r\n燕子不归春事晚，一江烟雨杏花寒。"
        },
        {
            "title": "岭南杂录（十首）",
            "content": "番禺南望渺烟波，怪底鱼龙出没多。\r\n顷刻风霆飞白昼，黑云拖雨过牂牁。"
        },
        {
            "title": "江上（五首。戊申夏，奉召回京）",
            "content": "顺风全不废{?亶}牵，把柁沿江稳放船。\r\n指点大龙山色近，皖城只在水云边。¤"
        },
        {
            "title": "远游陪师西征",
            "content": "朝发庾公楼，夕扣滕王阁。\r\n长歌奋激烈，清风荡寥廓。\r\n张帆江水秋，伐鼓关月落。\r\n予亦将远游，明当造黄鹤。"
        },
        {
            "title": "岭南杂录（十首）",
            "content": "谁跨鲸鲵斩断虹，海波飞立瘴云空。\r\n阇婆真蜡船收澳，知是来朝起飓风。"
        },
        {
            "title": "寄孔博士",
            "content": "畴昔同趋召，鸡鸣候启扉。\r\n联章门下进，并马月中归。\r\n掖树啼乌早，风花委路微。\r\n相望隔千里，目断楚云飞。"
        },
        {
            "title": "夜直与架阁栾秉德期孙伯融不至",
            "content": "双立碧玉瓶，对酌紫薇省。\r\n长风吹翠梧，初月下金井。\r\n幽怀郁未开，短发醉慵整。\r\n夜分群籁沉，窗虚烛花冷。"
        },
        {
            "title": "与栾凤同使广陵马上口占",
            "content": "昔为歌舞地，今为争战场。\r\n与君骑瘦马，联辔蹋斜阳。\r\n荒草侵合路，苦蒿生过墙。\r\n遥怜鲍明远，词赋最凄凉。"
        },
        {
            "title": "赠孙炎",
            "content": "建业孙公子，文如李谪仙。\r\n江头看明月，醉枕酒瓶眠。"
        },
        {
            "title": "壮游奉简诸阁老",
            "content": "壮游吴楚外，扬舲溯天风。\r\n名山浮紫翠，大江走蛟龙。\r\n历览思超越，毛骨生冰雪。\r\n脱巾漉清湍，举手弄明月。\r\n明月悬青铜，古人难再逢。\r\n牛渚委陈迹，蛾眉敛愁容。\r\n九华舞傞傞，窥见沧溟底。\r\n小孤立亭亭，徘徊女萝里。\r\n流宕鄱湖湄，峦峰愈出奇。\r\n幽深构楼阁，峭绝挂猿狝。\r\n放意恣陶写，援笔洒秋泚。\r\n神怪动窈冥，鱼鸟觉欣喜。\r\n路逢丹丘生，来自赤霞城。\r\n麻姑后飞舄，子晋迭吹笙。\r\n湖光潋滟开，云压蒲萄绿。\r\n狂引黄金罍，啸歌紫芝曲。\r\n左蠡素相得，当湖忽见迎。\r\n扬澜平一掌，中有鼋鼍行。\r\n振衣板鹘巢，扪萝践苔石。\r\n崖气凌空青，松花坠阶白。\r\n举首匡庐下，调笑烟霞间。\r\n屡会复屡往，今往几时还。\r\n丛兰被路蹊，芳草萦涧谷。\r\n长飙和鸣鹤，迸泉惊饮鹿。\r\n须臾面五老，邀我山之阳。\r\n授我长生诀，兼遗洞玄章。\r\n问我从东来，迢遥泛鲸波。\r\n三山得无恙，十洲近如何。\r\n旁招广成子，俯挹山中老。\r\n鲤鱼跃天江，鹓鸾下天沼。\r\n待以青精饭，勺以白玉浆。\r\n乖龙左耳润，吠犬灵苗香。\r\n渴乌渐敛翼，拭目增晚碧。\r\n朵朵金芙蓉，凭虚落胸臆。\r\n西南挺奇异，江湖驰伟观。\r\n披披古兰若，丹垩耀巑岏。\r\n尝闻远法师，坚坐东林下。\r\n还许陶渊明，共结白莲社。\r\n又闻李太白，酷爱香炉峰。\r\n长安卸尘鞅，欲归巢云松。\r\n往事既云远，顾我复来此。\r\n濯泉坐繁阴，下洗巢由耳。\r\n绿发双青童，采芳留我行。\r\n我行欲不行，月高猿夜声。\r\n西山招我游，明日过湖水。\r\n笑隔南浦云，遥谢数君子。"
        },
        {
            "title": "别刘希敬",
            "content": "与君同里扬州棹，卧看长天入翠微。\r\n何事杜陵伤远别，不如范蠡赋东归。\r\n春风小店梨花发，宿雨疏林燕子飞。\r\n惆怅临溪一杯酒，銮江江上日晖晖。"
        },
        {
            "title": "毗陵道中",
            "content": "冻合官桥雪作沙，落残枫叶见梅花。\r\n短篱破屋临流水，狼藉毗陵卖酒家。"
        },
        {
            "title": "送院判俞子茂进兵番阳",
            "content": "江东风日晴，把酒送君行。\r\n好慰三千士，将收七十城。\r\n烟花催叠鼓，云骑拥连营。\r\n山越人争喜，殊方自此清。"
        },
        {
            "title": "奉旨讲宾之初筵",
            "content": "维周临九有，运祚何其昌。\r\n本支既蕃衍，道化亦流行。\r\n粤若卫武公，展也令誉彰。\r\n耄年儆畏深，罔敢贻怠荒。\r\n反躬益淬砺，托言敷雅章。\r\n朝夕冀相接，寤寐耿弗忘。\r\n爰思庸为诗，燕响礼极明。\r\n苟不究终始，曷能鬯抑扬。\r\n时维肆筵日，冠盖来煌煌。\r\n秩然宾主分，蔚然鹓凤翔。\r\n俎豆陈左右，肴核荐馨香。\r\n旅酬倡欢虞，八音迭铿锵。\r\n惟云在和乐，毋以逾大康。\r\n请观嘉会初，靡不罄所飨。\r\n史臣相我右，监官佐我傍。\r\n容止慎有节，语言矜有常。\r\n终希蹈矩矱，勿为深之凉。\r\n所以古君子，勉勉念自强。\r\n迨兹礼物既，宁莫怀所往。\r\n三爵稍不识，主宾实傍徨。\r\n峨峨弁倾侧，傞傞舞趍跄。\r\n喧笑四座起，谑浪殊未央。\r\n遽俾出童羖，而为中心伤。\r\n所以古君子，兢兢恒自将。\r\n矧今创造始，风云动八方。\r\n凡我百执事，岂不负责望。\r\n般乐诚怠傲，流连乃荒亡。\r\n屏翰既有托，启居在不遑。\r\n至尊宵旰间，文武翕弛张。\r\n揽辔奠民庶，驻车问贤良。\r\n匮抽金石封，取鉴法殷汤。\r\n上以继神圣，下以息抢攘。\r\n濆荛亦何幸，培植纡宠光。\r\n焉知作者意，讽咏悉其详。\r\n据经掇训诂，庶几于佛仿。\r\n天容俨垂霁，诸老赋颙卬。\r\n拜手稽首书，愚衷见毫芒。\r\n彤庭扇征飙，白楮浮清霜。\r\n晴槐转午影，尧日正舒长。"
        },
        {
            "title": "岭南杂录（十首）",
            "content": "雁翅城东涌怒涛，外洋水长蛋船高。\r\n莫言昨夜南风急，今日登盘有海蚝。"
        },
        {
            "title": "淳安棹歌",
            "content": "淳安县前江水平，越女唱歌兰叶青。\r\n山禽只管唤春雨，不道愁人不愿听。"
        },
        {
            "title": "岭南杂录（十首）",
            "content": "吉贝衣单木屐轻，晚凉门外蹋新晴。\r\n相逢故旧无多语，解说边垆骨董羹。"
        },
        {
            "title": "朱伯徽自溪南携酒至婺源山中兼示垂丝海棠醉",
            "content": "东家蝴蝶爱悠扬，不肯轻飞过短墙。\r\n剩买麝煤千百斛，暖熏浓抹到沈香。\r\n\r\n【注释】：【原题】：\r\n朱伯徽自溪南携酒至婺源山中兼示垂丝海棠醉中求赋七言"
        },
        {
            "title": "滩行（五首）",
            "content": "滩上水平沙，梭舟荡落花。\r\n吴侬不相识，对面浣春纱。"
        },
        {
            "title": "岭南杂录（十首）",
            "content": "榕树阴阴集莫鸦，竹深人静似仙家。\r\n芭蕉小苑垂双实，茉莉南州压万花。"
        },
        {
            "title": "汪口渡捕鱼者",
            "content": "芳草渡头歌《竹枝》，晴天小艇放鸬鹚。\r\n比邻为报春醪熟，自起持鱼贯柳丝。"
        },
        {
            "title": "滩行（五首）",
            "content": "花底驻鸣鞭，晓行滩上船。\r\n上流风较稳，百丈不须牵。"
        },
        {
            "title": "滩行（五首）",
            "content": "闻道沙溪酒，春来如蜜香。\r\n买将千百斛，取醉到东阳。"
        },
        {
            "title": "登蒋山望江亭",
            "content": "绝顶出华构，有时来一登。\r\n曾将六朝事，闲问百年僧。"
        },
        {
            "title": "使关中经过鸿沟（在汜水县西）",
            "content": "一双秋水佩吴钩，百二山河属壮游。\r\n往事销沉遗迹在，断鞭斜日过鸿沟。"
        },
        {
            "title": "滩行（五首）",
            "content": "上峡滩水急，下峡滩水青。\r\n邻船夜相语，两日到严陵。"
        },
        {
            "title": "江上（六首）",
            "content": "英英白云多在山，愧我几曾如此闲。\r\n赣江东下数千里，只许拏舟十日还。"
        },
        {
            "title": "岭南杂录（十首）",
            "content": "石鼎微熏茉莉香，椰瓢满贮荔枝浆。\r\n木绵花落南风起，五月交州海气凉。"
        },
        {
            "title": "江上（五首。戊申夏，奉召回京）",
            "content": "小姑南岸对彭郎，天劈云厓峙两傍。\r\n日暮惊涛没沙尾，江流较比去年强。"
        },
        {
            "title": "东吴棹歌（三首）",
            "content": "太湖茫茫水拍天，吴侬只惯夜行船。\r\n《竹枝》歌罢灯将灭，风雨潇潇人未"
        },
        {
            "title": "夕景",
            "content": "水树和烟生，人家傍沙语。\r\n孤帆何处来，惊凫去如雨。"
        },
        {
            "title": "和陶员外主敬韵",
            "content": "相国深图治，郎官早见亲。\r\n每膺前席夜，曾属后车尘。\r\n种竹思仪凤，将书究获麟。\r\n忧时生白发，迥比向来新。"
        },
        {
            "title": "临溪桥",
            "content": "石磴盘盘卧湿云，山深瑶草不知春。\r\n马头忽见梅如雪，纵有轻寒不着人。"
        },
        {
            "title": "寄西掖诸友",
            "content": "玉箫吹凤凰，关月写沧浪。\r\n故国几时到，高楼今夜长。\r\n候虫啼露壁，凉叶下银床。\r\n无限怀人意，裁诗远寄将。"
        },
        {
            "title": "东吴棹歌（三首）",
            "content": "艇子抢风过太湖，水云行尽是东吴。\r\n阿谁坐理青丝网，遮得松江巨口鲈。"
        },
        {
            "title": "过浦江县",
            "content": "官树冥冥啼早鸦，雨晴山县踏春沙。\r\n谁家故宅无烟火，一叶松扉锁落花。"
        },
        {
            "title": "望嘉祥山",
            "content": "放溜数百里，悠然才见山。\r\n凉风吹雨过，好鸟背人还。\r\n河水翻银浪，冈峦拥翠鬟。\r\n不知幽谷底，能得几家闲。"
        },
        {
            "title": "晚晴江上",
            "content": "江水鸭头绿，楚山螺髻青。\r\n鹧鸪啼不尽，花发树冥冥。\r\n微风泛兰桨，落日过松亭。\r\n胜境思弥惬，渔歌随处听。"
        },
        {
            "title": "江上",
            "content": "昔从江上去，今从江上还。\r\n家僮笑相语，又过小孤山。"
        },
        {
            "title": "明发",
            "content": "膏车待明发，逶迤上河梁。\r\n亲朋罗祖饯，冠盖灿成章。\r\n迟予良缱绻，都门犹在望。\r\n条风被原隰，春日当载阳。\r\n鸣鸟余好音，杂葩纷众芳。\r\n鲂鱼始登荐，旨酒屡充觞。\r\n既醉复赆言，欲去故徬徨。\r\n维周仲山甫，王命慎所将。\r\n夙夜无有懈，庶几终允臧。\r\n斯言启深省，勖哉何日忘。"
        },
        {
            "title": "写兴",
            "content": "谢豹花开满岭红，空蒙晓雨湿春丛。\r\n看山不尽行人意，处处东风啼郭公。"
        },
        {
            "title": "露坐",
            "content": "愁极觉宵永，坐深知露凉。\r\n遣时聊命酒，爱月屡移床。\r\n北斗回杓近，高城下漏长。\r\n愧非疏附者，抚事即苍茫。"
        },
        {
            "title": "岭南道中",
            "content": "过尽梅关路，滩行喜顺流。\r\n潖江元到海，横石不容裛。\r\n岭树垂红果，汀沙聚白鸥。\r\n从来交广地，还是古扬州。"
        },
        {
            "title": "赣上",
            "content": "雨江流出万山溪，云雾蒸蒸动鼓鼙。\r\n沙暖回回鸿雁到，草青偏有鹧鸪啼。\r\n霜余榕叶凋何晚，雪里梅花绽已齐。\r\n物候固殊声教远，会询蛮獠及雕题。"
        },
        {
            "title": "雪夜子敬置酒有作",
            "content": "冻雪迷山屐，寒风袭毳袍。\r\n干戈犹未弭，戎幕敢辞劳。\r\n大字传飞檄，深杯送浊醪。\r\n老怀殊自喜，早晚问包茅。"
        },
        {
            "title": "江上（五首。戊申夏，奉召回京）",
            "content": "吉阳洑里采鱼舟，采得鲜鱼为日谋。\r\n偶见官船忽撑去，却如凫鸭不回头。"
        },
        {
            "title": "寄陈佥事",
            "content": "露白团秋草，天凉悲晚蛩。\r\n怀人当永夜，看月上疏桐。\r\n边堠烽传息，畲田岁喜丰。\r\n了知巡历罢，双旆引归骢。"
        },
        {
            "title": "题宋徽宗双鸳图",
            "content": "芦叶青青水满塘，文鸳晴卧落花香。\r\n不因羌管惊飞起，三十六宫春梦长。"
        },
        {
            "title": "宝鸡县",
            "content": "渭河霜满水如苔，一县人家半草莱。\r\n唯有秋风酸枣木，淡烟深锁斗鸡台。"
        },
        {
            "title": "登忠勤楼听久孚贺架阁弹琴",
            "content": "画栋栖朝霞，层檐宿秋雾。\r\n振衣坐前楹，援琴写中素。\r\n幽泉鸣涧深，落花荡春莫。\r\n油然闻至音，令人起遐慕。"
        },
        {
            "title": "岭南杂录（十首）",
            "content": "蛮落人家厌食鱼，儿孙生长不知书。\r\n桄榔满种缘山逻，翡翠新收越海墟。"
        },
        {
            "title": "江上（六首）",
            "content": "蛾眉今日为君开，一色青天绝点埃。\r\n浩想昔年经济事，赤龙风雨过江来。"
        },
        {
            "title": "江上（六首）",
            "content": "象牙滩上百花开，参差时复见楼台。\r\n翠香芹菜缘沙出，雪色鲥鱼上水来。"
        },
        {
            "title": "岭南杂录（十首）",
            "content": "倔强凭陵距海垠，半为鱼鳖半为尘。\r\n只今编户闻声教，遗类何由辨马人。"
        },
        {
            "title": "月夜登豫章南楼",
            "content": "酷热不可敌，起登江上楼。\r\n焚香就华月，援琴弹素秋。\r\n高梧宿鸟下，芳蕙夕萤流。\r\n览物感时序，清笳发暝愁。"
        },
        {
            "title": "寄崔元初",
            "content": "晴轩种竹罢，好月到窗时。\r\n坐我长松下，歌君流水诗。\r\n暮田归野雀，清雨落山葵。\r\n偶遇南来使，殷勤寄所思。"
        },
        {
            "title": "过丛山关观孙炎题壁",
            "content": "空翠深深啼竹鸡，丛山塞口日沉西。\r\n数行大字光如漆，知是孙炎醉后题。"
        },
        {
            "title": "溯沙河",
            "content": "轻舟溯河流，信宿忘少暇。\r\n委蛇遵大堤，荏苒历初夏。\r\n晴光泛流沫，川涨益湍泻。\r\n游子念远行，假寐待明夜。\r\n方经镏渡湾，倏过鹤丘下。\r\n嘤嘤山鸟鸣，的的水花谢。\r\n爱此堤上柳，绪风一披洒。\r\n棹师力张帆，中流去如马。\r\n孤烟隔渚生，偶见捕鱼者。\r\n相顾不得言，长歌恣陶写。"
        },
        {
            "title": "夜泊扬子桥",
            "content": "扬子桥头夜泊船，水波才定月初圆。\r\n不眠细数经行日，笑隔东风又一年。"
        },
        {
            "title": "竹枝词",
            "content": "三百六十滩水清，桃花春浪近来生。\r\n催归不待临歧语，夜夜子规啼到明。"
        },
        {
            "title": "江上（五首。戊申夏，奉召回京）",
            "content": "棹歌齐发浪声喧，池口东边又换船。\r\n秫酒发醅偏醉客，鲥鱼出网不论钱。"
        },
        {
            "title": "岭南杂录（十首）",
            "content": "岛屿潮来日欲曛，聱牙蛮蛋动成群。\r\n挐舟尽入沙湾泊，为避犁头海上云。"
        },
        {
            "title": "月夜",
            "content": "休拨紫檀槽，且倾黄浊醪。\r\n凉天兼得月，我辈复持螯。\r\n彭蠡一杯大，匡庐半壁高。\r\n竹林潇洒地，应有醉山涛。"
        },
        {
            "title": "岭南杂录（十首）",
            "content": "牂牁流水碧潺潺，潮落潮生草木闲。\r\n一片海云吹不起，越人遥指是厓山。"
        },
        {
            "title": "清远峡",
            "content": "山酒吹香绿满瓢，转回随峡放兰桡。\r\n年来不奈愁成绪，都与春风付柳条。"
        },
        {
            "title": "江上（六首）",
            "content": "渚矶口阔浪如山，官船客船前后湾。\r\n明日天晴大家喜，看我鼓枻中流还。"
        },
        {
            "title": "东吴棹歌（三首）",
            "content": "玻璃冷浸洞庭山，雪竹攒青竹柚斑。\r\n白发吴娃笑相语，官船不似钓船闲。"
        },
        {
            "title": "忠勤楼诸老夜直予时守省作诗二章寄之",
            "content": "耿耿众星白，漫漫长夜寒。\r\n万方犹事武，一榻岂容安。\r\n零露沾琴席，高梧下井阑。\r\n永怀何以托，诗罢动猗兰。"
        },
        {
            "title": "滩行（五首）",
            "content": "三百六十滩，相逢相见湾。\r\n舟师怜远客，数问几时还。"
        },
        {
            "title": "广陵怀旧",
            "content": "官柳阴阴锁汴桥，暖催晴绿上兰挠。\r\n花迎后土依然在，人去东风不可招。\r\n紫陌渐稀春试马，青楼殊绝夜吹箫。\r\n回看烽火连云起，应使江淹叹寂寥。"
        },
        {
            "title": "凉州曲",
            "content": "琵琶初调古《凉州》，万壑风泉指下流。\r\n好是贞元无事日，玉宸宫里按新秋。"
        },
        {
            "title": "过吴城山",
            "content": "夜过吴城下，不眠闲倚窗。\r\n溯流双橹健，摇月下西江。"
        },
        {
            "title": "岭南杂录（十首）",
            "content": "海滨朝夕易炎凉，湿气蒸人沁薄裳。\r\n昨日崖州有船到，满城争买白槟榔。"
        },
        {
            "title": "哀蛩吟",
            "content": "西风院落无人语，白露泠泠滴秋宇。\r\n仰见月明河汉高，咿轧哀蛩弄机杼。\r\n咿轧咿轧机杼鸣，绮窗飞度玉梭轻。\r\n同声合奏思无限，万绪千端织不成。\r\n芳兰夕气浮金井，宝鸭沉烟翠衿冷。\r\n荡子从军去不归，妾身抱恨愁孤影。\r\n此时此夜闻此声，更长梦短难为情。\r\n银缸暗击玉钗碎，锦瑟斜移金雁横。\r\n金雁斜横飞不起，漫索余音满人耳。\r\n梨云化作阳台梦，家书望绝湘江鲤。\r\n湘江水流东复深，荡子不归劳妾心。\r\n故将鲛人万斛泪，写入哀蛩肠断吟。"
        },
        {
            "title": "岭南杂录（十首）",
            "content": "一剑南来两鬓星，肩舆随处看丹青。\r\n岂知庾岭梅边客，却上交州海角亭。"
        },
        {
            "title": "江上（六首）",
            "content": "大山小山松树齐，千声万声子规啼。\r\n揽衣起舞夕露下，三更月落吴城西。"
        },
        {
            "title": "班枝花曲",
            "content": "班枝花，光烨烨，照耀交州二三月。\r\n交州人家花满城，满城花开未抽叶。\r\n焜煌隔水散霞彩，幂历缘空张锦缬。\r\n信非韩郎丹染根，恐是杜宇啼成血。\r\n啼成血，著树枝，点缀秾芳也自奇。\r\n岭南到处足种此，岭北居人稀见之。\r\n秾芳晓落花时雨，东家西家具鸡黍。\r\n当门笑拾玛瑙钟，持向城南踏春去。\r\n交州地暖春归早，一夕东风为谁老。\r\n翠苞半拆渐吐绵，雪花填满行人道。\r\n越娃携筐争采绵，采绵盈筐胜万钱。\r\n搓就琼簪腻如茧，丝成冰缕细如烟。\r\n细如烟，千万缕，绵绵到底知几许？的的灯煤夜结花，轧\r\n轧机声暗相语。\r\n停梭掩袂那得眠，吉贝相将下机杼。\r\n并刀裁剪秋江云，与郎为衣白且新。\r\n乡社年丰载春酒，郎试新衣赛海神。\r\n从今只种班枝树，开花结子两成趣。\r\n劝郎切莫种垂杨，引惹长条系愁绪。"
        },
        {
            "title": "九日",
            "content": "长剑客千里，一杯歌七哀。\r\n晚节忽已至，秋芳殊未开。\r\n平沙谁戏马，落日自登台。\r\n西北天垂远，沧江闻雁来。"
        },
        {
            "title": "兰溪棹歌（三首）",
            "content": "棹郎歌到《竹枝词》，一寸心肠一寸丝。\r\n莫倚官船听此曲，白沙洲畔月明时。"
        },
        {
            "title": "登胥江驿亭",
            "content": "小阁开帘望远岑，暖风晴日啭幽禽。\r\n胥江流水清无底，较比春愁一样深。"
        },
        {
            "title": "拟铜雀伎",
            "content": "燕赵女如玉，轻盈掌上身。\r\n翠眉长不扫，怅望西陵人。\r\n酒阑歌舞罢，台榭坐生尘。\r\n怨入漳河水，悠悠秋复春。"
        },
        {
            "title": "兰溪棹歌（三首）",
            "content": "凉月如眉挂柳湾，越中山色镜中看。\r\n兰溪三日桃花雨，夜半鲤鱼来上滩。"
        },
        {
            "title": "忠勤楼诸老夜直予时守省作诗二章寄之",
            "content": "西掖延秋爽，高楼倚太清。\r\n玉绳当座转，银汉近人明。\r\n上相思经济，诸公任老成。\r\n不知前席夜，曾话及苍生。¤"
        },
        {
            "title": "江上（六首）",
            "content": "大姑庙前花草香，女儿港口江水长。\r\n江水江花思无限，目断鞋山又夕阳。"
        },
        {
            "title": "兰溪棹歌（三首）",
            "content": "野凫晴踏浪梯平，越上人家住近城。\r\n箬叶裹鱼来换米，松舟一个似梭轻。"
        },
        {
            "title": "朱伯徽自溪南携酒至婺源山中兼示垂丝海棠醉",
            "content": "舞罢《霓裳》不耐娇，口脂微动酒初潮。\r\n玉阑西畔春如海，拟倩东风整翠翘。\r\n\r\n【注释】：【原题】：\r\n朱伯徽自溪南携酒至婺源山中兼示垂丝海棠醉中求赋七言"
        },
        {
            "title": "过胥江寄郑久诚参政",
            "content": "浦口潮来稳系船，汀花如雪草如烟。\r\n几家茅屋临江水，一路松风响杜鹃。\r\n帘卷轻寒中酒日，香焚新霁熟梅天。\r\n少陵心事谁人识，头白相知有郑虔。"
        },
        {
            "title": "画虎",
            "content": "虎为百兽尊，罔敢触其怒。\r\n惟有父子情，一步一回顾。"
        },
        {
            "title": "登南海驿楼",
            "content": "海气空蒙日夜浮，山城才雨便成秋。\r\n冯唐头白偏多感，倚遍天南百尺楼。"
        }
    ]
}