{
    "dynasty": "明",
    "author": "朱权",
    "intro": "",
    "items": [
        {
            "title": "宫词",
            "content": "小院飞花春昼长，竹阴移午上琴床。\r\n等闲不鼓《求凰操》，怕使六宫人断肠。"
        },
        {
            "title": "宫词",
            "content": "雕檐蟾魄度罘罳，蛛网呈祥坠喜丝。\r\n知是昭阳有恩泽，灯花昨夜结红芝。"
        },
        {
            "title": "宫词",
            "content": "幽花竹下自芬芳，旋摘琼葩带露香。\r\n收拾风光妒春色，六宫从此学新妆。"
        },
        {
            "title": "宫词",
            "content": "柳色偏承雨露恩，也将青眼暗窥人。\r\n可怜不解东风意，仍把柔条绾旧春。"
        },
        {
            "title": "宫词",
            "content": "彩胜双双斗凤钗，薄罗金缕燕花牌。\r\n宫中先得阳和气，知是春从天上来。"
        },
        {
            "title": "宫词",
            "content": "溶溶庭院梨花月，风静时闻笑语妍。\r\n今夜婕妤犹带酒，秋千蹴破柳间烟。"
        },
        {
            "title": "宫词",
            "content": "重帘不卷下琼钩，户户迎风雪打头。\r\n时有笑声来别院，故知宫女笑藏阄。"
        },
        {
            "title": "宫词",
            "content": "效颦常锁远山愁，蹙损东风翠黛羞。\r\n笑贴鬓钿双玉燕，一天秋思上眉头。"
        },
        {
            "title": "宫词",
            "content": "宵旰常存为国心，大庭决政每亲临。\r\n退朝镇日凭绨几，御笔常书丹扆箴。"
        },
        {
            "title": "宫词",
            "content": "小立东风半掩门，杨花扑面也亲人。\r\n妾心已作沾泥絮，不化浮萍到水滨。"
        },
        {
            "title": "宫词",
            "content": "重重帘幕掩流苏，花下相携倒玉壶。\r\n报道停斟半含醉，踉跄起舞倩人扶。"
        },
        {
            "title": "绍熙辛亥岁迁居星洲述怀",
            "content": "别墅今为宅，芳洲古号星。\r\n一溪萦似带，群岫列如屏。\r\n缭绕蟠龙势，回旋翥凤形。\r\n紫峰钟美瑞，秀丽炳神灵。\r\n峻岭通山去，寒潭对刹渟。\r\n高严双杰出，斜谷独深扃。\r\n鸥路遵幽渚，牛羊散远汀。\r\n春花纷外野，秋月可中庭。\r\n筑室歌鸿雁，谋邻咏鹡鴒。\r\n来居犹未久，补弊不遑宁。\r\n爱竹留新笋，看松养茯苓。\r\n采山收美茹，钓水得鲜鲭。\r\n檠短亲诸子，窗明勘六经。\r\n桂香思譬水，槐影记枫庭。\r\n事业姑藏器，功名会发铏。\r\n岂无牙父志，当遇子期听。\r\n鵰鹗须逢运，骅骝岂峦坰。\r\n祗今时合待，拄笏谩名亭。"
        },
        {
            "title": "宫词",
            "content": "赴宴归来酒正酣，半嗔半喜又羞惭。\r\n向人佯笑不成语，推卷罗衫理玉簪。"
        },
        {
            "title": "宫词",
            "content": "深院日长瑶草生，重门不见幸车行。\r\n落花为怨东风急，一夜春归到帝京。"
        },
        {
            "title": "宫词",
            "content": "谁剪吴江一幅绡，巧裁宫样缕金袍。\r\n妖娆偏称腰肢小，每向龙墀侍早朝。"
        },
        {
            "title": "宫词",
            "content": "月奁金镜绮窗寒，云母屏开五色鸾。\r\n宝篆有香椒壁静，一帘红雨杏花残。"
        },
        {
            "title": "宫词",
            "content": "昨夜梅花漏蚤春，和香和月弄精神。\r\n休教玉笛三更奏，惊起含章梦里人。"
        },
        {
            "title": "宫词",
            "content": "十二银屏十二峰，一峰一个绣芙蓉。\r\n东风吹醒阳台梦，人在珠帘第几重。"
        },
        {
            "title": "宫词",
            "content": "钧天迭奏昆明池，桃花春暖鱼龙嬉。\r\n残妆洗作胭脂水，流出宫墙污燕泥。"
        },
        {
            "title": "宫词",
            "content": "太液池中翻翠荷，小娃学唱采莲歌。\r\n画船不系垂杨下，尽日随风漾碧波。"
        },
        {
            "title": "宫词",
            "content": "学画娥眉弄晚妆，娇羞无语暗思量。\r\n新来未识龙颜面，偷揭珠帘看上皇。"
        },
        {
            "title": "宫词",
            "content": "懒把金针绣凤凰，睡窗绒缕暗留香。\r\n支颐半晌心如醉，倚遍阑干待晚妆。"
        },
        {
            "title": "宫词",
            "content": "旋研花露试新妆，惹得游蜂上下狂。\r\n羞把香纨扑蝴蝶，对人佯整薄罗裳。"
        },
        {
            "title": "宫词",
            "content": "屈指颦眉叹岁华，总将心事付琵琶。\r\n不堪弹到关心处，蝴蝶双飞上鬓花。"
        },
        {
            "title": "宫词",
            "content": "寂寂重门夜泬寥，天风时送御香飘。\r\n三十六宫秋月白，美人花下教吹箫。"
        },
        {
            "title": "宫词",
            "content": "海棠亭上月华明，一夜东风酒半酲。\r\n隔帘鹦鹉学人语，恰似君王唤小名。"
        },
        {
            "title": "宫词",
            "content": "素梅有意为谁香，故出宫墙作淡妆。\r\n昨夜梦魂清入骨，觉来斜月到椒房。"
        },
        {
            "title": "宫词",
            "content": "禁城春色又将过，岁月于人奈老何。\r\n不向镜中添白发，玉颜犹胜旧时多。"
        },
        {
            "title": "宫词",
            "content": "银汉沉沉玉漏迟，一钩斜月上花枝。\r\n恰似徐熙新扇面，美人欢笑共题诗。"
        },
        {
            "title": "宫词",
            "content": "近来娇怯不胜衣，瘦损春风玉一围。\r\n落尽海棠春又暮，绿杨枝上燕于飞。"
        },
        {
            "title": "宫词",
            "content": "玉阑干外木犀开，应是西风昨夜来。\r\n宫女不知清露重，折花偷插凤凰钗。"
        },
        {
            "title": "宫词",
            "content": "寒蛩唧唧草间鸣，唤出新秋无限情。\r\n霜露满天红叶老，有人愁听捣衣声。"
        },
        {
            "title": "宫词",
            "content": "天鸡初报五更筹，万户帘旌控玉钩。\r\n合殿报传妃子过，御香先到凤墀头。"
        },
        {
            "title": "宫词",
            "content": "拥衾欹枕暗伤心，起坐窗前弄玉琴。\r\n曾使君王痛怜惜，曲中犹写《白头吟》。"
        },
        {
            "title": "宫词",
            "content": "寒蝉泣露曳秋声，杨柳枝头淡月明。\r\n半掩笼门怕关上，今宵犹恐幸车行。"
        },
        {
            "title": "宫词",
            "content": "楼阁崔嵬起碧霄，微闻仙乐奏箫《韶》。\r\n天风吹落宫人耳，知是彤庭正早朝。"
        },
        {
            "title": "宫词",
            "content": "霁天旭日敞金扉，和气氤氲满禁闱。\r\n宝殿昼长帘幕静，牡丹花下蝶交飞。"
        },
        {
            "title": "宫词",
            "content": "夜半兰房春守宫，龙膏香浥紫金筒。\r\n封绡一点春无已，几度花开不减红。"
        },
        {
            "title": "宫词",
            "content": "庭树团团作翠阴，夜凉清话坐更深。\r\n无端感起闲愁思，弹到梅花月满琴。"
        },
        {
            "title": "宫词",
            "content": "太平有象乐时雍，刁斗声间罢夜烽。\r\n从此宫中无事日，《南风》惟奏五弦桐。"
        },
        {
            "title": "宫词",
            "content": "魫鱼窗冷夜迢迢，海峤云飞月色遥。\r\n宫漏已沉参倒影，美人犹自学吹箫。"
        },
        {
            "title": "宫词",
            "content": "翡翠空间云母屏，宫娥夜坐数流萤。\r\n月华淡淡清无暑，笑把瑶笙学凤鸣。"
        },
        {
            "title": "宫词",
            "content": "远山凝翠叠青螺，秋水芙蓉映碧波。\r\n门外晚晴无限意，梧桐叶落已无多。"
        },
        {
            "title": "囊云诗",
            "content": "蒸入琴书润，粘来几榻寒。\r\n小斋非岭上，弘景坐相看。\r\n\r\n【注释】：【注释】：\r\n（臞仙每月令人往庐山之颠，囊云以归，结小屋曰\"云斋\"\r\n，障以帘幕，每日放云一囊，四壁氤氲袅动，如在岩洞。\r\n昔陶弘景行山中，聚云褒内，遇客趣放之为赠。臞仙风致\r\n，不减弘景也。余观周宪王有《送雪》诗，臞仙囊云，宪\r\n王送雪，此宗藩中佳话，可属对也。）"
        },
        {
            "title": "宫词",
            "content": "上苑寻芳挹翠华，东风先到帝王家。\r\n宫娥不识春归去，争插庭前芍药花。"
        },
        {
            "title": "宫词",
            "content": "一点芳心足未休，两般心事上眉头。\r\n杨花不逐风前舞，偏趁游丝系旧愁。"
        },
        {
            "title": "宫词",
            "content": "忽闻天外玉箫声，花下听来独自行。\r\n三十六宫秋一色，不知何处月偏明。\r\n\r\n【注释】：【注释】：\r\n（永乐间，上宠幸高丽贤妃权氏秾粹，善吹箫，宫中争效\r\n之。故臞仙《宫词》有\"天外玉箫\"及\"美人犹自学吹箫\"之\r\n句，王司彩《宫词》亦云\"赢得君王留步辇，玉箫嘹亮月?BR>髦?，皆纪实也。）"
        },
        {
            "title": "日蚀",
            "content": "光浴咸池正皎然，忽如投暮落虞渊。\r\n青天俄有星千点，白昼争看月一弦。\r\n蜀鸟乱啼疑入夜，杞人狂走怨无天。\r\n举头不见长安日，世事分明在眼前。\r\n史称王怨望不逊，以《日蚀》诗征之，信矣。"
        },
        {
            "title": "宫词",
            "content": "杏雨纷纷满径迷，穿帘燕补落花泥。\r\n衔将春色归巢去，辜负莺儿枝上啼。"
        },
        {
            "title": "宫词",
            "content": "自入长安帝子家，一年一见紫薇花。\r\n花开花落年年事，不管愁人鬓又华。"
        },
        {
            "title": "宫词",
            "content": "宫花著雨渐应稀，柳絮因风不肯飞。\r\n恰似太真春睡重，玉容娇惰不胜衣。"
        },
        {
            "title": "宫词",
            "content": "镇日无人独掩门，梨花月上又黄昏。\r\n空余孤枕不成寐，拨碎琵琶弹泪痕。"
        },
        {
            "title": "宫词",
            "content": "一夜瑶花满禁阶，晓来旭日映西斋。\r\n宫人团雪作狮子，笑把冰簪当玉钗。"
        },
        {
            "title": "宫词",
            "content": "庭梧秋薄夜生寒，谁把箜篌别调弹。\r\n睡觉满身花影乱，池塘风定月团团。"
        },
        {
            "title": "宫词",
            "content": "金碧团屏面面开，琴书盈几列平台。\r\n晚凉偷把琼箫弄，忽报銮舆圣驾来。"
        },
        {
            "title": "宫词",
            "content": "掬面东风酒晕浓，频将罗扇掩羞容。\r\n抬头只恐君王见，佯把金针花下缝。"
        },
        {
            "title": "宫词",
            "content": "宫女新传御制词，人人争唱斗歌时。\r\n娇嗔不识伊州谱，错把腔儿念作诗。"
        },
        {
            "title": "宫词",
            "content": "一自承恩入建章，为怜妾貌侍君王。\r\n殿头自此书名字，日日联班近御床。"
        },
        {
            "title": "宫词",
            "content": "暖日烘晴淑气嘉，春风先发上林花。\r\n莺朋燕友时相得，似识东城帝子家。"
        },
        {
            "title": "宫词",
            "content": "沉沉庭院夜如何，坐看黄姑织女过。\r\n月下偶然应识面，谁知人世有嫦娥。"
        },
        {
            "title": "宫词",
            "content": "辇路飞花满翠阴，数年无复幸车临。\r\n独有海棠枝上月，几番圆缺到如今。"
        },
        {
            "title": "宫词",
            "content": "曲阑开遍紫薇花，晓日曈昽映彩霞。\r\n几处笙歌鸣别院，不知圣御在谁家。"
        },
        {
            "title": "宫词",
            "content": "歌扇金书御制诗，桃花风软鹧鸪枝。\r\n舞回体态娇无力，绝胜当年唤雪儿。"
        },
        {
            "title": "宫词",
            "content": "翠盘金缕绛纱笼，银烛荧煌照汉宫。\r\n应制草词书细字，灯花报喜吐殷红。"
        },
        {
            "title": "宫词",
            "content": "自蒙君宠到昭阳，衣袖犹闻宝串香。\r\n半倚朱门久凝睇，和愁和月待昏黄。"
        },
        {
            "title": "宫词",
            "content": "才开雉扇见宸銮，天乐催朝尽女官。\r\n宝驾中天临百辟，五云深处仰龙颜。"
        },
        {
            "title": "宫词",
            "content": "银潢斗转挂疏棂，翡翠窗纱夜未扃。\r\n三弄琴声弹大雅，一帘明月到中庭。"
        },
        {
            "title": "宫词",
            "content": "阊阖云深锁建章，曈昽旭日射神光。\r\n紫宸肃肃开黄道，万岁声声拜玉皇。\r\n\r\n【注释】：【注释】：\r\n（胡人不能扬舲，海人不能骤骥，所处之地非也。大概宫\r\n词之作，出于帝王宫女之口吻，务在亲睹其事，则叙事得\r\n其真矣。予生长于深宫之中，岂无以述乎？虽不尽便娟之\r\n体，其传染写真之意间有所似，可谓把镜自照，不亦媸乎\r\n？乃以百篇叙其事，未知识者为何如耶。永乐戊子五月，\r\n臞仙题。）"
        },
        {
            "title": "宫词",
            "content": "秋来处处捣衣声，小院梧桐月正明。\r\n促织絮寒霜气白，隔墙谁弄紫鸾笙。"
        },
        {
            "title": "宫词",
            "content": "金莲步步响回廊，未到先闻宝串香。\r\n知是六宫妃子至，殿前嘹亮奏笙簧。"
        },
        {
            "title": "宫词",
            "content": "新选昭仪进御来，女官争簇上平台。\r\n宫中未识他名姓，都把花名作字猜。"
        },
        {
            "title": "宫词",
            "content": "宝妆蝉鬓軃金翘，露下铜盘月影遥。\r\n春思逼人眠未稳，閒开棋局度清宵。"
        },
        {
            "title": "宫词",
            "content": "池塘骤雨打新荷，点点如珠似泪多。\r\n纵把金针穿不得，几回搔首奈愁何。"
        }
    ]
}