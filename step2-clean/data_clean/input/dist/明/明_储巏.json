{
    "dynasty": "明",
    "author": "储巏",
    "intro": "",
    "items": [
        {
            "title": "北风",
            "content": "一路轻寒二月中，水南桃李不曾红。\r\n怪来河朔春光晚，吹过花时尚北风。"
        },
        {
            "title": "上元夕饮客（二首）",
            "content": "佳辰留客竞浮觞，一饮先判尽曙光。\r\n云叶弄晴翻桂魄，灯花烘夜吐兰香。\r\n盆琼错落筵前令，筝雁参差曲里行。\r\n莫讶东君扶病坐，故人投分比明霜。"
        },
        {
            "title": "送刘东山先生行边（三首）",
            "content": "七月秋已肃，北风卷黄埃。\r\n欻兹数百骑，夜过长城来。\r\n我公调兵食，惨淡旌旗开。\r\n前驱初出塞，黠虏惊且猜。\r\n平生职方略，声彻单于台。\r\n况兹仗忠义，山岳可使摧。\r\n乃知折冲具，庙胜先抡才。\r\n吁嗟秦汉时，无策良可哀。¤"
        },
        {
            "title": "次吴侍郎克温天界寺别春",
            "content": "病里逢春去，持杯奈酒何。\r\n空山花事晚，晦日雨声多。\r\n谩诵刘郎句，疑闻穆氏歌。\r\n长干旧僧在，应记客曾过。¤"
        },
        {
            "title": "磨台山中",
            "content": "墙低林木疏，马上见山麓。\r\n朝阳晒我背，蹊径纡且复。\r\n徐驱喜崖豁，稍上惊峰独。\r\n何当陟其巅，一骋远游目。\r\n阆风眇昆丘，万里疑可缩。\r\n翻思下土人，谁与洗炎燠。\r\n岁旱不为霖，白云满幽谷。"
        },
        {
            "title": "灵山",
            "content": "灵山慕名胜，曦午停征轺。\r\n倒装换冠帻，径往凌岧峣。\r\n手披茂草开，思逐浮云飘。\r\n迢迢诣白塔，独立吹清飙。\r\n回旋休缁庐，老屋依山椒。\r\n野僧三四辈，衲破形容憔。\r\n共言山中贫，菽水聊今朝。\r\n问渠何所恋，且得避征徭。"
        },
        {
            "title": "大房金源诸陵（二首）",
            "content": "奉先西下乱山侵，涧道回旋入莫林。\r\n翁仲半存行殿迹，莓苔尽蚀古碑阴。\r\n秋山春水风流远，大定明昌德泽深。\r\n却是宣和解亡国，穹庐黄屋恐非心。¤"
        },
        {
            "title": "春晦连日风雨赠别（四首）",
            "content": "风雨弥昏旦，韶华暗去来。\r\n病多空意气，事往半尘埃。\r\n西郭园初笋，南湖水尽苔。\r\n今朝览明镜，更觉老相催。¤"
        },
        {
            "title": "又分韵得多字送杭东卿",
            "content": "飞楼突兀挂明河，西北云山入槛多。\r\n绝顶危巢欹鹳雀，夹城流水带蒲荷。\r\n清商掠树惊秋到，明月看人奈别何。\r\n坐抚佳辰怀远道，送君须待醉时歌。"
        },
        {
            "title": "立春日",
            "content": "未试春盘且洗觞，吹葭五夜待春光。\r\n催花谩剪隋宫彩，赐酒曾沾汉署香。\r\n白发银幡聊作戏，青衫竹马自成行。\r\n凌晨便有名园兴，独喜乔松不受霜。"
        },
        {
            "title": "涿州分司夜坐",
            "content": "簿牒相仍急，沉迷眼欲花。\r\n笼灯犹阅马，厅树已栖鸦。\r\n强半春为客，饶多梦到家。\r\n却嫌尘土涴，无地泛仙槎。"
        },
        {
            "title": "春晦连日风雨赠别（四首）",
            "content": "春去年年别，颜衰日日侵。\r\n稍期全晚节，已愧负初心。\r\n江郭行云暗，湖田冒雨深。\r\n柳阴晴处坐，聊和老农吟。¤"
        },
        {
            "title": "送刘东山先生行边（三首）",
            "content": "司徒来何迟，胡马已无迹。\r\n传闻夜来雨，虏窟水三尺。\r\n皇灵畅无外，嗟尔忍为逆。\r\n岂无嫖姚将，不杀乃奇画。\r\n常忧六月师，须令十年积。¤"
        },
        {
            "title": "白岩扇头次泉斋韵",
            "content": "黄尘走名都，白日触隆景。\r\n云山忽当眼，便自出人境。\r\n翛然蹇驴翁，细路转岩岭。\r\n疏林划空明，一笑得人影。\r\n我家柴墟旁，南望长引领。\r\n烟萝绕茅屋，江月闲渔艇。\r\n栖栖恐无成，题诗聊自省。"
        },
        {
            "title": "彭城有怀",
            "content": "清夜棹歌发，高秋客思生。\r\n绵绵乡国梦，历历水云程。\r\n老树危蟠石，冲波怒啮城。\r\n白门楼上月，偏傍海东明。"
        },
        {
            "title": "再答王掌教",
            "content": "旧筑郊居傍水涯，修门回首望来赊。\r\n枯肠戒酒因行药，老眼耽书故著花。\r\n便整冠裾趋紫禁，只惭名姓污黄麻。\r\n北山猿鹤应相笑，早晚移文到尔家。"
        },
        {
            "title": "宿吕梁有感",
            "content": "赤石夤缘宿吕梁，黄茅转盼失前冈。\r\n百年身世如秦赘，一发功名愧楚狂。\r\n投老计应吾土好，怀人情与莫云长。\r\n梦回多少关心处，清镜朝来有鬓霜。"
        },
        {
            "title": "良乡察院夜次壁间韵",
            "content": "徘徊沙苑夕，更喜驷星明。\r\n杂虏犹遮塞，王师未筑城。\r\n春田榛莽迹，夜枕鼓鼙声。\r\n宛种虽神骏，何须慕汉京。"
        },
        {
            "title": "再答",
            "content": "宦邸聊堪隐，危峰枕曲溪。\r\n人情疑梦鹿，时事怕闻鸡。\r\n夜枕牵诗卧，寒枰罢酒携。\r\n只愁门外雪，客至踏成泥。¤"
        },
        {
            "title": "再答写怀",
            "content": "腊酒初封半坼泥，惜春连日醉芳溪。\r\n莺林歌断停杯待，花阵香来满袖携。\r\n榻遍彩笺多咏蜀，调成锦瑟肯干齐。\r\n南游暂借江山助，未必青冥羽翼低。"
        },
        {
            "title": "送马侍郎归故城",
            "content": "西掖东曹疏几封，秣陵回首寄行踪。\r\n怀归当拟瓜期及，算老谁能蔗境逢。\r\n去国衣冠非寂寞，过江舟楫且从容。\r\n攀援欲诣三山别，闲看浮云结晚峰。"
        },
        {
            "title": "再答",
            "content": "谢病久不出，何时过虎溪。\r\n解空忘塞马，卧稳却朝鸡。\r\n画桨江春发，青藜阁夜携。\r\n雪堂他日客，阪步自黄泥。"
        },
        {
            "title": "大城院夜思",
            "content": "渺渺孤城入莫笳，坐深游思转无涯。\r\n风高明月还生晕，夜久青灯自结花。\r\n雁鹜登堂愁吏簿，皪濩遮路拥奚楇。\r\n长安儿女应悬念，过尽清明未到家。"
        },
        {
            "title": "登雄县城楼（二首）",
            "content": "高秋惬登眺，平楚动悲歌。\r\n楼橹何年废，前朝争战多。\r\n云闲青海戍，尘净白沟河。\r\n翻笑咸平际，金缯满塞驼。¤"
        },
        {
            "title": "涉济",
            "content": "河曲风无定，船扉掩复开。\r\n岸花冲絮落，沙燕掠波回。\r\n诗思逢春乱，乡心苦病催。\r\n分流从此去，欲渡且徘徊。"
        },
        {
            "title": "悼光孝寺然僧",
            "content": "老爱屏山律，闲参洞室禅。\r\n幽居惟种竹，净社不名莲。\r\n院日留残局，床风掩断编。\r\n西林耆宿尽，怀旧一凄然。"
        },
        {
            "title": "陈情奉旨仍许病痊起用感愧之余再次前韵",
            "content": "数行浓墨洒天涯，未许为农去国赊。\r\n老病三年南楚艾，春晴二月上林花。\r\n每惭左辖频虚席，已幸西垣不毁麻。\r\n温诏拜看重感激，微躯何以答皇家。"
        },
        {
            "title": "怀旧何处观灯好（四首）",
            "content": "何处观灯好，风光帝里多。\r\n鲛屏围宝炬，鳌驾滟金荷。\r\n列第珠垂箔，长桥蝀枕河。\r\n谁家吹铁笛，月午更相过。"
        },
        {
            "title": "三月晦前二日晚出城",
            "content": "为惜年光自不支，西楼谁唱送春词。\r\n出门何处无芳草，欲倩东风住少时。"
        },
        {
            "title": "次东园赠舍弟韵奉寄",
            "content": "南村露饮坐秋旻，争席翻怜父老醇。\r\n把蟹醉时忘左手，《饭牛歌》阕悟前身。\r\n夜闻玄雁初惊岁，老共青山不受尘。\r\n明日客来还对饮，床头新漉满乌巾。"
        },
        {
            "title": "大房金源诸陵（二首）",
            "content": "长白山高朔漠连，金源风致故依然。\r\n千秋魂魄犹思沛，万里丘陵却到燕。\r\n感事重翻江统疏，伤心莫问靖康年。\r\n幽兰一烬雄图歇，汝水悠悠入墓田。"
        },
        {
            "title": "七日宝应有怀",
            "content": "湖雨吹风洗莫烟，渚禽惊浪逗行船。\r\n旧时酒伴飘零尽，莫怪春愁到客边。"
        },
        {
            "title": "春晦连日风雨赠别（四首）",
            "content": "病较芳时晚，春含晦日阴。\r\n晓钟人不寐，旧雨客难寻。\r\n院湿蛛丝重，庭虚鸟迹深。\r\n平明添好况，移竹满西林。¤"
        },
        {
            "title": "白燕次希大韵",
            "content": "归来海国几阴晴，顾影翻疑梦未明。\r\n莫渚掠回宜月淡，秋林辞去著霜轻。\r\n却愁太洁还多忌，所幸同群不异声。\r\n十载长安衣化尽，为渠摇曳转关情。"
        },
        {
            "title": "怀旧何处观灯好（四首）",
            "content": "何处观灯好，分曹建业年。\r\n春星低观阙，晴雪映山川。\r\n邻曲筵长接，城隅骑每联。\r\n忆同江水部，终夕咏红莲。¤"
        },
        {
            "title": "答夏郡博",
            "content": "梦里仙居接两涯，海门山好向谁赊。\r\n丹霞掩映千年树，碧涧萦回十里花。\r\n云外听人吹楚竹，洞中留客饮胡麻。\r\n醒来忽捧尧天诏，忆在台南第几家。"
        },
        {
            "title": "效古意仍红药韵",
            "content": "粉壁纱窗隔树看，侬家门户近长干。\r\n锦机文字萦心苦，青镜铅华驻景难。\r\n满地梨云供夜寂，一帘蕉雨闭春寒。\r\n吴舲见说归来稳，水长横塘昨夜宽。"
        },
        {
            "title": "遇雪将访泾川",
            "content": "共抱王猷兴，相将访剡溪。\r\n五更千里雪，残月满城鸡。\r\n戴笠人堪画，移庖酒自携。\r\n主人闻客至，应扫竹间泥。"
        },
        {
            "title": "武清院中睡觉",
            "content": "骐驎归苑寂，蟋蟀近床鸣。\r\n往事梦中复，暗愁闲处生。\r\n篝灯留掩映，城柝递分明。\r\n此地还追忆，秋窗晓月情。"
        },
        {
            "title": "张道士山房",
            "content": "十日连江雨不休，雨声随处种闲愁。\r\n搴帘欲待晴时去，不为春寒不下楼。"
        },
        {
            "title": "送刘东山先生行边（三首）",
            "content": "天骄未能绝，古人重守边。\r\n刍粟既飞挽，士卒仍屯田。\r\n何为肉食人，此法日弃捐。\r\n兹行理军实，重见洪熙前。\r\n吾闻塞下议，诏许司徒专。\r\n得志贵一时，成功论百年。\r\n丁宁诫边吏，中国方晏然。"
        },
        {
            "title": "次吴侍郎克温天界寺别春",
            "content": "江东朋旧少，诗里得阴何。\r\n行辈皆称老，追随不厌多。\r\n香台供燕坐，花院听莺歌。\r\n共算余春日，还期载酒过。"
        },
        {
            "title": "谷日迎春",
            "content": "共举春风第一觞，东郊春到已韶光。\r\n晴占谷日倾城喜，暖近花朝满路香。\r\n宝字垂云天上帖，青旗拂晓殿前行。\r\n沧洲卧病何年起，记得东华待漏霜。"
        },
        {
            "title": "良乡察院夜次壁间韵",
            "content": "不眠疑漏尽，独坐爱灯明。\r\n好夜春连市，微风月满城。\r\n凝香清燕寝，落笔得蚕声。\r\n无限怀人意，迢迢到玉京。¤"
        },
        {
            "title": "怀旧何处观灯好（四首）",
            "content": "何处观灯好，台城并骑时。\r\n酒边看夜戏，花下听春词。\r\n火树璇霄发，松棚彩市移。\r\n迟迟南陌上，明月镇相随。¤"
        },
        {
            "title": "舟中题画赠钱员外仁夫致仕归吴中",
            "content": "清泉白石旧成邻，谡谡松风洒鬓新。\r\n行过溪桥须稍待，长安恐有拂衣人。"
        },
        {
            "title": "古城驿",
            "content": "野水微茫断岸平，几家相对掩柴荆。\r\n不须候吏沙头报，驿站悬知是古城。"
        },
        {
            "title": "岁晚病怀（二首）",
            "content": "海国栖迟岁又残，将心此日向谁安。\r\n稻粱谋拙空垂翼，松菊情多稳挂冠。\r\n社远渐惊诗思减，身闲聊得病怀宽。\r\n清时事业诸公在，群盗中原莫谩看。"
        },
        {
            "title": "郊行",
            "content": "凌兢瘦马踏春泥，雪后郊原绿未齐。\r\n一抹午烟风隔断，野鸡声在竹林西。"
        },
        {
            "title": "谢希大虎皮",
            "content": "风檐短札墨澌开，多谢皋比撤送来。\r\n食肉我非投笔相，寝皮君有控弦材。\r\n毫端拟画真难类，座上闻谈只谩猜。\r\n却笑病余还恋阙，车茵稳称不须裁。"
        },
        {
            "title": "春晦连日风雨赠别（四首）",
            "content": "残春犹两日，欲去且相留。\r\n脉脉难为别，匆匆可自由。\r\n天涯芳草路，花外夕阳楼。\r\n谁道文园客，新来赋倦游。"
        },
        {
            "title": "登雄县城楼（二首）",
            "content": "雉堞倚云平，关河控古城。\r\n独凭秋阁迥，千里暮山横。\r\n洒落平戎策，凄凉款塞盟。\r\n瓦桥遗石在，览古若为情。"
        },
        {
            "title": "十四夜小饮",
            "content": "病酒年来已覆觞，清光今夕共灯光。\r\n金床花散千门雨，华屋相传满座香。\r\n准拟垂虹追辇步，偶看走马忆戎行。\r\n饮阑欲借阳春曲，消尽征人幕上霜。"
        },
        {
            "title": "怀旧何处观灯好（四首）",
            "content": "何处观灯好，琳宫禁御西。\r\n星桥通碧落，云网缀丹梯。\r\n梅畔春犹寂，松梢月渐低。\r\n传柑谁得句，痛饮忆宣溪。¤"
        },
        {
            "title": "次克温南宫赏魏花",
            "content": "南宫花发满朱栏，对酒先判十日看。\r\n彩笔旧传才子梦，青绫谁道主人寒。\r\n明妆向晚围红烛，妙舞回春试翠盘。\r\n空嗅花枝无好句，东风应笑客衰残。"
        },
        {
            "title": "张道士山房",
            "content": "芳树青青二月时，林扉冲雨记吾诗。\r\n红尘消尽长安客，留得云房老炼师。"
        },
        {
            "title": "张道士山房",
            "content": "徙倚诗成午照余，仙家宫府半楼居。\r\n醉来也有回仙兴，自擘黄柑蘸酒书。"
        },
        {
            "title": "答李郡博",
            "content": "懒慢吾生亦有涯，市粳村酒未须赊。\r\n闲消永夜诗还草，暗喜丰年雪又花。\r\n抱病敢祈同犬马，抡材直拟到桑麻。\r\n只愁屑屑烦来往，贻笑东京博士家。"
        },
        {
            "title": "岁晚病怀（二首）",
            "content": "园居潇洒复何求，天际浮云任去留。\r\n病枕夜长妨稳睡，吟筇冬暖散闲愁。\r\n支离未就归田稿，汗漫虚疑驾海舟。\r\n五十五年成底事，春风依旧屋东头。¤"
        },
        {
            "title": "张道士山房",
            "content": "不到青林十五年，长松垂鬛鹤成仙。\r\n江东旧事凭谁话，坐尽铜盘一穗烟。\r\n\r\n【注释】：【注释】：\r\n（正月九日，冒雨过张道士碧云山房，盖别十有五年矣。\r\n剖柑命酒，酌予梦鹤小楼。追念旧游，凋谢殆尽，道士今\r\n年八十有一，而康强如曩时，奔走尘途者固不如闲居之佚\r\n也。感叹之馀，为赋四绝。）"
        },
        {
            "title": "上元夕饮客（二首）",
            "content": "爱客曾留腊底觞，晚筵丝竹泻寒光。\r\n淡笼明月饶春丽，小浥轻尘觉雨香。\r\n何处风来花作阵，谁家灯好妓成行。\r\n开年共说逢佳境，碧碗尝新有蔗霜。¤"
        },
        {
            "title": "雨中寄兴",
            "content": "范阳豪侠未销沉，总为燕歌动楚吟。\r\n白草金陵迷马迹，秋风贾峪隔岩阴。\r\n十年未洗尘随脚，万事还经雨到心。\r\n欲为房山留半日，簿书明发正骎骎。"
        }
    ]
}