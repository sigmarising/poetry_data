{
    "dynasty": "明",
    "author": "黄佐",
    "intro": "",
    "items": [
        {
            "title": "咏志六首",
            "content": "上山采芙蓉，日暮倾筐归。\r\n驺轲陈王道，脂车向梁齐。\r\n龙战方择肉，志愿空令乖。\r\n理人为之牧，嗟哉名实违。\r\n布谷春无畬，促织秋无衣。\r\n悠悠感物变，恻恻怀烝黎。¤"
        },
        {
            "title": "南征词六首（正德己卯）",
            "content": "桂海停舟楫，蓬山献画图。\r\n云屯七萃甲，风递九关符。\r\n进酒龙衣湿，藏阄豸绣呼。\r\n鸡人那复报，乘月射平芜。"
        },
        {
            "title": "雉子班一章十五句",
            "content": "雉子班，行可思，雄求山梁雌从之。\r\n羽短何繇飞，流宕原泽中。\r\n雉子雊以遨，翁孺知之，思美其膏。\r\n白龙化鱼，罹彼豫且。\r\n视子所止，乃非丘隅。\r\n谓之载之我有车，雉子去，我将安所如？"
        },
        {
            "title": "西清词四首",
            "content": "辇道阴森万柳齐，水晶帘幕动晴霓。\r\n六龙行处金蜩合，冉冉红云阆苑西。"
        },
        {
            "title": "铙歌鼓吹曲二十二首（有序） 朱鹭一章十一",
            "content": "正德十有五年秋，宗室以宁歼于九江，归于豫章，就俘，\r\n将告于甸人。\r\n皇帝犹自将讨之，以将军泰为副游击，将军彬、阍人忠前\r\n驱，所至无不电惊云骇者。\r\n七萃之士，靡不怀归臣佐。\r\n谨撰《铙歌》，冀有闻焉。\r\n朱鹭，姚以般，从以孔。\r\n盖车班班，北至榆林，南逾淮之水。\r\n驾之日千里，鹭飞得飞止。\r\n茄下游鱼?其尾。\r\n皇帝饮酒恺乐，寿无极。\r\n\r\n【注释】：【原题】：\r\n铙歌鼓吹曲二十二首（有序） 朱鹭一章十一句"
        },
        {
            "title": "西清词四首",
            "content": "减却云鬟带玉冠，紫烟衣薄露光寒。\r\n《步虚》声里琪花落，赢得君王转眄看。"
        },
        {
            "title": "暮春朝陵西游次张石川韵四首",
            "content": "东风阁雨漫经春，日暖陵园绿未匀。\r\n多少柳绵随燕子，宫监犹望属车尘。"
        },
        {
            "title": "阻冰寓萧氏楼上作",
            "content": "朔风萧萧吹雪霜，登楼独坐生悲凉。\r\n青山知我吏情澹，明月照人归梦长。\r\n云影有时连去雁，水声何日到垂杨。\r\n侧身天地频回首，谁道江湖远庙廊。"
        },
        {
            "title": "咏志六首",
            "content": "昔余客幽燕，步上黄金台。\r\n骏骨日以轻，昭王安在哉。\r\n乐生功未奏，荆卿为祸媒。\r\n风吹易水波，萧萧有余哀。\r\n谁知百代后，东阁凌天开。\r\n岂令蹇谔士，零落同蒿莱。¤"
        },
        {
            "title": "秋获喜晴",
            "content": "农事初成乐事繁，即看云水接平原。\r\n巾车道上黄迷垄，社鼓声中绿满尊。\r\n十里断霞明雁鹜，半林斜照散鸡豚。\r\n丰年有愿缘忧国，击壤今闻到处村。"
        },
        {
            "title": "北风篇赠文衡山待诏",
            "content": "轻阴漠漠飞朔鸿，雪崖冰柱连烟空。\r\n银蒦入夜照瑶瑟，坐拥青绫闻北风。\r\n北风浩浩吹南极，飞蓬满天堪叹息。\r\n铜龙错落误昏晓，朱凤威垂失颜色。\r\n骚骚屑屑断复连，据梧细听寒不眠。\r\n鲲鹏变化抟碧落，虎兕叫啸愁苍烟。\r\n有时悠扬入寥廓，妙韵奇音相间作。\r\n碧梧翠竹竞竽籁，汉女胡姬合弦索。\r\n又如鲛室鸣杼机，万灵汹涌乘潮归。\r\n老蛟怒挟片云立，海水潇潇皆倒飞。\r\n吾闻风自土囊起，摇荡青蘋千万里。\r\n兰台词客谩雌雄，大块何心乃如此。\r\n忆昨与君同燕娱，琼帘绣幕围彤炉。\r\n坐中酬劝不知暮，门外寒威何处无。\r\n出门势欲卷平地，幽栖咫尺何由至。\r\n褰衣似怯寒浪涌，刮面不数锥刀利。\r\n归来大笑行路难，岂知跬步成关山。\r\n百年鼎鼎贵行乐，何用跋涉摧心颜。\r\n君今未得扬帆去，归梦飘萧满烟雾。\r\n浩歌一曲江南春，北风吹落三花树。"
        },
        {
            "title": "南征词六首（正德己卯）",
            "content": "簇仗迎春至，行宫向晓开。\r\n日边千骑合，天上六龙来。\r\n玉笛吹《杨柳》，雕鞍唱《落梅》。\r\n共看球拂笑，歧路满尘埃。¤"
        },
        {
            "title": "将进酒一章七句",
            "content": "将进酒，君莫辞，何以侑之虎拨思。\r\n荐嘉殽，陈雅诗，群桀既剪江无螭，时迈其德隆天基。"
        },
        {
            "title": "艾如张一章十三句",
            "content": "艾如张罗，毕以罗雀。\r\n飞避旃，将谁何？雀以飞罗，罹之钲镯。\r\n何以为嗟，将问谁？又何以为嗟？此者谁卿，道不鼓绝声\r\n。\r\n白云上天，日月其明。"
        },
        {
            "title": "咏志六首",
            "content": "荒哉阳台梦，无情成匹仇。\r\n苟非精神合，淄渑为断流。\r\n汉廷富群策，一言相千秋。\r\n金石勒盟誓，倏忽婴罪尤。\r\n河清尚可俟，汉广不可求。\r\n言树谖草花，庶用忘我忧。"
        },
        {
            "title": "临江道中（正德己卯）",
            "content": "荞麦花开山翠飞，腰镰翁孺愁相依。\r\n金川道上风浪急，玉笥山前烟火微。\r\n长鲸已堕黄石矶，大将犹搴龙虎旂。\r\n翩然扬袂者谁子，陌上酣歌缓缓归。"
        },
        {
            "title": "咏志六首",
            "content": "大道久已隐，中情末由写。\r\n所欣青阳动，庭槐绿盈把。\r\n仲尼亦何叹，匪虎率旷野。\r\n出门望长川，谁为问津者。¤"
        },
        {
            "title": "学古一首赠胡承之归关中",
            "content": "翩翩双鸣雁，噭噭云中飞。\r\n娟娟蛾眉女，札札流黄机。\r\n弃置不成匹，叹息减容辉。\r\n问女何所叹，良人怅有违。\r\n万里遥相望，何由接音徽。\r\n蕙楼鉴素月，兰镫暧虚帏。\r\n身非骖与服，安得同车归。\r\n清河尚可俟，会合何可希。\r\n临歧奏此曲，泪下谁能挥。"
        },
        {
            "title": "钓竿一章九句",
            "content": "钓竿何珊珊，不如罟网贤。\r\n鰋鲤何簁簁，不如鲔与鳣。\r\n网罟一举获者千，彼鲔与鳣潜深渊。\r\n嗟鳣与鲔终弃捐，金瓢进御烹小鲜，兜离欢呼寿万年。"
        },
        {
            "title": "南征词六首（正德己卯）",
            "content": "凤野传清跸，龙旌逼绛霄。\r\n风雷随鼓角，日月耀金貂。\r\n跃马宜春苑，呼鹰织锦桥。\r\n何如穆天子，空赋《白云谣》。¤"
        },
        {
            "title": "巫山高一章十三句",
            "content": "巫山高，高若何？淮水绕之，不可以过。\r\n辄骢父马锦障泥，我欲渡之，徘徊而骄嘶。\r\n阳台有女居迷楼，爱而不见烟云愁。\r\n胄有虮虱，户有蛜蝛，嗟我行役，今还归。"
        },
        {
            "title": "咏志六首",
            "content": "栖迟衡门下，向夕绝来鞅。\r\n轻风荡微月，玄景振清响。\r\n游心观物化，闲庭恣偃仰。\r\n苍蝇以翼鸣，营营在蛛网。\r\n鸿雁随阳飞，一览八纮广。¤"
        },
        {
            "title": "伯益一章十句",
            "content": "伯益虞有虞，智周百物，禽用三驱，无为而治永终誉。\r\n皇帝孔武，徒手搏雕虎。\r\n去其爪以蹲頫，腓皇于后实率舞。\r\n雚皇之勇骇万人，山川宁，鸟兽驯。"
        },
        {
            "title": "芳树一章八句",
            "content": "芳树生兰池，华叶何芬敷，鸾凤去之栖者乌。\r\n唶我西秦氏，家有荡子焉为夫。\r\n乌乳且哺生有雏，嗟嗟蹇尔胡乃无。\r\n帝何尔惜金仆姑？"
        },
        {
            "title": "晓发卢沟望京城有感（庚辰）",
            "content": "大车殷地扬尘起，小车轧轧鸣不已。\r\n苍凉似是长安日，呜咽元非陇头水。\r\n玉辇南行筑将台，九重宫阙何崔嵬。\r\n卢沟桥上阑干曲，不似行人肠九回。"
        },
        {
            "title": "暮春朝陵西游次张石川韵四首",
            "content": "胡马长窥白草凋，神宫休道紫台遥。\r\n日斜堪望交河戍，风急如闻瀚海潮。"
        },
        {
            "title": "唐尧一章七句",
            "content": "务成昭，惟唐尧，钦明秉德群后朝。\r\n建礼缦缦歌庆霄，屈轶在廷丰不雕。\r\n茅茨土阶以逍遥，望云就日谁敢骄。"
        },
        {
            "title": "思悲翁一章十句",
            "content": "思悲翁，枭子雄。\r\n美人梦，翁也从天以来下。\r\n悲翁之来神灵雨，子朝以飞，暮何于处？猗嗟嗟，松柏萧\r\n萧泰陵树。"
        },
        {
            "title": "南征词六首（正德己卯）",
            "content": "柳映金陵暮，花摇玉帐春。\r\n江淮明炮火，阊阖动梁尘。\r\n秘戏征西域，迷楼构北辰。\r\n三千歌舞地，谁似掌中人。¤"
        },
        {
            "title": "咏志六首",
            "content": "朱火照玄夜，耿耿怀平生。\r\n云汉经中天，为章竟何成。\r\n潇潇风雨歇，引领晨鸡鸣。\r\n褰帷纳素月，悠然钟我情。¤"
        },
        {
            "title": "圣人出一章十句",
            "content": "圣人出，龙翩翩。\r\n美人出，以管弦。\r\n千旌万骑雄哉纷，四家从以部领军。\r\n舞剑浮白，觞我镇国。\r\n陈秘戏，乐复乐。"
        },
        {
            "title": "远如期一章十句",
            "content": "远如期，驾马以出门，咫步不可知。\r\n林有虺，水有蜮，短狐封狼肉，人以为麋，万里吁可悲。\r\n有杕之杜乔其枝，皇人寿穀今旋师。"
        },
        {
            "title": "上之回一章十四句",
            "content": "上之回，大驱马。\r\n污沾野草，百里赭。\r\n行以北，美人从，不驾舍。\r\n行以南，美人泣，不旋驾。\r\n左平虏，右写亦豫章。\r\n率服威武、谁与敌？"
        },
        {
            "title": "暮春朝陵西游次张石川韵四首",
            "content": "隧道前头御路平，春来雨露不胜情。\r\n路人曾见官家过，翠幔红妆逐辇行。"
        },
        {
            "title": "西清词四首",
            "content": "碧殿峥嵘概泰清，飙台时送《步虚》声。\r\n流铃掷火飞章地，一片云遮翡翠城。¤"
        },
        {
            "title": "旅夜",
            "content": "沉水烟消腻烛黄，疏帷浮动月苍苍。\r\n栖鸦不避霜风恶，绕树数声秋夜长。"
        },
        {
            "title": "厓山怀古",
            "content": "南闽不废祥兴朔，西蜀仍闻艺祖孙。\r\n会与英雄消积恨，直从龙凤定中原。"
        },
        {
            "title": "庚子三月八日奉命充经筵讲官有感赋十韵",
            "content": "春风环珮集群仙，回首瀛洲二十年。\r\n院柳绿垂鸾驾外，宫花红入凤池边。\r\n晓承纶绋开经幄，夕佩兰英拱御筵。\r\n青琐赤墀聊复尔，璇题珍馆故依然。\r\n三阶瑞气缠黄道，六籍荣光出翠川。\r\n祖武直从高帝始，人文真羡孝皇前。\r\n座临北斗沾尧酒，帘卷南薰协舜弦。\r\n长乐赐来霞锦艳，上林擎出露桃鲜。\r\n赓歌正值光华旦，下拜同瞻咫尺天。\r\n遥望帝城珠树里，金华凉月夜娟娟。"
        },
        {
            "title": "战城南一章十二句",
            "content": "战城南，分战疆。\r\n运握奇，陈八方，铠甲纷员衷土黄。\r\n龙江之水，洪汤汤，马得饮之人不敢尝。\r\n馘囚乡晨解其缚，犒以钱刀，暮用为乐，愿为忠臣死报国\r\n。"
        },
        {
            "title": "凯歌词三首",
            "content": "锦鞯白马出新河，簇队吴娃善凯歌。\r\n谱得升平新乐府，内家休按旧云和。"
        },
        {
            "title": "秋怀",
            "content": "瑟瑟陵上松，琅琅峡中泉。\r\n回风相遇合，凄清成管弦。\r\n端居抚时运，闵默何由宣。\r\n野庐尽县磬，飞挽犹开边。\r\n初月张虚弓，流火无炊烟。\r\n明河不可觞，白榆不为钱。\r\n吾民亦劳止，旻天胡乃然。"
        },
        {
            "title": "碧梧丹凤图为黎侍御一卿题",
            "content": "凤兮凤兮，尔来当何时？知尔之德万古长不衰，不然上天\r\n纵尔九苞羽，安用毰毸为？君不见桃虫当日飞为雕，脊令\r\n原上啼鸱鸮。\r\n舄几几，音哓哓，室家恐为阴雨漂。\r\n偃禾风定杲日出，冈上碧梧寒不凋。\r\n尔于此时来，和鸣叶箫《韶》。\r\n成王优游君奭喜，卷阿为尔歌且谣。\r\n凤兮凤兮，披图对尔起三叹，久矣不梦周公旦。\r\n咸阳宫前多枳棘，何用屑屑悲秦汉。"
        },
        {
            "title": "南征词六首（正德己卯）",
            "content": "翠网张瑶浦，黄旗漾碧流。\r\n殷勤供庙荐，萧洒事宸游。\r\n御气通鲛室，祥烟化蜃楼。\r\n鱼龙应自喜，何敢负王舟。¤"
        },
        {
            "title": "西清词四首",
            "content": "红叶飘飖出御沟，银屏金屋不知秋。\r\n侍臣鹄立空翘首，日色曈昽满凤楼。"
        },
        {
            "title": "送顾少参进表之京",
            "content": "殊方长走画熊车，薇阁松窗月色虚。\r\n喜见西山归战马，愁闻南海进明珠。\r\n风生阊阖陈金镜，云拥罘罳拜玉除。\r\n后夜若逢牛斗使，前星应有凤凰书。"
        },
        {
            "title": "君马黄一章十一句",
            "content": "君马黄，臣马玄，狭斜相逢不敢前。\r\n黄马驰，玄马逐，后喷沙，前喷玉。\r\n副以江许翼两张，翩翩倏如流电光。\r\n周有穆满今圣皇，君臣布德周万方。"
        },
        {
            "title": "宫怨",
            "content": "上阳宫殿倚云霞，天外时闻度翠华。\r\n鱼钥重重锁窗户，夜来春雨到梨花。"
        },
        {
            "title": "暮春朝陵西游次张石川韵四首",
            "content": "天寿山前云出虹，玉泉长在柳阴中。\r\n五风十雨多禾黍，野老闲来说孝宗。"
        },
        {
            "title": "有所思一章十三句",
            "content": "有所思，思我母慈，身上锦袮裆，母身清宁寿以眉。\r\n日夜要襋之，于今化为缁。\r\n嗟我乃多携离，水流东海归何时，嗟我会面安可知。\r\n晨鸡鸣，鸣不已。\r\n东方明星光动地，照我驱驰走千里。"
        },
        {
            "title": "玄云一章七句",
            "content": "玄云油油，北风肃肃。\r\n震电晔晔拔大木，雪雹须臾及牛腹。\r\n驱车随銮走折轴，关弓射天中鸿鹄，酌金叵罗奏蕃曲。"
        },
        {
            "title": "石流一章九句",
            "content": "石流江怒，乌龙万斛，不可以渡。\r\n江怒石流，万斛乌龙，不可以浮。\r\n神怪隳突卫皇跸，皇潜以跃跃复出，于万斯年保贞吉。"
        },
        {
            "title": "上陵一章十三句",
            "content": "上陵以游遨，下津驻旌旄。\r\n问君从何来，来从朔方渡淮濠。\r\n軨猎为君车，驾以赭白马。\r\n鼓声琅琅漏初下，手格飞禽血四洒。\r\n户寐而讹绝行者，宫监盱骇走且僵。\r\n玉盘荐食君莫尝，当天鸣镝射兔獐。\r\n须臾白日出东方。"
        },
        {
            "title": "淡交行",
            "content": "琼楼十二中天起，弱柳崇桃斗青紫。\r\n鱼钥初开鹤盖来，平头奴子皆珠履。\r\n主人爱客名讴出，象琯鹍弦满人耳。\r\n臛蠵脍鲤腾羽觞，文笙黼帐春风里。\r\n当筵意气何所如，以漆投胶差可拟。\r\n舞罢阳阿花作阵，歌残《子夜》霞成绮。\r\n岂知戈戟在谈笑，回看堂上生荆杞。\r\n雨云翻覆，噫吁嚱！前有张陈后苏史，君不见君子之交淡\r\n如水。"
        },
        {
            "title": "拥离一章七句",
            "content": "拥离在朱巷，珂马避之谁者往？前有宫殿詄荡荡。\r\n箭火飞，从天门。\r\n道傍讴者野游盘，万年行乐谁不欢。"
        },
        {
            "title": "凯歌词三首",
            "content": "诸番鞮寄太侏亻离，重译于今圣得知。\r\n已有茅封及边帅，更将天姓赐胡儿。"
        },
        {
            "title": "临高台一章九句",
            "content": "临高台，望泗与淮。\r\n言采其芑于水涯，谁其殖之感我怀。\r\n奋戎东南逖以北，无以逸欲临万国，生民何依依我德。\r\n皇祖在天，敬哉有赫。"
        },
        {
            "title": "南征词六首（正德己卯）",
            "content": "月照牛山迥，风飘凤吹长。\r\n从臣黄制袷，歌妓锦为妆。\r\n玉辇栖萝幌，金鞭问竹房。\r\n夜阑调虎拨，知是奏《霓裳》。¤"
        },
        {
            "title": "凯歌词三首",
            "content": "孝陵松柏贴青霄，凤辇龙旗久寂寥。\r\n百岁遗黎应感叹，神孙英武似先朝。"
        },
        {
            "title": "上邪一章六句",
            "content": "上邪，下狭山童不可猎。\r\n射鼋向江江水竭，愿皇垂拱开明堂。\r\n铺仁获政和阴阳，千秋万岁长乐康。"
        }
    ]
}