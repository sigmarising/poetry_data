{
    "dynasty": "明",
    "author": "方孝孺",
    "intro": "",
    "items": [
        {
            "title": "题李白对月图",
            "content": "明月出高树，上悬青天中。\r\n下有万顷之长江，扬波泛彩清若空。\r\n江风吹人色凄凛，此时对月谁能寝？十千斗酒何足论，举\r\n杯宜就花前饮。\r\n花前饮酒无与俦，酒酣意气轻王侯。\r\n仰招行云不可得，但见月与河汉俱西流。\r\n仙人伐桂树，玉女倚琼楼。\r\n顾盼暂相悦，弃去终莫留。\r\n昨日已浩浩，今日复悠悠。\r\n人生如飞光，及时不饮空白头。\r\n君不见月中玉兔捣灵药，不能医此万古愁。\r\n何如醉卧长不醒，天地与我同虚舟。\r\n混混六合间，浩然何所求。"
        },
        {
            "title": "勉学诗（八首）",
            "content": "田单拜齐将，即墨乘孤危。\r\n群心效死斗，燕士不敢支。\r\n一朝宠禄盛，惜身思自持。\r\n小敌竟不下，大冠空若箕。\r\n功名每如此，树立终凌夷。\r\n国家匪忧危，宠尔将何为？动怀首鼠计，退与灾祸期。\r\n向非鲁连子，身死节亦亏。¤"
        },
        {
            "title": "宿夹江寺",
            "content": "窗开觉山近，院凉知雨足。\r\n淡月透疏棂，流萤度深竹。\r\n心空虑仍澹，神清梦难熟。\r\n起坐佛灯前，闲抽易书读。"
        },
        {
            "title": "次修得杂诗韵",
            "content": "神龙卧深泽，不若抱瓮滋。\r\n白日掞重阴，不如寸烛辉。\r\n贤豪初未遇，但觉吾道非。\r\n纷纷当涂子，权势众所归。\r\n两生困蓬藋，屠贩建旌麾。\r\n斯事自古然，今人安足悲。"
        },
        {
            "title": "懿文皇太子挽诗八章",
            "content": "三朝兼庶政，仁孝感婴孩。\r\n万岁千秋志，经天纬地才。\r\n未登宸极定，忍见泰山颓。\r\n圣子承皇业，能舒四海哀。¤"
        },
        {
            "title": "感旧（九首）",
            "content": "雄文不见林公辅，病眼荒荒何处开。\r\n将相亦输天上乐，多情莫向世间来。"
        },
        {
            "title": "感旧（九首）",
            "content": "翰苑暂归卢太史，铨曹已失郑郎中。\r\n名高金殿龙头选，梦忆苍山马鬛封。"
        },
        {
            "title": "懿文皇太子挽诗八章",
            "content": "盛德临中夏，黎民望彼苍。\r\n少留临宇宙，未必愧成康。\r\n宗社千年恨，山陵后世光。\r\n神游思下土，经国意难忘。¤"
        },
        {
            "title": "感旧（九首）",
            "content": "博陵博士才华盛，汉上畸人道术卑。\r\n欲寄一书无雁过，相期千古只一心。"
        },
        {
            "title": "追次朱子春怀诗韵",
            "content": "闻钟理短发，徐步启荆扉。\r\n不知夜雨过，园林顿芳菲。\r\n江山静妙颜，云日浮清辉。\r\n残梅落欲尽，幽池水痕肥。\r\n始见新岁来，景物忽如兹。\r\n徒为逝川叹，未遂沧洲期。\r\n及时乐取乐，莫遣青春归。"
        },
        {
            "title": "峨眉县晓发次韵",
            "content": "渡水蓝舆稳，穿林草径微。\r\n胜游方外得，乐事世间稀。\r\n风过欹僧笠，云来挂道衣。\r\n山林应待久，好去莫相违。"
        },
        {
            "title": "懿文皇太子挽诗八章",
            "content": "相宅图方献，还宫疾遽侵。\r\n鼎龟悬宝命，笙鹤动哀音。\r\n谁绍三王治，徒倾四海心。\r\n关中诸父老，犹望翠华临。¤"
        },
        {
            "title": "徽宗花鸟图",
            "content": "宣仁升遐司马死，宋祚当时已中否。\r\n岂知祸乱犹未休，更立端王作天子。\r\n简书四出捷星驰，重见熙丰旧设施。\r\n太室既崇荆国祀，朝堂新刊党人碑。\r\n廷臣往往多钳口，四海祯祥无不有。\r\n万金宝藏造池台，千里楼船载花柳。\r\n君臣自诧文德修，不数唐汉追商周。\r\n陈钟考鼓按雅乐，厉甲扬戈昧远谋。\r\n宫中从容万机暇，酣饮逸游忘昼夜。\r\n御辇时过宰相家，微行或饮倡楼下。\r\n宣和殿内玉屏风，绮席金炉处处同。\r\n诏遣内官宣画史，时拈象笔极形容。\r\n神机密运回天巧，万岁齐呼尽称好。\r\n玉礲装轴锦裁题，墨署花书朱篆宝。\r\n心怡意适艺愈良，自道丹青过百王。\r\n尽将兵籍付边将，还信奸臣斥俊良。\r\n契丹灭后金人喜，犹剖王封赏阉竖。\r\n露布初腾紫陌尘，天骄已渡黄河水。\r\n汴京锁钥一时开，雉扇鸾舆去不回。\r\n图书万卷入沙漠，奎璧无光天为哀。\r\n只今俯仰三百载，南北兴亡几更改。\r\n废陵已发社无基，尺素谁家尚收在？吾知此画非人为，当\r\n有神物常呵麾。\r\n故留花鸟在人世，要俾后来惩戒之。\r\n古来君德在仁义，小技虽工何足计。\r\n不见昭陵一艺无，伟绩鸿名照天地。"
        },
        {
            "title": "感旧（九首）",
            "content": "杯酒论心有几人，天台张穀旧相亲。\r\n近来诗句多奇语，书比藏真更绝伦。"
        },
        {
            "title": "闲居感怀（九首）",
            "content": "习俗日颓坏，畴能塞其源。\r\n自从井牧废，开此争夺门。\r\n救弊岂无术，得君苦难言。\r\n田间一卮酒，跽苍梧魂。¤"
        },
        {
            "title": "懿文皇太子挽诗八章",
            "content": "渊默师成宪，端严信若神。\r\n承天行日月，与世作阳春。\r\n锐意思宽政，温颜访老臣。\r\n至今江海士，犹想属车尘。¤"
        },
        {
            "title": "二月十四日书事（二首）",
            "content": "风软彤庭尚薄寒，御炉香绕玉阑干。\r\n黄门忽报文渊阁，天子看书召讲官。"
        },
        {
            "title": "勉学诗（八首）",
            "content": "黄河西北来，云自昆仑丘。\r\n经行非一山，回薄半九州。\r\n上有不测源，下有无尽流。\r\n万化同此机，不知几春秋。\r\n分明天地心，不为浅狭谋。\r\n痴人用小计，颠倒若无求。\r\n安得申韩氏，化为古伊周。¤"
        },
        {
            "title": "感旧（九首）",
            "content": "立言温粹怀陈采，肆笔纵横忆鲍冈。\r\n若使韩门如接引，未容湜籍独升堂。"
        },
        {
            "title": "题王叔明墨竹为郑叔度赋",
            "content": "吴下王蒙艺且文，吴兴赵公之外孙。\r\n黄尘飘荡今白发，典刑远矣风流存。\r\n华亭朱芾称善画，每观蒙画必叹诧。\r\n谓言妙处逼古人，世俗相传倍增价。\r\n昔年夜到南屏山，高堂素壁五月寒。\r\n壁间举目见修竹，烟雨冥漠蛟龙蟠。\r\n呼童秉烛久不寐，细看醉墨王蒙字。\r\n固知蒙也好天趣，画师岂解知其意。\r\n分枝缀叶人所知，要外枝叶求神奇。\r\n天机贵足不贵似，此事不可传诸师。\r\n麟溪郑君好奇士，爱画犹能赏其趣。\r\n呜呼！世间作者非不多，郑君甚少可奈何。"
        },
        {
            "title": "食羊虎肉",
            "content": "白额咆哮振山谷，老羝见之惊且伏。\r\n一朝强弱两不存，此肉皆归野人腹。\r\n腹中惟恐相啖吞，急呼美酒为解纷。\r\n酒酣一醉更怀古，千载英雄羝与虎。"
        },
        {
            "title": "次郑好义见贻韵（二首）",
            "content": "赤骥困皂枥，垂头避驽骀。\r\n王良振长辔，蹴踏风云开。\r\n古来功名际，何代无奇才。\r\n当其未遇时，谁免蒙尘埃。\r\n丈夫亮有命，勿使心颜颓。¤"
        },
        {
            "title": "李白观瀑图",
            "content": "天宝之乱唐已亡，中兴幸有汾阳王。\r\n孤军匹马跨河北，手扶红日照万方。\r\n凌烟功臣世争羡，李侯先识英雄面。\r\n沈香亭北对蛾眉，眼中已见渔阳乱。\r\n故令边将储虎臣，为君谈笑靖胡尘。\r\n朝廷策勋当第一，圭组不敢縻天人。\r\n西游夜即探月窟，南浮万里穷楚越。\r\n云山胜地有匡庐，银河挂空洒飞雪。\r\n醉中信马踏清秋，白眼望天天为愁。\r\n金闺老奴污吾足，更欲坐濯清溪流。\r\n英风逸气掀宇宙，千载人间宁复有。\r\n梦魂飞度南斗傍，笑酹庐山一卮酒。\r\n云松可巢今在无，九江落照连苍梧。\r\n欲从李侯叫虞舜，尽倾江水洗寰区。"
        },
        {
            "title": "闲居感怀（九首）",
            "content": "乘时功易立，处下事少成。\r\n君看萧曹才，岂若鲁两生。\r\n贤豪志大业，举措流俗惊。\r\n循循刀笔间，固足为公卿。¤"
        },
        {
            "title": "闲居感怀（九首）",
            "content": "我非今世人，空怀今世忧。\r\n所忧谅无他，慨想禹九州。\r\n商君以为秦，周公以为周。\r\n哀哉万年后，谁为斯民谋。¤"
        },
        {
            "title": "勉学诗（八首）",
            "content": "鸾凤寡俦匹，玉树少枝柯。\r\n贵人在高位，骨肉苦无多。\r\n轻车驾驷马，妙舞随清歌。\r\n独乐不如众，中心欲如何。\r\n东家借一轴，西家求一梭。\r\n织成十丈幕，周我堂之阿。\r\n至亲隔咫尺，举首如山河。¤"
        },
        {
            "title": "勉学诗（八首）",
            "content": "莫驱屋上乌，乌有返哺诚。\r\n莫烹池中雁，雁行如弟兄。\r\n流观飞走伦，转见天地情。\r\n人生处骨肉，胡不心自平。\r\n田家一聚散，草木为枯荣。\r\n我愿三春日，垂光照紫荆。\r\n同根而并蒂，蔼蔼共生成。"
        },
        {
            "title": "闲居感怀（九首）",
            "content": "利欲烈炎火，虐焰起从横。\r\n区区一子舆，死以口舌争。\r\n岂不念迂远，安能负平生。\r\n皇皇斯须困，炳炳万世明。¤"
        },
        {
            "title": "勉学诗（八首）",
            "content": "人生四海内，同作兄弟看。\r\n一夫向隅泣，满座为无欢。\r\n岂无我衣裳，念尔饥且寒。\r\n岂无我粱肉，为尔不能飧。\r\n群生本一原，有此恻隐端。\r\n胡为自汨没，功利日相残。\r\n辟如同母儿，给之豆与箪。\r\n夺彼以与此，终非心所安。¤"
        },
        {
            "title": "闲居感怀（九首）",
            "content": "胡貊笑纨绮，吴越贱坚车。\r\n群庸方嚣嚣，固谓智士愚。\r\n刀笔计得失，丝粟较盈亏。\r\n谁云周公圣，对此惭不如。¤"
        },
        {
            "title": "懿文皇太子挽诗八章",
            "content": "斥土开瑶殿，因山近翠微。\r\n神舆离鹤禁，天泪湿龙衣。\r\n日月还丹阙，风云送六飞。\r\n太平皇业固，清庙咏光辉。"
        },
        {
            "title": "懿文皇太子挽诗八章",
            "content": "文华端国本，潜泽被寰区。\r\n云绕星辰剑，春回造化炉。\r\n变通周典礼，宽大汉规模。\r\n厌世嗟何早，苍生泪欲枯。¤"
        },
        {
            "title": "书事",
            "content": "伏枕三旬不整冠，梦魂时复对金銮。\r\n忽闻盛事披衣坐，今日朝廷立谏官。"
        },
        {
            "title": "懿文皇太子挽诗八章",
            "content": "懿文光典册，善美过昭明。\r\n历数归元子，哀荣动圣情。\r\n神灵游帝所，陵寝镇天京。\r\n诔德南郊在，千秋有颂声。¤"
        },
        {
            "title": "闲居感怀（九首）",
            "content": "鸣鸠知天雨，乾鹊知天风。\r\n蟋蟀最无知，亦悲年运穷。\r\n云何当世士，愦愦温饱中。\r\n变故如波涛，浮湛安所终。¤"
        },
        {
            "title": "二月十四日书事（二首）",
            "content": "斧扆临轩几砚闲，春风和气满龙颜。\r\n细听天语挥毫久，携得香烟两袖还。"
        },
        {
            "title": "感旧（九首）",
            "content": "王郎远逐云中戍，许子俄为地下郎。\r\n重访旧人寻旧迹，岭云溪月总堪伤。"
        },
        {
            "title": "感旧（九首）",
            "content": "林郑为文学我家，波澜议论阔无涯。\r\n两年不见何时到，望断嶓江八月槎。"
        },
        {
            "title": "懿文皇太子挽诗八章",
            "content": "监国裨皇政，忧劳二十年。\r\n龙楼方爱日，鹤驭遽宾天。\r\n已失群生望，空余后世传。\r\n长江一掬泪，流恨绕虞渊。¤"
        },
        {
            "title": "绝命词",
            "content": "天降乱离兮，孰知其由？ \r\n奸臣得计兮，谋国用犹。 \r\n忠臣发愤兮，血泪交流。 \r\n以此殉君兮，抑又何求！ \r\n呜呼哀哉，庶不我尤！"
        },
        {
            "title": "勉学诗（八首）",
            "content": "饮马长城窟，窟中水无多。\r\n秋风动百草，水面亦生波。\r\n长城备外侮，室内起干戈。\r\n非关绝地脉，乃是伤人和。\r\n不见丰水上，灵台郁嵯峨。\r\n前有《大雅》诗，后有秦民歌。\r\n锸涂得苦水，流毒如江河。¤"
        },
        {
            "title": "勉学诗（八首）",
            "content": "劝尔一杯酒，君行莫匆匆。\r\n君心虽欲速，道路久乃通。\r\n东可窥大壑，西能越空同。\r\n不忧岁月晚，但忧筋力穷。\r\n三年刻片楮，九年成一弓。\r\n制作虽云难，为艺则已工。\r\n小事可喻大，愿言置胸中。¤"
        },
        {
            "title": "勉学诗（八首）",
            "content": "驱车入东雒，策马上西京。\r\n所遇何表表，莫非公与卿。\r\n旌旄出广路，百步辟人行。\r\n前驱与后拥，不绝如雷轰。\r\n人生处困厄，孰不思宠荣。\r\n此途良足乐，此任苦不轻。\r\n丈夫誓许国，身作万里程。\r\n永怀鼎足戒，毋使公膋倾。¤"
        },
        {
            "title": "闲居感怀（九首）",
            "content": "池鱼不知海，越鸟不思燕。\r\n蚯蚓霸一穴，神龙轻九天。\r\n小大万相殊，岂惟物性然。\r\n君子勿叹息，彼诚可哀怜。"
        },
        {
            "title": "次郑好义见贻韵（二首）",
            "content": "山中一尊酒，慰此离别肠。\r\n清夜步广庭，大星吐寒芒。\r\n向来负奇气，举目空四方。\r\n栖迟盛年至，留滞天南荒。\r\n君看升帝闲，不必真乘黄。"
        },
        {
            "title": "江山万里图",
            "content": "我昔奉敕辞金阙，西下巴川持使节。\r\n仙槎二月出龙河，万里春风掉晴雪。\r\n吴江茫茫入杳冥，棹歌初过蛾眉亭。\r\n锦袍不见李供奉，白云遮断三山青。\r\n烟芜涨绿知何地，白鸟双双没淮树。\r\n片帆风满疾如飞，矫首惊看溯流去。\r\n大孤小孤横雪波，匡庐五老青嵯峨。\r\n九江秀色叹奇绝，半空飞瀑悬银河。\r\n推篷竟日闲吟倚，瞬息舟移洞庭水。\r\n君山如黛压中流，十二烟鬟镜光里。\r\n好山远自峨眉来，潇湘练明天际开。\r\n疑峰九点落空翠，重华孤坟安在哉？武昌地转多遗迹，隔\r\n岸鸟鸣瞻赤壁。\r\n烟焰旌旗魏武兵，纶巾羽扇周郎策。\r\n扶醉曾登黄鹤楼，汉阳城对鹦鹉洲。\r\n即从鄂渚棹明月，溯流直上窥荆州。\r\n夷陵山势多重叠，楚树蛮云远相接。\r\n欲向夔城入锦城，还于巴峡穿巫峡。\r\n神女峰前路欲迷，瞿塘滟滪闻猿啼。\r\n五溪越尽见雪岭，但见青天鸟道低。\r\n万里桥西看立马，足迹经游半天下。\r\n愧无草檄拟相如，笑掷橐金轻陆贾。\r\n今年诏许临丹丘，梦中往往惊羁愁。\r\n江山谁写入图画，眼中历历如经游。\r\n岸巾一览发长啸，满襟爽气高堂秋。"
        },
        {
            "title": "闲居感怀（九首）",
            "content": "庭前两古桧，封殖今百年。\r\n女萝欺衰朽，扬翘冠其颠。\r\n弱荣蒲柳脆，巨干金石坚。\r\n得时不自料，岁晚良可怜。¤"
        },
        {
            "title": "送刘士端归括苍",
            "content": "忆昔高皇定华夏，海内遘屯龙战野。\r\n帷幄谟谋三数公，君家中丞最潇洒。\r\n舳舻十万捣虚来，帆樯蔽空声吼雷。\r\n从容决策扫强寇，手扶日月沧溟开。\r\n盗犯洪都突彭蠡，炮石星流湖水沸。\r\n御舟阁河诸将哗，神箭穿颅逆酋毙。\r\n是时中丞谋略精，指麾英杰江表平。\r\n掀髯抚掌谈世事，天子称善群臣惊。\r\n寰区混一定勋赏，铁券金符颁土壤。\r\n中丞独擅翌赞功，赐号每为诸司长。\r\n青田宰木三十年，高皇仙驭亦宾天。\r\n国初故老尚谁在，几人事业图凌烟？忽见闻孙三叹息，秀\r\n目疏髯遗像逼。\r\n拟树丰碑墓道边，欲请天朝重褒锡。\r\n至尊含笑问近臣，先帝功臣今有孙？胡为拂衣入山去，旰\r\n食未敢忘君恩。\r\n海内只今无盗贼，幽州兴兵恼邦国。\r\n庙堂谋议岂无人，我怀中丞泪沽臆。\r\n呜呼志士古所稀，留侯武乡今是谁？九原招公倘可作，为\r\n解四海苍生危。"
        },
        {
            "title": "谈诗（二首）",
            "content": "前宋文章配两周，盛时诗律亦无俦。\r\n今人未识昆仑派，却笑黄河是浊流。"
        },
        {
            "title": "栽柏",
            "content": "迂拙乖世用，每蕴无穷思。\r\n取效非目前，远与千载期。\r\n翠柏信良材，成长计功迟。\r\n兹晨劚烟雨，移动盈尺姿。\r\n清庙严洁地，圣灵会于斯。\r\n岂无杞柳辈，不足当阶墀。\r\n殷社夙所尚，古制非人为。\r\n先师实殷人，植此理固宜。\r\n但恐枝干弱，不耐风霜欺。\r\n培护苟无失，终见盛大时。\r\n三年过人长，十年齐桷榱。\r\n百年必合抱，根深柯叶滋。\r\n青霄泊鸾凤，厚土蟠蛟螭。\r\n岂特傲寒暑，将堪阅兴衰。\r\n所托况得所，永免斤斧危。\r\n既膺顾盼荣，复与剪伐辞。\r\n寥寥百世后，神物相扶持。\r\n何必为栋梁，乃见才气施。\r\n流光若飞翰，时代易推移。\r\n行看好古士，追说种者谁。\r\n我生素多病，中岁早孱羸。\r\n待为鹤发翁，见女凌云枝。\r\n志士用心者，濩落为世嗤。\r\n何如群儿巧，插槿纷成篱。"
        },
        {
            "title": "感旧（九首）",
            "content": "多病深知志术荒，中年苦复厌文章。\r\n欲图天地相终始，肯与时人较短长。"
        },
        {
            "title": "谈诗（二首）",
            "content": "天历诸公制作新，力排旧习祖唐人。\r\n粗豪未脱风沙气，难诋熙丰作后尘。"
        },
        {
            "title": "次王仲缙感怀韵",
            "content": "东京多节士，我怀管幼安。\r\n腾身风尘表，宠禄宁肯干。\r\n子鱼不相谅，高位屡超迁。\r\n腐鼠欲见污，闻之愧心颜。\r\n皓皓由夷姿，迥出两汉前。\r\n彼哉阿世者，变灭同飞烟。\r\n荣华神所戏，贫贱节斯完。\r\n此道匪难知，胡人为不然。"
        },
        {
            "title": "感旧（九首）",
            "content": "精通八法杨文遇，暗诵五经陈用中。\r\n挥翰天庭应独步，忍饥村巷欲成翁。"
        },
        {
            "title": "题南屏对雪图",
            "content": "昔年岁莫京国还，舣舟夜宿南屏山。\r\n山风吹云天欲压，夜半大雪埋江关。\r\n清晨倚楼望吴越，六合玉花飘未绝。\r\n恍疑江水驾山来，万顷银涛涌城阙。\r\n山僧好事喜客留，置酒开筵楼上头。\r\n玉堂仙人宋夫子，红颜白发青貂裘。\r\n坐谈今古如指掌，共看云收月华上。\r\n寒辉素彩相荡摩，碧海琼台迭萧爽。\r\n酒酣击节心目开，慷慨吊古思英才。\r\n荒祠古柏岳王墓，废湖残柳苏公堤。\r\n一时嘉会难再得，仙人上天尘世窄。\r\n王子何年绘此图，正貌南屏旧游迹。\r\n吾知王也奇崛人，新诗妙墨俱绝伦。\r\n偶然挥洒岂无意，神授仿佛存天真。\r\n世间今古同飞电，回首人豪都不见。\r\n空有萝山石室书，夜夜虹光射霄汉。"
        },
        {
            "title": "闲居感怀（九首）",
            "content": "凤随天风下，莫息梧桐枝。\r\n群鸱得腐鼠，笑女长苦饥。\r\n举头望八荒，默与千秋期。\r\n一饱亮易得，所存终不移。¤"
        }
    ]
}