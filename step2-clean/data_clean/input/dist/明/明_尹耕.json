{
    "dynasty": "明",
    "author": "尹耕",
    "intro": "",
    "items": [
        {
            "title": "榆林驿",
            "content": "天上白榆树，千秋紫塞阴。\r\n隔林观猎骑，时有射雕心。"
        },
        {
            "title": "秋兴八首",
            "content": "万山环合蔚州城，紫塞连云朔气清。\r\n禾黍岁时供上谷，烽烟日夜接神京。\r\n九宫迤逦通军壁，高垒崔嵬列虏营。\r\n稍喜摧锋章节能，帅将俘获谢苍生。¤"
        },
        {
            "title": "上谷歌八首上楚中丞",
            "content": "新河洗马晚苍苍，风急城孤古膳房。\r\n分道往年频失利，筑垣今日见周防。\r\n转输几实饥人腹，锋镝新扶战士疮。\r\n乳哺庙谋应不后，坐看穷徼系苞桑。¤"
        },
        {
            "title": "南巡八首（世庙幸承天作）",
            "content": "正阳高辟照重瞳，武阵前驱驾六龙。\r\n旗影忽看天际外，銮声时在柳阴中。\r\n金根雷动宫车转，雉尾云屯帐殿崇。\r\n执锐愧无承义志，从桥实切大夫忠。¤"
        },
        {
            "title": "杨六郎庙",
            "content": "尚有杨郎庙，其如宋祚何。\r\n伤心空战伐，极目且山河。\r\n云鸟人能说，腥膻恨不磨。\r\n除凶昭代烈，应慰九原多。"
        },
        {
            "title": "上谷歌八首上楚中丞",
            "content": "阳河西带镇宁流，顺圣川南是蔚州。\r\n比岁凶荒犹在眼，向来荼毒几曾收。\r\n灵关背出红沙岭，直峪斜通白草沟。\r\n封殖紫荆端在此，仓场刍粟可深筹。¤"
        },
        {
            "title": "修边谣",
            "content": "去年修边君莫喜，血作边墙墙下水。\r\n今年修边君莫忧，石作边墙墙上头。\r\n边墙上头多冻雀，侵晓霜明星渐落。\r\n人生谁不念妻孥，畏此营门双画角。"
        },
        {
            "title": "秋兴八首",
            "content": "万里长风落树柯，乾坤今日未投戈。\r\n空闻海国标铜柱，转见河湟起白波。\r\n是处清霜埋战骨，几人明月听渔歌。\r\n天涯憔悴三湘客，独抱遗骚怨薜萝。¤"
        },
        {
            "title": "蔚州歌四首",
            "content": "俺答黄毛不记名，犬羊无赖本轻生。\r\n见说胡儿能跃马，自夸得看蔚州城。"
        },
        {
            "title": "简刘沙溪",
            "content": "结发曾燕邸，强颜复楚冠。\r\n风波饶水陆，雨雪备炎寒。\r\n舌为多言刺，腰从屡折宽。\r\n万行艰苦泪，惟向故人弹。"
        },
        {
            "title": "胡人牧羊图",
            "content": "边庭四日始知春，沙草初青柳复新。\r\n金镝未须窥汉月，毡帷时亦静胡尘。\r\n黄发小胡花插首，腰下宝刀光映肘。\r\n日斜驱羝入东林，草美泉香夸富有。\r\n君不见虞庭干羽两阶陈，白雉黄熊入贡频。\r\n圣王有道四夷守，沙场闲杀射雕人。"
        },
        {
            "title": "易州道中怀古",
            "content": "春风匹马经行地，落日黄金亦故台。\r\n敢谓燕昭无伯略，谁怜易水见雄才。\r\n青云不动龙山合，绿树无声雁影回。\r\n千载天涯沦落客，敝袍孤剑有余哀。"
        },
        {
            "title": "南巡八首（世庙幸承天作）",
            "content": "传闻大驾渡滹沱，圣德当天水不波。\r\n曲逆晓烟迷朔岳，常山春雨见阳和。\r\n万家鸡犬荆门近，千里莺花辇路和。\r\n无奈腐儒忧伏枕，只缘卑湿楚中多。¤"
        },
        {
            "title": "上谷歌八首上楚中丞",
            "content": "大宁无路援开平，极北孤悬独石城。\r\n遥忆先皇亲跃马，长驱绝塞苦提兵。\r\n寒流汩汩交樵径，野戍荒荒列汉旌。\r\n千载土人谈往事，伯颜山下有英声。¤"
        },
        {
            "title": "皇帝巡幸承天歌",
            "content": "二月銮声重楚巡，策勋犹及凤城春。\r\n周回南北六千里，信有人间八骏神。"
        },
        {
            "title": "项羽墓",
            "content": "四方争逐鹿，三户可亡秦。\r\n何事新安卒，同成马足尘。\r\n捐金行反间，撞斗失谋臣。\r\n今日留抔土，应惭负剑人。"
        },
        {
            "title": "上谷歌八首上楚中丞",
            "content": "永宁山外黄花镇，隆庆州傍土木城。\r\n千里风烟开紫塞，万年根本是神京。\r\n分工幸筑沿边垒，深入宜防间道兵。\r\n见说虏酋窥伺久，花当谁识近年情。¤"
        },
        {
            "title": "赠李芦溪",
            "content": "君罢齐东幕，来寻塞上山。\r\n春风新早帽，夜雨旧柴关。\r\n心事琴樽外，生涯杖履间。\r\n赋归归即好，休叹鬓毛斑。"
        },
        {
            "title": "赠张西屏",
            "content": "月明熊耳照滹沱，千里思君可奈何。\r\n棋局拟从清梦著，诗篇遥向白云歌。\r\n时危身世风霜苦，日短江湖感慨多。\r\n莫道塞翁常失马，后车还许载渔蓑。"
        },
        {
            "title": "南巡八首（世庙幸承天作）",
            "content": "绿鬓伤春画省郎，十年簪笏恋明光。\r\n长贫曼倩糟糠厌，多病相如药饵忙。\r\n忧国屡挥南望泪，思家空断北归肠。\r\n何时得奉公车问，应有封章锦瑟傍。"
        },
        {
            "title": "寄倒马关崔将军",
            "content": "苦忆当关将，频年树汉旌。\r\n风生三岔口，雪满六郎城。\r\n李牧仍酣战，冯唐未著名。\r\n随云望倒马，空有故人情。"
        },
        {
            "title": "蔚州歌四首",
            "content": "虏骑临城气益横，共言乘势犯神京。\r\n将军便可封秦塞，汉士能无请汉缨。"
        },
        {
            "title": "漂母庙二首",
            "content": "负剑岂无国士，行吟何处长安。\r\n惆怅城阴古庙，风吹淮水弥漫。"
        },
        {
            "title": "战城南",
            "content": "战城南，鼓声沸，胡阵如蛇前最锐。\r\n三冲五合令转严，仰面看天斜日坠。\r\n胡去不苦追，胡来不发矢。\r\n大开阵角卧中军，凯吹如雷四壁起。"
        },
        {
            "title": "秋兴八首",
            "content": "威名万里马将军，白首丹心天下闻。\r\n辽水旌旗余杀气，泰山松柏已高坟。\r\n条侯自靖军中变，窦宪曾铭塞外勋。\r\n独倚凌烟思将略，暮天征雁下寒云。¤"
        },
        {
            "title": "蔚州歌四首",
            "content": "南山陡绝石门峪，西岭斜通乱石滩。\r\n敢勇近闻堪一战，莫教容易近长安。"
        },
        {
            "title": "蔚州歌四首",
            "content": "井陉荒城日易曛，阜平山下剩黄云。\r\n羯奴饮马桑乾水，愁杀关南义勇军。"
        },
        {
            "title": "秋兴八首",
            "content": "十万鸣弦报吉囊，野心狼子是花当。\r\n连姻故自轻中国，分道频看入汉疆。\r\n推毂丈人空肉食，操戈遗孽尚萧墙。\r\n不应千羽修文日，岁岁三关有战场。¤"
        },
        {
            "title": "秋兴八首",
            "content": "铜龙春辟晓光寒，金水桥横白玉栏。\r\n见说汉皇求大药，故邀王母到长安。\r\n黄金夜献文成灶，青鸟朝翔太乙坛。\r\n不是岁星陪帝辇，蟠根谁奉殿中欢。¤"
        },
        {
            "title": "南巡八首（世庙幸承天作）",
            "content": "衮衣暮入飞龙殿，明祀朝歆纯德山。\r\n不为弓刀留汉水，岂应松柏惨愁颜。\r\n翠华映入飘仙洞，紫气刚拥穆关。\r\n父老不须南望切，扫除霜露便应还。¤"
        },
        {
            "title": "上谷歌八首上楚中丞",
            "content": "戍楼霜重角声残，策马朝登十八盘。\r\n紫气正当天北极，彩云时见汉长安。\r\n誓将锁钥标铜柱，应有麒麟画铁冠。\r\n况是六飞巡幸地，至今谿谷尚鸣銮。"
        },
        {
            "title": "上谷歌八首上楚中丞",
            "content": "貔貅十万阵堂堂，自古安危系朔方。\r\n东下鼓鼙连碣石，西来亭障是河隍。\r\n分兵久戍劳充国，借箸前筹赖子房。\r\n闻道暂留诸部落，拔营今已遁遐荒。¤"
        },
        {
            "title": "南巡八首（世庙幸承天作）",
            "content": "都护承恩出汉宫，行军使相陛辞同。\r\n九边雨露旌旗湿，万乘云烟警跸雄。\r\n蟒服尽颁中帑赐，虎头谁觅贺兰封。\r\n朝陵不是瑶池会，按辔真存细柳风。¤"
        },
        {
            "title": "至日",
            "content": "天涯亦有穷愁日，病里翻多故国思。\r\n腊冻岭梅难索笑，春迟宫柳未舒眉。\r\n浮灰不送囊中赋，弱线还添鬓上丝。\r\n强自登楼望云物，四方忧隐尚边陲。"
        },
        {
            "title": "南巡八首（世庙幸承天作）",
            "content": "宋昌夜佩汉军符，张武乘时亦丈夫。\r\n自是王门多将相，不关六合定须臾。\r\n租蠲云舍民逢岁，晏锡兰台酒既濡。\r\n圣主功高汉文帝，承天原不比中都。¤"
        },
        {
            "title": "紫荆关",
            "content": "汉家锁钥惟玄塞，隘地旌旗见紫荆。\r\n斥堠直通沙碛外，戍楼高并朔云平。\r\n峰峦百转真无路，草木千盘尽作兵。\r\n谁识庙堂柔远意，戟门烟雨试春耕。"
        },
        {
            "title": "秋兴八首",
            "content": "少小家居古北平，熟闻边事惯轻生。\r\n双旌夜渡桑乾水，一剑朝冲可汗营。\r\n排闼未陈忧世疏，弃繻空有愤时缨。\r\n沧江卧病今虚晚，鸿雁秋风旅梦惊。"
        },
        {
            "title": "韩信庙",
            "content": "背水仍留阵，良弓早见收。\r\n无心来附耳，有面竟封侯。\r\n落日荒祠道，西风涧水秋。\r\n君臣终始义，为尔泪长流。"
        },
        {
            "title": "赠邹渐斋",
            "content": "白云没西日，我当东南征。\r\n念子在路途，执手久屏营。\r\n娟娟闺中女，宝瑟理新声。\r\n扬眉为谁妍，修辞荐精诚。\r\n覆水不再顾，放麑难自明。\r\n君其珍令德，努力须时平。"
        },
        {
            "title": "过曲阳谒岳庙",
            "content": "恒山结秀自吾乡，祠殿千秋起曲阳。\r\n飞石不传秦岁月，断碑曾勒汉文章。\r\n望连牟那三关近，势压滹沱九曲长。\r\n天子只今忧北伐，愿封玄塞作金汤。"
        },
        {
            "title": "南巡八首（世庙幸承天作）",
            "content": "一骑飞尘入建章，文华诸老共焚香。\r\n开函宛见天颜喜，草奏先书圣嗣康。\r\n趋命追呼盈省闼，有时颠倒著衣裳。\r\n更闻慈庆祈冥福，晓夜垂堂虑更长。¤"
        },
        {
            "title": "过邯郸县",
            "content": "秦兵百万气连云，屋瓦邯郸震欲焚。\r\n千载尚留城市在，土人争说信陵君。"
        },
        {
            "title": "春怀三首（时世宗幸承天）",
            "content": "往岁关山亦丧师，犹能不失汉旌旗。\r\n可怜虎帐分符日，偏是沙场弃甲时。\r\n白草自长骠骑垒，黄云空压李陵碑。\r\n书生无计当戎右，一剑真思报主知。¤"
        },
        {
            "title": "古意",
            "content": "贱妾长留此，良人久戍燕。\r\n无由秣陵泪，一洒蓟门烟。\r\n野日明官道，寒云暗晚天。\r\n相看秋欲暮，又是别经年。"
        },
        {
            "title": "云州谣",
            "content": "黄雾塞，云州川，止有独石无新边。\r\n无新边，虏伺便堪怜。\r\n小校能迎战，头二刀，臂双箭。\r\n西军来，若雷电，汉廷飞将何足羡。"
        },
        {
            "title": "过汪中山舍人园亭二首",
            "content": "薇省辞官日，瓜田养晦时。\r\n好奇恒拜石，习草故临池。\r\n娇鸟歌春燕，名花放蜀葵。\r\n况逢风日丽，不禁出游迟。¤"
        },
        {
            "title": "鹁鸽峪",
            "content": "鹁鸽峪，鹁鸽飞。\r\n书生画地谈兵机，一身耻溃千重围。\r\n千重围，战不止，力渐竭兮鼓声死。\r\n胡儿马上羡大刀，南向揶揄齐啮指。"
        },
        {
            "title": "西城道中短歌",
            "content": "柳条当风战犹力，桃李无言混荆棘。\r\n桑乾东带断冰流，昨日荒城作寒食。\r\n君不见战士经年挂铁衣，一身重犯数重围。\r\n纥干山下营初散，牟那峰前檄更飞。\r\n年年烽火为生计，谁道沙场春事稀。"
        },
        {
            "title": "过汪中山舍人园亭二首",
            "content": "碧嶂青霄外，文渠锦席前。\r\n洞穿岩下邃，亭插沼中圆。\r\n琴韵朝醒酒，棋声午破眠。\r\n因君忘去住，不问北征年。"
        },
        {
            "title": "上谷歌八首上楚中丞",
            "content": "雷转桑乾白日昏，防秋边垒万星屯。\r\n先声几发金吾骑，力战犹传铁裹门。\r\n豪杰此时须甲胄，封疆何地不乾坤。\r\n似闻西镇分人我，蛇势常山请更论。¤"
        },
        {
            "title": "出塞曲",
            "content": "?鹈淬剑鹊调弓，猎罢阴山落日红。\r\n铁骑不嘶沙碛草，牙旗飞掣桔槔风。"
        },
        {
            "title": "春怀三首（时世宗幸承天）",
            "content": "闻道降胡说虏情，春来拟绝汉军营。\r\n洋河川北云常黯，碣石山头月自明。\r\n将士倔强时跋扈，朝廷赏罚在持衡。\r\n凭轩北望堪魂断，况是天门万里程。"
        },
        {
            "title": "上谷歌八首上楚中丞",
            "content": "飞狐倒马紫荆连，此去朝廷路一千。\r\n虎豹向来严锁钥，犬羊今日盛烽烟。\r\n时名受脤当关将，岁德临分破虏年。\r\n愿假精兵渡辽水，莫令疲病久戈铤。¤"
        },
        {
            "title": "赠谭青原侍御",
            "content": "铁冠棱棱斧在握，绣衣使者行燕朔。\r\n月冷居庸夜渡关，霜清碣石朝横角。\r\n闻道愁云暗朔天，黄沙白碛可人怜。\r\n鸡鸣山下多胡垒，牟那峰前亦汉川。\r\n尚想蒙尘悲已已，空怀击剑勒燕然。\r\n燕然可登石可勒，平生志在伊吾北。\r\n三败羞称曹沫功，一匡再见夷吾力。\r\n古称御史官之雄，震摇山岳在尔躬。\r\n埋轮张纲有奇气，抗疏李勉诚英风。\r\n慷慨况曾亲甲胄，抚循更是属疲癃。\r\n片言挟纩士尽起，目中久已无诸戎。\r\n所嗟恩宠未久及，皂囊白简催归急。\r\n衮职虽知藉补多，边民日望骢尘泣。"
        },
        {
            "title": "秋兴八首",
            "content": "蓟门千里接云中，虏骑清宵警报同。\r\n合阵几窥青海月，鸣鞭争下黑山风。\r\n残冬战士衣仍薄，荒岁孤城廪欲空。\r\n南国十年输挽尽，防秋诸将慢论功。¤"
        },
        {
            "title": "秋兴八首",
            "content": "王喜城边古废丘，金波泉涌夹城流。\r\n时危异姓能安汉，事去诸刘独拜侯。\r\n鼙鼓几遭豺虎急，山川曾入犬羊羞。\r\n石郎可是无长虑，直割燕云十六州。¤"
        },
        {
            "title": "南巡八首（世庙幸承天作）",
            "content": "天上黄河白昼来，春风龙舰锦帆开。\r\n龟鱼跃浪承颜色，箫鼓缘堤落杏梅。\r\n照影昔呈希世瑞，横流今见济川才。\r\n十年垂拱宽民力，却笑宣房起暮哀。¤"
        },
        {
            "title": "白杨口",
            "content": "白杨黑风俱暗天，葛峪美峪遥相连。\r\n一声残角送烽火，十万行营空暮烟。\r\n悲秋游子倚短剑，极目长空思著鞭。\r\n壮志未酬人欲老，寒林落雾心茫然。"
        },
        {
            "title": "漂母庙二首",
            "content": "鹿指秦庭四走，蛇横楚泽中分。\r\n何事老妪具眼，一瓢独饭将军。"
        },
        {
            "title": "春怀三首（时世宗幸承天）",
            "content": "春深关塞尚屯兵，万里防胡拱汉京。\r\n不为翠华临远道，岂应金甲废深耕。\r\n转输坐见司徒急，经略亲看相国行。\r\n莫讶至尊忘北顾，显陵迁附圣人情。¤"
        }
    ]
}