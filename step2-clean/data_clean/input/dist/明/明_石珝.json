{
    "dynasty": "明",
    "author": "石珝",
    "intro": "",
    "items": [
        {
            "title": "元康宫词（二首）",
            "content": "紫殿彤楼锁阿薰，药囊提碎夜行云。\r\n钩帘看罢承盘舞，自摘珠松泣送君。"
        },
        {
            "title": "陌上花叹",
            "content": "陌上花，何离离，秋风吹汝汝不知。\r\n汝有丹葩及紫萼，恨汝不植琼瑶池。\r\n朝朝行人暮游子，泣露酣霞何日止。\r\n花枝渐减秋月寒，独抱余芳道旁死。\r\n不如三月杨柳绵，犹自飘扬帝城里。"
        },
        {
            "title": "小园雨后（二首）",
            "content": "新雨膏炎垄，远风涤繁林。\r\n取凉李井上，仲子迹可寻。\r\n玄驹下危垤，屈蠖鸣幽阴。\r\n万类均一适，忘古安有今。\r\n虽复病两背，稍自惬孤襟。\r\n客云焉久留，素石寤同心。¤"
        },
        {
            "title": "贞元宫词",
            "content": "君王不爱《长门赋》，才士空吟散雪词。\r\n独闭深宫转萧索，露花垂老合欢枝。"
        },
        {
            "title": "双雁伤翮育于庭中有感",
            "content": "自是排云侣，秋深被网罗。\r\n耦行犹作字，长恨不成歌。\r\n北望燕山月，南思楚水波。\r\n忽惊楼外形，愁绝定如何。"
        },
        {
            "title": "饮鲍云瑞庄居",
            "content": "城柳初尽处，薄蔼开空明。\r\n潦降古洲出，千里关寸情。\r\n断岸带芳草，远树啼残莺。\r\n钓艇日往还，或有羊裘生。\r\n下马对尊斝，故人相与倾。\r\n坐久出歌舞，柔风濯长缨。\r\n落霞酣野色，吟蛩战秋声。\r\n长恐西日下，衢路立屏营。"
        },
        {
            "title": "天宝宫词（四首）",
            "content": "龙池乐上练裙飘，珠履金珰称舞腰。\r\n舞罢芙蓉冠欲堕，殿头传旨赐含消。"
        },
        {
            "title": "七夕",
            "content": "七月七日风雨多，御桥南望水增波。\r\n鸳鸯自向沙头宿，不管牛郎信若何。"
        },
        {
            "title": "酌泉",
            "content": "往往城中水，不知郊外甘。\r\n如何城市客，不肯住城南。"
        },
        {
            "title": "拟古",
            "content": "秋夜何迢迢，蟋蟀鸣阴壁。\r\n蟾升林薄见，露下庭宇阒。\r\n萤火寒依人，羸驹倦嘶枥。\r\n开襟纳虚明，万事谢欣戚。"
        },
        {
            "title": "定昆池",
            "content": "环宝攒山夜陆离，主家新凿定昆池。\r\n珊瑚未大诸韦死，多少珠玑向月悲。"
        },
        {
            "title": "宫柳",
            "content": "内里垂杨自不同，万条柔翠拂琼宫。\r\n叶含华萼楼前雨，枝带朝元阁上风。\r\n望入画眉情正切，啭来黄鸟语初工。\r\n一般霸水桥头绿，日日行人惆怅中。"
        },
        {
            "title": "汉宫词",
            "content": "汉宫有明月，秋风悴碧枝。\r\n紫苔绣壁带，积翠隐罛篱。\r\n夜久星河变，人来鹦鹉知。\r\n旧恩随露泻，余欢与日移。\r\n尚忆朝辞辇，深承夜诵诗。\r\n阳阿新得幸，谷永况多辞。\r\n指斥椒房宠，吹求饰室疵。\r\n荣枯付阶草，物化效冰澌。\r\n无言掩明镜，千古妒蛾眉。"
        },
        {
            "title": "长相思",
            "content": "长相思，长且深，暮云湘水愁阴阴。\r\n海棠庭院燕双语，恼乱无人知妾心。\r\n妾登池上楼，泪滴池中水。\r\n水声活活向东流，妾泪将心千万里。"
        },
        {
            "title": "宿性公院",
            "content": "清斋夜无寐，星月耿前除。\r\n野客寻诗罢，高僧入定初。\r\n欲来还去梦，才读又忘书。\r\n岂为悲华发，聪明渐不如。"
        },
        {
            "title": "天宝宫词（四首）",
            "content": "勤政楼前斗两朋，宁王新乐最堪听。\r\n太真偏赏《凉州曲》，自奉黄金出内"
        },
        {
            "title": "寄北觉隆上人",
            "content": "水北多僧寺，生公院最幽。\r\n地高平受月，林密静宜秋。\r\n梵语中天应，钟声下界浮。\r\n文园多病客，回首欲淹留。"
        },
        {
            "title": "太行山行",
            "content": "太行之山何崔嵬，岩幽谷隐藏风雷。\r\n汉军已料骑士屈，魏武重叹车轮摧。\r\n其开如陉下如井，云作炊烟瀑垂绠。\r\n羊牛只道来层霄，鸡犬方知接人境。\r\n山僧何年住山顶，亦有山田二三顷。\r\n非关避世应避名，我欲从之玩流景。"
        },
        {
            "title": "迎冬词",
            "content": "画帘小铁嘶北风，疏栊日影摇轻红。\r\n叠绮重茵夜云暖，博山紫气飞遥空。\r\n霜凄落叶护寒井，素绠萦纡指尖冷。\r\n翠屏东面绣新苔，幻出潇湘美人影。\r\n日高宝瑟拂蛛丝，鱼上深潭鹊绕枝。\r\n十二阑干烟细细，伊州一曲谱相思。"
        },
        {
            "title": "凉风曲",
            "content": "凉风凉风汝勿至，行人为君双掩耳。\r\n绿杨萧萧叶半脱，一步愁深千万里。\r\n昨朝犹着越罗裳，今夜洞房添锦绮。\r\n百年展转凉复暄，绿发丝丝今几缕。\r\n凉风凉风汝勿至，江天寂寥愁到尔。"
        },
        {
            "title": "杂诗",
            "content": "凉风动书幔，仿佛西南来。\r\n庭柯下露叶，哽咽递相催。\r\n瓜蔓滞宿雨，袅袅蒙尘埃。\r\n草虫阶下鸣，流萤亦徘徊。\r\n坐感岁事速，忽如车轮推。\r\n门前有层城，层城复高台。\r\n乘风欲登眺，仰溯天汉回。\r\n帝子不可见，青鸟非良媒。\r\n中夜耿深忧，泪落秋生苔。"
        },
        {
            "title": "苦热行",
            "content": "闭门却暑暑不去，阑街振箑号狂奴。\r\n城头白气勃勃吐，海水汤沸山为垆。\r\n藤床桃簟多败绩，竹姬染汗先模糊。\r\n群蝇讠凶讠凶昼作市，对食谁能操匕箸。\r\n五弦不散虞后风，九阍真折桓公翅。\r\n谁言汉皇勤远略，东海西头尚高阁。\r\n安得长风驾远游，醉挟冰壶上寥廓。"
        },
        {
            "title": "古意（二首）",
            "content": "今日临长亭，明朝折杨柳。\r\n落叶有相逢，行人未回首。"
        },
        {
            "title": "远游",
            "content": "君之出矣，游如之何？朝览冀野，夜浮滹沱。\r\n帝子不逢，中流扬歌。\r\n高鸟堕云，游鳞溯波。\r\n曷发昆仑？曷濯洧盘？禾黍蔽野，童欣耄欢。\r\n新声在梁，清酒在尊。\r\n聊以永日，以抒忧烦。\r\n\r\n【注释】：【注释】：\r\n（成、弘之间，长沙李文正公继金华、庐陵之后，雍容台\r\n阁，执化权，操文柄，弘奖风流，长养善类，昭代之人文\r\n为之再盛。百年以来，士大夫学知本原，词尚体要，彬彬\r\n焉，彧彧焉，未有不出于长沙之门者也。藁城以下六公，\r\n其苏门六君子之选乎？南城枋国献规请削门生之籍，其称\r\n寿之词曰：“白头王孝逸，北面敢徐徐？”则其非背负师\r\n门可知已矣。文词崛奇，自出手眼；横从百变，不失指授\r\n。韩门之有持正，苏门之有鲁直，所谓惟古于词必已出，\r\n非苟为同异也。录六公之诗，用以彰一代之盛事，俯仰叹\r\n息，盖不胜高曾规矩之慨焉。）"
        },
        {
            "title": "汉宫词",
            "content": "鞠室无人鬼夜悲，监宫印付审郎持。\r\n昭容七子闲言语，直到帘前奏御知。"
        },
        {
            "title": "小园雨后（二首）",
            "content": "夏木岂无阴，古井亦有泉。\r\n阴疏仅自庇，泉苦得永年。\r\n羲黄世辽邈，畴与论自然。\r\n稍喜禾稼成，藜藿比醲鲜。\r\n浮生能几许，沉郁贵自宣。\r\n偃卧辘轳侧，南风韵树弦。"
        },
        {
            "title": "漫书",
            "content": "峄阳生孤桐，弦之以吴丝。\r\n坐令风雨色，变出阳春词。\r\n可以养圣性，可以献帝墀。\r\n孤高谅有合，君子贵后时。"
        },
        {
            "title": "上殿熊",
            "content": "熊上殿，昭仪趋，谁其当者冯倢妤。\r\n玉颜岂能编虎须，不难一死遮乘舆。\r\n孟阳登床信诳楚，亦有华泉逢丑父。\r\n分明造次效忠贞，岂意婵媛成错迕。\r\n傅姬手持黄纸来，昔何勇锐今何衰。\r\n两朝泪湿黄金阶，宫中妒色亦妒才。"
        },
        {
            "title": "秋色",
            "content": "返照入高楼，楼中客惆怅。\r\n开楼看秋色，犹在阑干上。"
        },
        {
            "title": "有所思",
            "content": "东风二月扬新沙，忆醉燕南豪士家。\r\n狂歌剧舞共春色，正值东邻桃始花。\r\n情阑每厌筝笛聒，意放不遣山林遮。\r\n船头诗篇船尾酒，解缆直下清溪涯。\r\n太原乔生兴踔绝，偏爱渔蓑冒风雪。\r\n杯空正自吸流泉，月出先判宿岩穴。\r\n封龙山人意原苦，坐觉悲风起尊俎。\r\n鬓星岂乏长安尘，衣斑尚带西湖雨。\r\n百年班合江上云，万事纷纭江水纹。\r\n千里夕阳春草绿，停云空忆鲍参军。"
        },
        {
            "title": "拟古将进酒",
            "content": "铜龙水涩蟾蜍泣，桂花参差夜云碧。\r\n地上落叶何纷纷，花枝不似三春日。\r\n鸿声渐远江水寒，百年转眼风月残。\r\n夜深杯满君莫难。"
        },
        {
            "title": "病目杂言",
            "content": "抱病疏棂下，经秋又及春。\r\n色沿衰绖惨，愁入鬓华新。\r\n地僻艰医药，身微听鬼神。\r\n苍旻果无意，长作饭牛人。"
        },
        {
            "title": "行路难",
            "content": "卢家语燕栖画梁，美人夜半宴兰房。\r\n瑶琴欲奏弦更张，移宫换羽声低昂。\r\n歌喉舞袖竞韶光，花颜照人藕骨香。\r\n欢娱欲尽解鸣珰，宁知杖策走咸阳。\r\n君门咫尺不得见，空弹长铗歌清商。\r\n世路崎岖行不易，丈夫未遇同寻常。"
        },
        {
            "title": "杂诗（二首）",
            "content": "雪霰纷漉漉，忽然见朝暾。\r\n冰霜堕盈地，中有青苔痕。\r\n幡幡鸣春鸟，解使朝变昏。\r\n果哉乌鸦白，不谓黄河浑。\r\n《小雅》歌蛮髦，陈王悲豆根。\r\n此曲勿复竟，子兰方在门。¤"
        },
        {
            "title": "契苾儿曲（并序）",
            "content": "君歌《契苾儿》，妾按龟兹舞。\r\n酒尽灯欲灭，堂前鹦鹉语。\r\n光顺门宣供奉郎，莲塘水暖双鸳鸯。\r\n象床犀簟伏熊枕，春风夜簸花枝狂。\r\n谁家少年眼如虎，犁断并州杏花雨。\r\n\r\n【注释】：【注释】：\r\n（垂拱朝民间歌《契苾儿》，词曲多媟艳，亦乐之妖也。\r\n契苾儿为张易之小字云。）"
        },
        {
            "title": "江都曲",
            "content": "金篦吹笙绛裤讴，君王自理卧箜篌。\r\n夜深未唤憨憨寝，一曲归飞万里愁。"
        },
        {
            "title": "唐宫词",
            "content": "四月笙歌沸苑池，瑞莲花对海棠丝。\r\n昭容尚记开元日，正是宫中蚕老时。"
        },
        {
            "title": "清夜游",
            "content": "宫夜泠泠月华白，娇骑踏空红堕雪。\r\n西园门外驮鼓声，十六院中乐齐发。\r\n杨郎萧郎各一席，千牛啮臂宫娃泣。\r\n坐中谁是陈宣华，宝带犹拴绣同结。\r\n芰荷风柔酣海霞，锦缯绷树啼双鸦。\r\n侍臣自舞王自歌，蜥蜴香销金缕纱。\r\n佛经仆射呼不起，梁燕才人竟冤死。\r\n潼关烽火照宫红，犹自心轻汉天子。\r\n龙舟翩翩蔽白日，醉拥笙歌南下疾。\r\n一声悲铎不堪听，至今江柳生愁色。"
        },
        {
            "title": "送伍朝信守宁波",
            "content": "官柳风柔拂酒盏，渭北江东意何限。\r\n五马谁驱高盖车，画省秋云犹满眼。\r\n累累肘印腰带黄，太守年才三十强。\r\n闾门不敢鸣驺过，里中长者多父行。\r\n高堂日迟采衣舞，一觞一咏声琅琅。\r\n紫薇巨公颜色扬，诸孙绕膝儿绕床。\r\n床头经史映簪笏，膝下欢娱殊未央。\r\n亲恩君宠两磅礴，膏雨还随使车落。\r\n深村无吠厖，公府多神雀。\r\n爱月还登镇海楼，寻幽或到烧丹壑。\r\n镜川几曲春澄澄，人言使君如水清。\r\n棠阴无事坐舒啸，惟听江声杂鸟声。"
        },
        {
            "title": "中平宫词",
            "content": "宫市新开御水边，绣襦争立市门前。\r\n酒姬未放驴车过，自问刘郎索酒钱。"
        },
        {
            "title": "天寿山",
            "content": "银峰翠壁峙诸孙，岳势雄开祖宅尊。\r\n关塞正当山右臂，风雷近接海西门。\r\n龙过古涧多成雨，虎撼长松半出根。\r\n隐隐五陵佳气在，欲攀弓剑泣深恩。"
        },
        {
            "title": "游北寺亨上人后园",
            "content": "偶为寻诗出，秾华触眼新。\r\n鸟歌行酒地，花覆倚阑人。\r\n风籁浑无谱，虫书太逼真。\r\n绝胜弦管夜，红袖舞香尘。"
        },
        {
            "title": "怨歌行",
            "content": "黄牛将犊鸡将雏，辛苦不异汝与君。\r\n一朝雏犊背母死，洒露空成草头水。\r\n梁间紫燕轻复斜，谁歌乌衣野草花。\r\n纺砖尚有未完线，绣帖犹藏旧缕纱。\r\n吁嗟吾儿不还家，城南愁杀双慈鸦。"
        },
        {
            "title": "闺怨",
            "content": "当年人对月，共说两团圆。\r\n如何人不见，明月又今年。"
        },
        {
            "title": "天宝宫词（四首）",
            "content": "羽士承恩列上仙，宝花十树照当筵。\r\n宫中未有新仪注，旋检先朝纳妇篇。"
        },
        {
            "title": "春暮见莺",
            "content": "百花开尽见莺流，一啭能添数种愁。\r\n巧舌傍人何太苦，春光随水已难留。\r\n心惊陌上谁家笛，梦破城南少妇楼。\r\n柳色万行听不断，莫牵诗思到扬州。"
        },
        {
            "title": "古意（二首）",
            "content": "秋水凝细縠，秋月明双杵。\r\n江南雁欲归，来向帘前语。"
        },
        {
            "title": "天宝宫词（四首）",
            "content": "太常迎驾乐声齐，戏马场中舞象犀。\r\n队队宫嫔椎法鼓，绣襟文曌立楼西。"
        },
        {
            "title": "唐武宫词",
            "content": "宜春苑外免初肥，长从君王射猎归。\r\n一色赭袍飞两骑，外人不辨是贤妃。"
        },
        {
            "title": "送王尚书德辉还馀姚",
            "content": "春花岂胜秋，新人不如故。\r\n纷纷红紫群，酣艳良未悟。\r\n千金买马首，百罔捕毚兔。\r\n一曲雍门歌，夕阳在高树。"
        },
        {
            "title": "早朝追和匏老韵",
            "content": "蓬莱宫阙玉为桥，曳履年年侍早朝。\r\n垆霭着衣如过雨，御沟摇月欲生潮。\r\n未排阊阖心犹壮，才望金茎渴已消。\r\n奏罢从容过东观，五云隐隐听笙箫。"
        },
        {
            "title": "元康宫词（二首）",
            "content": "免轭羊车夜未过，人间乌鹊上银河。\r\n洛南星吏还无赖，卧蹴青娃奏九歌。"
        },
        {
            "title": "南朝宫词",
            "content": "花簇郊坰锦作围，小怜日暮射生归。\r\n双双羽从重歌舞，不觉齐城漏已微。"
        },
        {
            "title": "有所思",
            "content": "双星荧荧隔秋水，秋入城头漏声里。\r\n窗间梧桐风瑟瑟，青鸟南飞月华白。\r\n朱弦一拨意已传，梦绕博山双紫烟。\r\n藕丝易脱云易散，十二碧峰秋雨前。"
        },
        {
            "title": "池上",
            "content": "良辰不易得，池上一来临。\r\n微风感新绿，幽兰欣客襟。\r\n方洲语鸣鸟，忽如鼓瑟琴。\r\n悠悠南行云，成此匝地阴。\r\n美人隔千里，赠我百炼金。\r\n我有锦绶带，愿言结同心。"
        },
        {
            "title": "拟君子有所思",
            "content": "朝登黄金门，暮上白玉堂。\r\n清飙播柔弦，倏忽变炎凉。\r\n蟋蟀吟苔砌，宵行流夜光。\r\n云汉悬西南，星斗何纵横。\r\n唐虞布文德，中国奏《韶》章。\r\n群后让于朝，凤凰亦来翔。\r\n流音激青霄，奋翮向朝阳。\r\n万动各飞奔，赖此一人庆。\r\n志士思丧元，贤人愿垂芳。\r\n揽镜照容鬓，无使生秋霜。\r\n不及少壮时，摅此忠义肠。\r\n仰视西日速，怛然令内伤。"
        },
        {
            "title": "社日",
            "content": "春风帘幕驻晴云，社酒杯深我对君。\r\n燕子未来花不语，绿芜寒雀共斜曛。"
        },
        {
            "title": "杂诗（二首）",
            "content": "騑篱无高鸟，牛涔无巨鳞。\r\n物大会有合，浅小安足陈。\r\n藤萝附松柏，缴绕固其真。\r\n桃李虽不言，吐华自阳春。\r\n齐虏事口舌，秦人如鬼神。\r\n末路多此比，龙蛇贵存身。"
        },
        {
            "title": "山中曲",
            "content": "峭石激湍响，古城临水居。\r\n城东有渴叟，不及水中鱼。"
        },
        {
            "title": "秋夜",
            "content": "凉夜始多梦，升沉顷相寻。\r\n蟋蟀入床下，萧序已载阴。\r\n褰裳出庭户，河汉清且深。\r\n华月挂林杪，高鸿送哀音。\r\n百岁岂不多，半为风雨侵。\r\n嗟彼蜗角名，烦此孤鹤心。\r\n流水激古洲，高山出远岑。\r\n子期果难逢，独卧枕素琴。"
        },
        {
            "title": "新雪",
            "content": "雪意已崇朝，凌风叶旋飘。\r\n着衣初点点，入竹故萧萧。\r\n翠壁谁凝望，青帘久费招。\r\n期君坐今夕，烧烛看琼瑶。"
        },
        {
            "title": "易州道中",
            "content": "西风羸马经行地，易水长城是旧都。\r\n壮士入秦名尚在，客卿归赵势全孤。\r\n高台岁久黄金尽，古塞秋深白雁徂。\r\n闻道关门犹锁钥，太平天子慎防胡。"
        },
        {
            "title": "会昌宫词",
            "content": "羽节貂裘谒内庭，太和公主发初星。\r\n御前细说和番事，六院都来堕泪听。"
        }
    ]
}