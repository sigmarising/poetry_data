{
    "dynasty": "明",
    "author": "袁宏道",
    "intro": "1568－1610字中郎，明代著名文学家，湖北公安人。与兄宗道、弟中道并称“三袁”，开创了文学创作中的“公安派”。",
    "items": [
        {
            "title": "郊外水亭小集三首",
            "content": "清歌袅袅两妖童，尼酒题诗兴转工。\r\n拾翠女来虚槛外，分蔬人立小畦中。\r\n落花扑面都如雪，密树宜亭不碍风。\r\n怪得夜来乡梦好，穿云直入武陵东。"
        },
        {
            "title": "秋闺",
            "content": "秋色透罗帏，寒芳片片飞。\r\n蛩吟生暗壁，萤火度空机。\r\n闺月流新照，帘霜换故衣。\r\n征鸿与荡子，同去不同归。"
        },
        {
            "title": "拟宫词七首",
            "content": "阿监当头送好音，羊车行处载鸾衾。\r\n朝来领取铺宫例，御帕亲封少府金。"
        },
        {
            "title": "和江进之杂咏四首",
            "content": "盆池清浅薄苔封，弱竹丛丛个影重。\r\n残帙有芸犹被蠹，空阑无蕊亦招蜂。\r\n西山郁郁蓁蓁气，讲阁朝朝暮暮钟。\r\n箬叶数筐书尺五，茶新寄自吴侬。¤"
        },
        {
            "title": "柳浪初正（有僧寄山子）",
            "content": "旋赊白发号衰翁，旧业今缘次第空。\r\n山鸟乍闻新格磔，峡僧遥寄小玲珑。\r\n坐消纤雨轻阴日，闲踏疏黄浅碧风。\r\n收拾方桥与兰浆，待看红萼慢流中。"
        },
        {
            "title": "小妇别诗",
            "content": "弱柳轻帆快送人，巫山原是女儿神。\r\n愿随泼火清明雨，洗却钱塘十里尘。"
        },
        {
            "title": "天坛三首",
            "content": "碧翁难道是无情，分合千年议不成。\r\n不得宁居天亦苦，古来多事是书生。"
        },
        {
            "title": "别龙君超君御兄弟",
            "content": "青鞋不破武陵春，归去西风一面尘。\r\n荷叶山头闻杜宇，桃花源上别秦人。\r\n深村稻熟泉当户，废苑茶香寺作邻。\r\n可是无花无地主，祇缘无计得分身。"
        },
        {
            "title": "宿朱仙镇",
            "content": "秋高夜铎冷空庭，草木犹疑战铁腥。\r\n地下九哥今悔不，六陵花鸟哭冬青。"
        },
        {
            "title": "天坛三首",
            "content": "仙苑桃花朵朵香，曾于天上看霓裳。\r\n刘郎老去风情减，闲把音容问太常。"
        },
        {
            "title": "坐王章甫水明楼（汉阳）",
            "content": "峦光设色浅深间，万瓦鳞鳞鉴碧湾。\r\n孤塔自来当沔口，高僧相过说庐山。\r\n常时杯底沈黄鹤，每就堂中乳白鹇。\r\n南北精蓝青比比，蒲团才得个人闲。"
        },
        {
            "title": "桃花流水引四首",
            "content": "华阳巾子碧绦环，紫府帘前旧押班。\r\n阿母筵头争一掷，醉中输却小蓬山。\r\n\r\n【注释】：【注释】：\r\n（花源棹返，幽思萦怀枕上，梦中如有所得，命曰《桃花\r\n流水引》，亦仙家《竹枝词》也）"
        },
        {
            "title": "青县赠潘茂硕",
            "content": "竹叶遮人吏，公移只坐销。\r\n印床生木耳，廨含长蔬苗。\r\n贫邑多诗料，闲官有醉僚。\r\n一城不数武，容得几科条。"
        },
        {
            "title": "拟宫词七首",
            "content": "金衣滑滑搅春眠，白发中官进简编。\r\n天子自临宣示帖，美人亲碾校书笺。"
        },
        {
            "title": "淮阴侯祠（淮阴云：“解衣衣我，推食食我。",
            "content": "秋郊兔尽韩卢窘，三尺青蛇卷锋颖。\r\n到手山河掷与人，却向雌鸡纳腰领。\r\n英雄桎足归罗网，辩士舌端空来往。\r\n本将衣饭畜王孙，未许肝肠敌亭长。\r\n一局残棋了项秦，五湖西子白纶巾。\r\n贪他一颗真王印，卖却淮阴跨下人。\r\n\r\n【注释】：【原题】：\r\n淮阴侯祠（淮阴云：“解衣衣我，推食食我。”）"
        },
        {
            "title": "放言效白三首",
            "content": "鸾靴争说上场难，衫袖郎当且自看。\r\n世路两平三仄岭，人情八折九回滩。\r\n胸中毛女霞千片，石上王乔药一丸。\r\n梦去几番登岳顶，扶桑清水浴昽盘。¤"
        },
        {
            "title": "皇甫仲璋邀饮惠山",
            "content": "东风吹水浴平沙，厓騑鸬鹚满钓槎。\r\n去日翟公犹有客，到来潘岳已无花。\r\n溪鳞呷雨层层浪，山碓舂云处处家。\r\n白石青松如画里，临流乞得惠泉茶。"
        },
        {
            "title": "十六夜和三弟",
            "content": "凉月如霜鉴薄帷，空杯无计觅糟醨。\r\n买灯聊复欢儿女，弄笔粗能遣岁时。\r\n花火每攒骑马客，蜡光先照走桥姬。\r\n少年乐事今无几，近老方知此兴衰。"
        },
        {
            "title": "桃花流水引四首",
            "content": "夜深仙犬吠花关，私过云英与玉环。\r\n天上看来偷律重，玉桃一颗谪人间。"
        },
        {
            "title": "和江进之杂咏四首",
            "content": "山亭处处挈胡床，不独游忙睡亦忙。\r\n官况易消如暴水，痴儿难长似黄杨。\r\n岩花盛日求长假，石榻开时见古方。\r\n掷却儒绅与巾子，添将冰水注茶汤。¤"
        },
        {
            "title": "登华",
            "content": "洗头盆下撷芝苗，古洞深松话寂寥。\r\n仙迹久湮无后辈，游人逆数即前朝。\r\n身轻眼豁肠皆换，月冷烟清梦亦遥。\r\n见说乳泉甘似酒，扪萝亲与试云瓢。¤"
        },
        {
            "title": "春江引",
            "content": "溪潋潋，草茙茙。\r\n野桃露滴珊瑚红，花气晓腥鱼子浪。\r\n柳枝晴扇麦苗风，美人罗袖扑香蕊。\r\n科斗旋旋丁子尾，百舌欲止复冲人，一声滴溜芳溪里。"
        },
        {
            "title": "桃花流水引四首",
            "content": "扫断红霞陌上尘，青鸾白凤集仙真。\r\n吹笙捣药皆厮品，要作蓬山骂坐人。"
        },
        {
            "title": "虎丘",
            "content": "一片千人石，莹晶若有神。\r\n剑光销不尽，留与醉花人。"
        },
        {
            "title": "古荆篇",
            "content": "年年三月飞桃花，楚王宫里斗繁华。\r\n云连蜀道三千里，柳拂江堤十万家。\r\n丹楼绣幌巢飞燕，青阁文窗起睡鸦。\r\n鸦归燕语等闲度，不记江城春早暮。\r\n东风香吐合欢花，落日乌啼相思树。\r\n王孙挟弹郢门西，少年借客章台路。\r\n少年矫矫名都儿，雕鞍朱勒黄金羁。\r\n采桑陌上青丝笼，红粉楼中《白皦》辞。\r\n白皦绿水为君起，青春环珮如流水。\r\n东城丝管接西城，相府豪华压朱邸。\r\n侠客飞鹰古道傍，佳人卖笑垂杨里。\r\n垂杨二月隐朱楼，家家宴喜楼上头。\r\n綦舄喧阗朝送酒，管弦嘈杂夜藏钩。\r\n繁弦急管夜初阑，惜花少女怨春残。\r\n桃花滟滟歌成血，兰炷漫漫火送寒。\r\n晓风杨柳菖蒲浦，秋月梧桐金井栏。\r\n秋月春花无断绝，门前郁李九回折。\r\n愿作阳台雨后云，谁怜洛水风中雪。\r\n阳台洛水梦空长，那似倡家玳瑁床。\r\n选得东家佳姊妹，却延西第好儿郎。\r\n织成锦席迷蝴蝶，种得青梧栖凤凰。\r\n游人恋恋无穷已，踏遍江城春万里。\r\n只解宾从集似云，那惜年光去如矢。\r\n花开花落迥生愁，郢树鄢云几度秋。\r\n霍氏功名成梦寐，梁王台馆空山丘。\r\n荣枯翻复竟何言，昨宵弱水今昆仑。\r\n无人更哭西州路，有雀还登翟氏门。\r\n汉恩何浅天何薄，百年冠带坐萧索。\r\n昔时嘘气成烟云，今朝失势委泥砾。\r\n青娥皓齿嫁何人？金床玉几为谁作？已矣哉！归去来。\r\n楚国非无宝，荆山空有哀。\r\n君看《白雪》、《阳春》调，千载还推作赋才。"
        },
        {
            "title": "竹枝词四首时阻风安乡河中",
            "content": "侬家生长在河干，夫婿如鱼不去滩。\r\n冬夜趁霜春趁水，芦花被底一生寒。"
        },
        {
            "title": "客有赠余宫烛者即席同刘元定方子公丘长孺陶",
            "content": "刻凤含鱼吐春焰，只拟蓬莱天上见。\r\n绿绨方底散青烟，一朝别却宫云面。\r\n不照明珰翠步摇，书帷自剪读《离骚》。\r\n捍拨春雷罢不闻，细雨珠花滴小槽。\r\n韩家灯檠夜相伴，离离朱粉烟黄卷。\r\n瓦瓶石臼竹方床，上有罗文折角砚。\r\n莫道不如宫里时，高斋守尽兰心茜。\r\n邯郸才人嫁厮养，犹胜闭置闲宫殿。\r\n柏梁宴罢霞成堆，昆明池底夜珠来。\r\n红膏自膻不得近，阿监但扫沉香灰。\r\n汗花凝滴雪珠腻，蜀葵纷湿青虫醉。\r\n一石酒尽尚留髡，扇婢瓮儿烂熳睡。\r\n烛龙传语九微光，输尽婪杯老闲吏。\r\n\r\n【注释】：【原题】：\r\n客有赠余宫烛者即席同刘元定方子公丘长孺陶孝若赋之"
        },
        {
            "title": "入超化寺水村去密二十",
            "content": "颓峦垒谷泻溪光，石上题名尚李唐。\r\n竹叶送阴遮古寺，稻芒随水出山庄。\r\n一林过雨芦花白，半壁疏云栗子黄。\r\n犹记西风红蓼里，桐槽载网入潇湘。"
        },
        {
            "title": "和萃芳馆主人鲁印山韵",
            "content": "爱看幽鸟曝新阳，每遇嘉阴即倒觞。\r\n尽日竹烟消酒去，有时莺语入帘长。\r\n春塘雨过波纹乱，花坞风回蝶翅香。\r\n行到碧桥深柳处，一帆凉月满吴航。"
        },
        {
            "title": "瀑布",
            "content": "寒空日夜摩幽绿，雾縠龙绡披几束。\r\n银湾截断牵牛人，鞭起眠龙驾天毂。\r\n帝宫酒暖浇愁春，云汁茫茫泻清渌。\r\n夜寒霜重玉女骄，袖裹金匜向地覆。\r\n湘娥手挈潇湘来，雪魄云魂斗不足。\r\n炎官不到落星城，六月人间呵冻玉。"
        },
        {
            "title": "繁台张昭甫给谏竹居王孙邀饮留别",
            "content": "白果青蔬劳远程，高台倾矣曲池平。\r\n沙田似雪耘枯冢，柿子如丹缀土城。\r\n古迹有无遗宋岳，监门应否识侯生。\r\n欲知别后愁多少，试检霜毛添几茎。"
        },
        {
            "title": "得舍弟徐州书",
            "content": "佳人生死不知闻，辜负梨花一面云。\r\n昨日宫罗新裁剪，为伊留得半拖裙。"
        },
        {
            "title": "登华",
            "content": "玉井前头乳穴重，奚儿聊以一瓯从。\r\n空崖壁冷长留雪，古屋云昏尚锁龙。\r\n明月自升千尺岭，道人闲说五株松。\r\n瀑帘洞下真官老，占断林泉是此峰。"
        },
        {
            "title": "昌平道中",
            "content": "庵前乞得老僧茶，一派垂杨十里沙。\r\n乌笼白篮凭拣取，麝香李子枕头瓜。"
        },
        {
            "title": "江上见数渔舟为公卒所窘",
            "content": "钓竿拂晓霜，衣薄芦花絮。\r\n一亩不籍官，也被官差去。"
        },
        {
            "title": "初冬夜同郝公琰龚散木闲谈",
            "content": "云树萧然丈石居，清罍遥夜荐霜蔬。\r\n佳言屡似飞香屑，往事真如绎故书。\r\n窗外影闲双睡鹤，灯前手冷一编鱼。\r\n寒花瘦竹差相得，白首承明梦亦疏。"
        },
        {
            "title": "竹枝词四首时阻风安乡河中",
            "content": "一溪才顺一溪湾，一尺才过一丈还。\r\n船子已愁箭括水，儿童又指帽儿山。"
        },
        {
            "title": "竹枝词四首时阻风安乡河中",
            "content": "芦花枝上水痕新，南市东村打白鳞。\r\n只在梁山山背面，梁山何苦不离人。"
        },
        {
            "title": "放言效白三首",
            "content": "高人窃欲比无功，闲把心情托去鸿。\r\n《易》象有时输瓦卜，骚材兼不废淫风。\r\n谋生拙似衔冰鹤，触事刚如蚀木虫。\r\n莫放大鹏天上去，恐遮白日骇愚蒙。"
        },
        {
            "title": "经下邳",
            "content": "诸儒坑尽一身余，始觉秦家网目疏。\r\n枉把六经灰火底，桥边犹有未烧书。"
        },
        {
            "title": "郊外水亭小集三首",
            "content": "幽篁戛戛坐来清，懒慢都无对客情。\r\n戏水鸥雏分浪出，趁巢乌母曳枝行。\r\n堂前羯鼓人三爵，花下弹棋鸟一声。\r\n红药青轩如梦里，几年尘傍马头生。¤"
        },
        {
            "title": "和江进之杂咏四首",
            "content": "藤叶常悬四五葩，闲随方罫过邻家。\r\n西厢托疾东厢假，南寺听经北寺茶。\r\n蝶老花阑如倦客，天清云薄似飞纱。\r\n姬衫典尽瓶犹馁，学把缗钱托画叉。¤"
        },
        {
            "title": "竹枝词四首时阻风安乡河中",
            "content": "武溪葱翠独称梁，正望黄山一点苍。\r\n三日风头两日雨，谢公昨夜拜梁王。"
        },
        {
            "title": "罗隐南王章甫小集斋中说旧事偶成三首",
            "content": "万瓦如鳞绣作堆，别山重见秃翁来。\r\n晴川阁下南条水，一日同君荡几回。"
        },
        {
            "title": "拟宫词七首",
            "content": "百子池头九子萍，美人双照月棱青。\r\n宫槐叶落春如水，诵得《莲花》两卷"
        },
        {
            "title": "拟宫词七首",
            "content": "玉殿莲筹夜未央，内人传旨出昭阳。\r\n朝来刚赴西宫约，莫遣经筵进讲章。"
        },
        {
            "title": "和江进之杂咏四首",
            "content": "六尺莎阶九尺庐，玄毫白楮任生疏。\r\n花前屡泛摈愁酒，架上聊存引睡书。\r\n蕲细竹纹如浪滑，吴绡寒纬似云舒。\r\n幽窗一枕腾腾去，炼佛求仙事总虚。"
        },
        {
            "title": "宿朱仙镇",
            "content": "青骢挽断绿杨丝，寒食西湖祭酒时。\r\n第六桥头香十里，桃花风起叠琉璃。"
        },
        {
            "title": "托龙君超为觅仙源隐居诗以寄之",
            "content": "云石村中且卜庐，凭君为买一峰余。\r\n全栽芝菊为疆界，尽写云岚入券书。\r\n门对仙童浇药地，巷通毛女浣花渠。\r\n闲中每爱天台去，好与刘晨间屋居。"
        },
        {
            "title": "和小修",
            "content": "蓟州新酒白石缸，空云影澄鸭头江。\r\n露梢千缕扑斜窗，黄笙藤枕梦吴。\r\n葛絺小眼如云凉，星河放教万尺长。"
        },
        {
            "title": "戊戌初度二首",
            "content": "禅灯滟滟雪玻璃，贝典将来戒小妻。\r\n客里羁情笼野鸽，乡中春梦阅山鸡。\r\n灰心竟日疏《庄子》，弹舌清晨诵准提。\r\n无限长林无限羽，一枝那复计高低。¤"
        },
        {
            "title": "罗隐南王章甫小集斋中说旧事偶成三首",
            "content": "珠楼曲曲贮仙娃，一带风窗十里沙。\r\n记得中和门外路，女墙东去是他家。"
        },
        {
            "title": "刘常侍水轩",
            "content": "竹药崩沙岸，槐根出钓矶。\r\n卷帘山放入，打果雀惊飞。\r\n护乐添新幕，抛球换短衣。\r\n倦来观洗马，鞯络尽珠玑。"
        },
        {
            "title": "宿朱仙镇",
            "content": "羯胡岁岁括金钱，称侄称臣也枉然。\r\n马角不生龙蜕冷，酸心直到犬儿年。"
        },
        {
            "title": "拟宫词七首",
            "content": "一般春色有枯荣，十树樱桃九树生。\r\n拾得青梅如弹子，护花铃下打流莺。"
        },
        {
            "title": "罗隐南王章甫小集斋中说旧事偶成三首",
            "content": "汉江秋净石粼粼，黄鹤楼高不见尘。\r\n今日楼台归劫火，眼中犹聚上楼人。"
        },
        {
            "title": "拟宫词七首",
            "content": "彩仗龙旌拂曙轻，朝朝东阁坐先生。\r\n皂囊久积言官奏，分付金珰取次行。"
        },
        {
            "title": "放言效白三首",
            "content": "贤愚富贵且凭他，山上髻鬟柳上蛾。\r\n铁网试捞穿海月，渔舟任载过头波。\r\n齐肩大士辞荤久，秃发中书感事多。\r\n船上老郎江口女，咿哑容易得成歌。¤"
        },
        {
            "title": "送君超还武陵",
            "content": "山水心情谢永嘉，断沟残石渐盈车。\r\n高斋是处鸦栖墨，娃阁频分燕作家。\r\n袖里新书惊惠子，卷中逸事困张华。\r\n乌藤白帢仙仙去，知入桃源几树花。"
        },
        {
            "title": "淮安舟中二首",
            "content": "别思抽如绪，酲酲也不休。\r\n触篷风自语，砑橹浪相揉。\r\n野钓空舟侧，荒窑古渡头。\r\n微官真可笑，谚语拾姜猴。¤"
        },
        {
            "title": "柳浪馆二首",
            "content": "一春博得几开颜，欲买湖居先买闲。\r\n鹤有累心犹被斥，梅无高韵也遭删。\r\n凿窗每欲当流水，咏物长如画远山。\r\n客雾屯烟青个里，不知僧在那溪湾。"
        },
        {
            "title": "久雪忽晴喜而有作",
            "content": "残花残木总精神，才见寅年一日春。\r\n柳态美如新栉发，山容亲似远归人。\r\n闲追老衲三余辈，更踏冰池五六巡。\r\n江郭早须骑马出，旋呼稚子觅头巾。"
        },
        {
            "title": "拟古乐府（有序）",
            "content": "饮马长城窟长城水呜咽，夜夜作鬼语。\r\n问子何代人，防胡旧军旅。\r\n冤魄滞孤魂，不得归乡土。\r\n白水洗白骨，瘢尽水酸楚。\r\n多洗成黑流，水性毒于蛊。\r\n立马古战场，长嘶待天雨。\r\n长安有狭斜行按金驹，立长沟，枇杷落尽茱萸秋。\r\n山西女儿帕勒头，面上堆粉鬓堆油。\r\n二十五弦弹箜篌，猩红衫子葡萄筿。\r\n笑问南妆如此不？妾薄命落花去故条，尚有根可依。\r\n妇人失夫心，含情欲告谁？灯光不到明，宠极心还变。\r\n只此双蛾眉，供得几回盼。\r\n看多自成故，未必真衰老。\r\n辟彼数开花，不若初生草。\r\n织发为君衣，君看不如纸。\r\n割腹为君餐，君咽不如水。\r\n旧人百宛顺，不若新人骂。\r\n死若可回君，待君以长夜。\r\n相逢行行行即曲巷，曲巷多蒿草。\r\n窗路掠蛛丝，读书岁月老。\r\n壁上荣启图，手里黄石编。\r\n当尽三时衣，不直数缗钱。\r\n儿女无裈著，常时煨故纸。\r\n税地植桃花，十树九树死。\r\n君莫悲腐草，腐草发光耀。\r\n玄霜畏冬青，白发傲年少。\r\n悲哉行石马立荆棘，荒城叫老狸。\r\n昔时冠带人，唯有鹤来归。\r\n宿志慕长生，朋党尽刺讥。\r\n父母不我容，碧海三山飞。\r\n朝牧老君龙，暮守刘安鸡。\r\n仙家岁月长，桃子三垂枝。\r\n归来见荒冢，半是孙曾碑。\r\n城池百易主，族里无从知。\r\n古人悲夜绣，今我亦似之。\r\n白骨不可语，鹤归空尔为。\r\n门有车马客行门有车马客，锦晙乌纱巾。\r\n寒毛接短鬓，丝丝沙与尘。\r\n问子何劳劳，上书西入秦。\r\n八年始一命，官卑不救贫。\r\n冒霜揖槐柳，望灰拜车轮。\r\n一身百纠缚，形如一束薪。\r\n手缠不自解，利刃寄他人。\r\n蔗与蘖同餐，虽甘亦苦辛。\r\n京洛篇煌煌京洛城，朱衣喧广道。\r\n白首贱书生，驴鞯挂诗草。\r\n怀刺谒恩门，门卒相轻眇。\r\n十上十不达，登街颜色槁。\r\n叠身事贵公，习谀苦不早。\r\n罩眼一寸纱，茫茫遮人老。\r\n虾鳝行虾鳝出潢潦，道逢东海使。\r\n鱼服而介身，呷浪以相戏。\r\n物微恐见侵，跳波争努臂。\r\n东陂招能兄，西溪唤螺弟。\r\n水虫万余种，各各条兵议。\r\n聚族鼓鳞鬛，不能当一嚏。\r\n升天行乘赤雾，鞭鸾辙。\r\n路逢王子晋，玉箫吹已折。\r\n织女弄机丝，余纬烂霄阙。\r\n下土虮虱民，误唤作雌霓。\r\n张翁老且耄，举止多媟亵。\r\n侍仙三万年，不曾见隆准。\r\n真人多窜左，天狐惨余孽。\r\n羲御失长鞭，牵牛叹河竭。\r\n棹歌行妾家白频洲，随风作乡土。\r\n弄篙如弄针，不曾拈一缕。\r\n四月鱼苗风，随君到巴东。\r\n十月洗河水，送君发杨子。\r\n杨子波势恶，无风浪亦作。\r\n江深得鱼难，鸬鹚充糕臛。\r\n生子若凫雏，穿江复入湖。\r\n长时剪荷叶，与儿作衣襦。\r\n\r\n【注释】：【注释】：\r\n（乐府之不相袭也，自魏、晋已然。今之作者无异拾唾，\r\n使李、杜、元、白见之，不知何等呵笑也。舟中无事，漫\r\n拟数篇，词虽不工，庶不失作者之意。）"
        },
        {
            "title": "天坛三首",
            "content": "空坛深净驳琉璃，秃发簪冠老导师。\r\n铜呇金涂秋草里，如今不似世宗时。"
        },
        {
            "title": "桃花流水引四首",
            "content": "光碧堂前催赐衣，少年天女弱腰围。\r\n而今花样新奇甚，不用银河织锦机。"
        },
        {
            "title": "戊戌初度二首",
            "content": "闲居心似夹冰鱼，雪里轮蹄亦自疏。\r\n研酒和来香泛帖，瓶花吹落湿沾书。\r\n艰深乍觉诗如谶，消散方知道是虚。\r\n一卷杂华繙未了，被人邀得过僧庐。"
        },
        {
            "title": "郊外水亭小集三首",
            "content": "山自萧森涧自寒，却怜胜地在长安。\r\n桐阴恰好当窗覆，柳色终宜近水看。\r\n已倦呼儿犹问酒，不情逢客强加冠。\r\n湘江亦有幽居处，多少芙蓉忆钓竿。¤"
        },
        {
            "title": "淮安舟中二首",
            "content": "空郊不可行，积砾与蒿平。\r\n菌耳悬枯木，烧痕入古城。\r\n按图知旧垒，认柳识邮程。\r\n一望淮阴墓，令人百感生。"
        },
        {
            "title": "伤周生",
            "content": "溪头曾见浣春纱，珠箔于今天一涯。\r\n紫陌重邀千宝骑，青楼无复七香车。\r\n美人南国空湘水，处子东邻是宋家。\r\n记得西廊香阁里，瓶花长插一枝斜。"
        },
        {
            "title": "广陵别景升小修",
            "content": "搔头几日见新丝，二月河桥上马时。\r\n长短官街惊梦鼓，高低杨柳罥肠枝。\r\n江烟一担充行李，流水三叉各路歧。\r\n北地南天千万里，青巾白帢几人知。"
        },
        {
            "title": "别王百穀",
            "content": "河上清霜雁字斜，西风匹马又天涯。\r\n锦帆泾绕郎官舍，冠子桥通处士家。\r\n好事每供梅月水，清斋长试穀前茶。\r\n东邻不是无姝子，眼底何人解浣纱。"
        },
        {
            "title": "宿朱仙镇",
            "content": "祠前箫鼓赛如云，茹泣争劖吊古文。\r\n一等英雄含恨死，几时论定曲将军。"
        },
        {
            "title": "拟宫词七首",
            "content": "宜春苑里日初斜，三百妖童校丽华。\r\n韎戎衣朱鬛马，不知若个是官"
        },
        {
            "title": "乙巳元日",
            "content": "湖柳侵街水接门，东风缬缬澹微温。\r\n久乘下泽无官韵，乍着红衫有摺痕。\r\n皓首?颜俱入市，碧芽新鸟又成村。\r\n归来且坐梅花下，倒却鹅黄四五樽。"
        },
        {
            "title": "暮春同谢生汪生小修游北城临水诸寺至德胜桥",
            "content": "无才终是乐官闲，何地何宾不解颜。\r\n乍叠乍铺风里水，半酣半醉雾中山。\r\n御沟板落金鳞出，宫树花翻乳燕还。\r\n浅绿疏黄是处有，泥人真自胜姬鬟。\r\n\r\n【注释】：【原题】：\r\n暮春同谢生汪生小修游北城临水诸寺至德胜桥水轩待月时\r\n微有风沙"
        },
        {
            "title": "紫骝马",
            "content": "紫骝马，行且嘶。\r\n愿为分背交颈之逸足，不愿为追风绝景之霜蹄。\r\n霜蹄灭没边城道，朔风一夜霜花老。\r\n纵使踏破天山云，谁似华阴一寸草。\r\n紫骝马，听我歌。\r\n壮心耗不尽，奈尔四蹄何！"
        },
        {
            "title": "梨花初月夜",
            "content": "梨花疏点贴窗流，斜月笙箫处处楼。\r\n醉里不知花是影，隔纱惊唤小扬州。"
        },
        {
            "title": "文殊台",
            "content": "芙蓉万尺花如铁，秋窗尽洒红霞屑。\r螺顶仙人骑杖来，天衣晓带雪山雪。\r帝遣神丁量海洗，绣锷斑裬生增砥。\r一萍吹作浔阳城，半匕疏为九江水。\r高青直上一万重，绿瞳失启金泥封。"
        },
        {
            "title": "桃花雨",
            "content": "浅碧深红大半残，恶风催雨剪刀寒。\r\n桃花不比杭州女，洗却胭脂不耐看。"
        },
        {
            "title": "西泠桥",
            "content": "西泠桥，水长在。松叶细如针，不肯结罗带。\r\n莺如衫，燕如钗，油壁车，砍为柴，\r\n青骢马，自西来。\r\n昨日树头花，今日陌上土。\r\n恨血与啼魂，一半逐风雨。"
        },
        {
            "title": "大堤女",
            "content": "文窗斜对木香篱，胡粉薄施细作眉。\r\n贪向墙头看车马，不知裙着刺花儿。"
        },
        {
            "title": "闻省城急报",
            "content": "黄鹄矶头红染泪，手杀都堂如儿戏；\r\n飞鞍叠骑尘碾尘，报书一夕三回至。\r\n天子圣明臣敛手，胸臆决尽天下事。\r\n二百年来好纪网，辰裂星纷委平地。\r\n天长阍永叫不闻，健马那堪持朽辔。\r\n书生痛哭倚蒿篱，有钱难买青山翠。"
        },
        {
            "title": "显灵宫集诸公，以“城市山林”为韵",
            "content": "野花遮眼酒沾涕，塞耳愁听新朝事；\r\n邸报束作一筐灰，朝衣典与栽花市。\r\n新诗日日千余言，诗中无一忧民字；\r\n旁人道我真聩聩，口不能答指山翠。\r\n自从老杜得诗名，忧君爱国成儿戏。\r\n言既无庸默不可，阮家那得不沉醉？\r\n眼底浓浓一杯春，恸于洛阳年少泪。"
        },
        {
            "title": "棹歌行",
            "content": "妾家白苹洲，随风作乡土；\r\n弄篙如弄针，不曾拈一缕。\r\n四月鱼苗风，随君到巴东。\r\n十月洗河水，送君发扬子。\r\n扬子波势恶，无风粮亦作。\r\n江深得鱼难，鸬鹚充糕臛。\r\n生子若凫雏, 穿江复入湖。\r\n长时剪荷叶，与儿作衣襦。"
        },
        {
            "title": "竹枝词",
            "content": "雪里山茶取次红，\r\n白头孀妇哭青风。\r\n自从貂虎横行后，\r\n十室金钱九室空。"
        },
        {
            "title": "横塘渡",
            "content": "横塘渡，临水步。\r\n郎西来，妾东去。\r\n妾非倡家女，\r\n红楼大姓妇。\r\n吹花误唾郎，\r\n感郎千金顾。\r\n妾家住虹桥，\r\n朱门十字路。\r\n认取辛夷花，\r\n莫过杨梅树。"
        },
        {
            "title": "柳浪馆二首",
            "content": "遍将蓝沈浸春颜，风柳鬖鬖九尺鬟。\r\n鹤过几回沉影去，僧来时复带云还。\r\n闲疏滞叶通邻水，拟典荒居作小山。\r\n欲住维摩容得不，湖亭才得两三间。¤"
        }
    ]
}