{
    "dynasty": "南北",
    "author": "何逊",
    "intro": "何逊（？－517？）字仲言，今山东郯城人。其诗风宛转清新，有谢眺风致。有《何记室集》。",
    "items": [
        {
            "title": "咏杂花诗",
            "content": "井上发新花。\r\n谁言不经染。\r\n已如薄紫拂。\r\n复似浓红点。\r\n状锦无裁缝。\r\n依霞有舒敛。"
        },
        {
            "title": "又答泛江革诗",
            "content": "棘端虽非譬。\r\n至妙安可量。\r\n要知同罔象。\r\n然始见毫芒。"
        },
        {
            "title": "答江革联句不成",
            "content": "日余乏文干。\r\n逢君善草札。\r\n工拙既不同。\r\n神气何由拔。"
        },
        {
            "title": "正钗联句",
            "content": "竹台归欲碍。\r\n花林出未通。\r\n度簪先分影。\r\n转珥忽瞻风。\r\n双桥耀宝钿。\r\n阗阗密复丛。\r\n羞令挂缨阙。\r\n整插补余空。"
        },
        {
            "title": "摇扇联句",
            "content": "纨扇已新制。\r\n荡妇复新妆。\r\n欲掩羞中笑。\r\n还飘袖里香。\r\n在握时摇动。\r\n当歌掩抑扬。\r\n谁云减罗袂。\r\n影日联自障。"
        },
        {
            "title": "照水联句",
            "content": "插花行理鬓。\r\n迁延去复归。\r\n虽怜水上影。\r\n复恐湿罗衣。\r\n临桥看黛色。\r\n映渚媚铅晖。\r\n不顾春荷动。\r\n弥畏小禽飞。"
        },
        {
            "title": "增新曲相对联句",
            "content": "酒阑日隐树。\r\n上客请调弦。\r\n娇人挟瑟至。\r\n逶迤未肯前。\r\n旧爱今何在。\r\n新声徒自怜。\r\n有曲无人听。\r\n徙倚高楼前。\r\n徘徊映日照。\r\n转侧被风吹。\r\n徒为相思响。\r\n伤春君不知。\r\n月昏楼上坐。\r\n含悲望别离。\r\n已切空床怨。\r\n复看花柳枝。"
        },
        {
            "title": "临别联句",
            "content": "临别情多绪。\r\n送归涕如霰。\r\n君望长安城。\r\n予悲独不见。\r\n尔来同去国。\r\n予归方异县。\r\n怀别心独忧。\r\n手泪方溅溅。"
        },
        {
            "title": "赋咏联句",
            "content": "弊履常决踵。\r\n眉高起半额。\r\n曼倩尔何为。\r\n独叹长安索。\r\n工商既惭巧。\r\n农士聊相易。\r\n蝘腹有余资。\r\n鸿肩方可拍。\r\n摄职媿握兰。\r\n滥官悲执戟。\r\n连章既不敏。\r\n高谈岂能剧。\r\n逸翮任奋飞。\r\n窘步事羁勒。\r\n还鸟余能系。\r\n流言尔无惑。\r\n忧怀乃千载。\r\n永欢常数刻。\r\n直是悲别离。\r\n非关念通塞。\r\n日照汀沙素。\r\n山影波浪黑。\r\n尔限大江南。\r\n余归茂陵北。"
        },
        {
            "title": "至大雷联句",
            "content": "高谈会良夕。\r\n满酒对羁情。\r\n闵闵风烟动。\r\n萧萧江雨声。\r\n密云穷浦暗。\r\n飞电远洲明。\r\n若非今宴适。\r\n讵使客愁轻。\r\n遥舟似连雁。\r\n远火若回星。\r\n江潭望如此。\r\n衔巵共君倾。"
        },
        {
            "title": "相送联句",
            "content": "高轩虽驻轸。\r\n余日久无辉。\r\n以我辞乡泪。\r\n沾君送别衣。"
        },
        {
            "title": "折花联句",
            "content": "笑出春园里。\r\n望花联褰缬。\r\n欲以间珠钿。\r\n非为相思折。\r\n日照烂成绮。\r\n风来聚疑雪。\r\n试采一枝归。\r\n愿持因远别。"
        },
        {
            "title": "相送联句",
            "content": "昔共入门笑。\r\n今成送别悲。\r\n君还旧聚处。\r\n为我一嚬眉。\r\n于今还促膝。\r\n自此客江湄。\r\n愿子俱停驾。\r\n看我独解维。"
        },
        {
            "title": "范广州宅联句",
            "content": "洛阳城东西。\r\n却作经年别。\r\n昔去雪如花。\r\n今来花似雪。\r\n蒙蒙夕烟起。\r\n奄奄残晖灭。\r\n非君爱满堂。\r\n宁我安车辙。"
        },
        {
            "title": "往晋陵联句",
            "content": "临别我伤悲。\r\n送归子自适。\r\n刘金不可散。\r\n卜盖何由惜。\r\n从来重分阴。\r\n未曾轻尺璧。\r\n故任情一异。\r\n于是望三益。\r\n尔自高楼寝。\r\n予返东皋陌。\r\n寄语落毛人。\r\n非复平原客。\r\n问舍且求田。\r\n音乱无可择。\r\n胜门成好事。\r\n盘纡欲何索。"
        },
        {
            "title": "拟古三首联句",
            "content": "少知雅琴曲。\r\n好听雅琴声。\r\n雅琴不可听。\r\n一听一沾缨。"
        },
        {
            "title": "相送联句",
            "content": "寸阴常可惜。\r\n别至倍伤神。\r\n子瞻天际水。\r\n予望路中尘。\r\n悯悯歧路侧。\r\n去去平生亲。\r\n一朝事千里。\r\n流涕向三春。"
        },
        {
            "title": "拟古三首联句",
            "content": "匣中一明镜。\r\n好鉴明镜光。\r\n明镜不可鉴。\r\n一鉴一情伤。"
        },
        {
            "title": "拟古三首联句",
            "content": "家本青山下。\r\n好上青山上。\r\n青山不可上。\r\n一上一惆怅。"
        },
        {
            "title": "离夜听琴诗",
            "content": "别离既有绪。\r\n琴瑟反在悲。\r\n美人多怨态。\r\n亦复惨长眉。"
        },
        {
            "title": "咏春风诗",
            "content": "可闻不可见。\r\n能重复能轻。\r\n镜前飘落粉。\r\n琴上响余声。"
        },
        {
            "title": "苑中见美人诗",
            "content": "罗袖风中卷。\r\n玉钗林下耀。\r\n团扇承落花。\r\n复持掩余笑。"
        },
        {
            "title": "苑中诗",
            "content": "苑门辟千扇。\r\n苑户开万扉。\r\n楼殿闻珠履。\r\n竹树隔罗衣。"
        },
        {
            "title": "闺怨诗",
            "content": "闺阁行人断。\r\n房栊月影斜。\r\n谁能北窗下。\r\n独对后园花。"
        },
        {
            "title": "闺怨诗",
            "content": "竹叶响南窗。\r\n月光照东壁。\r\n谁知夜独觉。\r\n枕前双泪滴。"
        },
        {
            "title": "为人妾怨诗",
            "content": "燕戏还檐际。\r\n花飞落枕前。\r\n寸心君不见。\r\n拭泪坐调弦。"
        },
        {
            "title": "为人妾思诗",
            "content": "机中刺绣所。\r\n窗下朝妆处。\r\n未忆神已伤。\r\n欲忘悲不去。"
        },
        {
            "title": "为人妾思诗",
            "content": "魂销形已去。\r\n钗落犹依枕。\r\n欲去泪无眦。\r\n不看悲复甚。"
        },
        {
            "title": "边城思诗",
            "content": "柳黄未吐叶。\r\n水录半含苔。\r\n春色边城动。\r\n客思故乡来。"
        },
        {
            "title": "送司马□拾五城联句诗",
            "content": "随风飘岸叶。\r\n行雨暗江流。\r\n居人会应返。\r\n空欲送行舟。"
        },
        {
            "title": "送褚都曹联句诗",
            "content": "君随结客专。\r\n我乃倦游归。\r\n本愿同栖息。\r\n今成相背飞。"
        },
        {
            "title": "王尚书瞻祖日诗",
            "content": "昱昱丹旐振。\r\n亭亭素盖立。\r\n金铎讙已鸣。\r\n龙輀将复入。\r\n华台日未徙。\r\n荒坟路行湿。\r\n已矣将何如。\r\n宾驭皆洒泣。"
        },
        {
            "title": "行经范仆射故宅诗",
            "content": "旅葵应蔓井。\r\n荒藤已上扉。\r\n寂寂空郊暮。\r\n无复车马归。\r\n潋滟故池水。\r\n苍茫落日晖。\r\n遗爱终何极。\r\n行路独沾衣。"
        },
        {
            "title": "咏白鸥兼嘲别者诗",
            "content": "可怜双白鸥。\r\n朝夕水上游。\r\n何言异栖息。\r\n雌住雄不留。\r\n孤飞出潊浦。\r\n独宿下沧洲。\r\n东西从此别。\r\n影响绝无由。"
        },
        {
            "title": "和司马博士咏雪诗",
            "content": "凝阶夜似月。\r\n拂树晓疑春。\r\n萧散忽如尽。\r\n徘徊已复新。\r\n暂蔽卷纨质。\r\n复惭施粉人。\r\n若逐微风起。\r\n谁言非玉尘。"
        },
        {
            "title": "咏春雪寄族人治书思澄诗",
            "content": "可怜江上雪。\r\n回风起复灭。\r\n本欲映梅花。\r\n翻悲似玉屑。\r\n朝莺日弄响。\r\n暮条行可结。\r\n咸言不适时。\r\n安知非矫节。"
        },
        {
            "title": "望新月示同羁诗",
            "content": "初宿长淮上。\r\n破镜出云明。\r\n今夕千余里。\r\n双蛾映水生。\r\n的的与沙静。\r\n滟滟逐波轻。\r\n望乡皆下泪。\r\n非我独伤情。"
        },
        {
            "title": "咏舞妓诗",
            "content": "管清罗荐合。\r\n弦惊雪袖迟。\r\n逐唱回纤手。\r\n听曲动蛾眉。\r\n凝情眄堕珥。\r\n微睇托含辞。\r\n日暮留嘉客。\r\n相看爱此时。"
        },
        {
            "title": "咏娼妇诗",
            "content": "暧暧高楼暮。\r\n华烛帐前明。\r\n罗帏雀钗影。\r\n宝瑟凤雏声。\r\n夜花枝上发。\r\n新月雾中生。\r\n谁念当窗牖。\r\n相望外盈盈。"
        },
        {
            "title": "看伏郎新婚诗",
            "content": "雾夕莲出水。\r\n霞朝日照梁。\r\n何如花烛夜。\r\n轻扇掩红妆。\r\n良人复灼灼。\r\n席上自生光。\r\n所悲高驾动。\r\n环佩出长廊。"
        },
        {
            "title": "与虞记室诸人咏扇诗",
            "content": "如珪信非玷。\r\n学月但为轮。\r\n机杼蘼芜妾。\r\n裁缝箧笥人。\r\n摇风入素手。\r\n占曲掩朱唇。\r\n罗袖幸拂拭。\r\n微芳聊可因。"
        },
        {
            "title": "同虞记室登楼望远归诗",
            "content": "登楼欲望谭元春。\r\n遥遥见白衣。\r\n白衣犹远远。\r\n言是稍知非。\r\n对窗看宝瑟。\r\n入户弄鸣机。\r\n无令日光晚。\r\n门阁掩重扉。"
        },
        {
            "title": "见征人分别诗",
            "content": "凄凄日暮时。\r\n亲宾俱竚立。\r\n征人拔敛起。\r\n儿女牵衣泣。\r\n候骑出萧关。\r\n追兵赴马邑。\r\n且当横行去。\r\n谁论裹尸入。"
        },
        {
            "title": "慈姥矶诗",
            "content": "暮烟起遥岸。\r\n斜日照安流。\r\n一同心赏夕。\r\n暂解去乡忧。\r\n野岸平沙合。\r\n连山近雾浮。\r\n客悲不自已。\r\n江上望归舟。"
        },
        {
            "title": "晓发诗",
            "content": "早霞丽初日。\r\n清风渭薄雾。\r\n水底见行云。\r\n天边看远树。\r\n且望{氵公}泝剧。\r\n暂有江山趣。\r\n疾兔聊复起。\r\n爽地岂能赋。"
        },
        {
            "title": "车中见新林分别甚盛诗",
            "content": "金谷宾游盛。\r\n青门冠盖多。\r\n隔林望行幰。\r\n下阪听鸣珂。\r\n于时春未歇。\r\n麦气始清和。\r\n还入平原径。\r\n穷巷可张罗。"
        },
        {
            "title": "日夕出富阳浦口和朗公诗",
            "content": "客心愁日暮。\r\n徙倚空望归。\r\n山烟涵树色。\r\n江水映霞晖。\r\n独鹤凌空逝。\r\n双凫出浪飞。\r\n故乡千余里。\r\n兹夕寒无衣。"
        },
        {
            "title": "石头答庾郎丹诗",
            "content": "高树荫楼密。\r\n细草绿成被。\r\n黄鹂隐叶飞。\r\n蛱蝶萦空戏。\r\n阴岑自尔悦。\r\n寂寥予罕寄。\r\n相如阻禁闱。\r\n何由从简易。"
        },
        {
            "title": "野夕答孙郎折诗",
            "content": "山中气色满。\r\n墟上生烟露。\r\n杳杳星出云。\r\n啾啾雀隐树。\r\n虚馆无宾客。\r\n幽居乏欢趣。\r\n思君意不穷。\r\n长如流水注。"
        },
        {
            "title": "西州直示同员诗",
            "content": "日长禁户倦。\r\n即事思短晨。\r\n漏尽唱声急。\r\n此理复伤人。\r\n矛盾交为论。\r\n光璧带成珍。\r\n誓将收饮啄。\r\n得得任心神。"
        },
        {
            "title": "敬酬王明府诗",
            "content": "星稀初可见。\r\n月出未成光。\r\n澄江照远火。\r\n夕霞隐连樯。\r\n贱躯临不测。\r\n玉体畏垂堂。\r\n念别已零泪。\r\n况乃思故乡。"
        },
        {
            "title": "赠王左丞诗",
            "content": "櫩外莺啼罢。\r\n园里日光斜。\r\n游鱼乱水叶。\r\n轻燕逐风花。\r\n长墟上寒霭。\r\n晓树没归霞。\r\n九华暮已隐。\r\n抱郁徒交加。"
        },
        {
            "title": "答高博士诗",
            "content": "北窗凉夏首。\r\n幽居多卉木。\r\n飞蜨弄晚花。\r\n清池映疏竹。\r\n为宴得快性。\r\n安闲聊鼓腹。\r\n将子厌嚣尘。\r\n就予开耳目。"
        },
        {
            "title": "登禅罔寺望和虞记室诗",
            "content": "南望南郭门。\r\n拱树稍云密。\r\n北窗北溱道。\r\n重楼雾中出。\r\n接树隐高蝉。\r\n交枝承落日。\r\n光阴不可舍。\r\n怀抱何由悉。"
        },
        {
            "title": "哭吴兴柳恽诗",
            "content": "南州擅荆梓。\r\n上国称羽仪。\r\n伊人以载德。\r\n李公伤在期。\r\n远识内无愠。\r\n深衰外有规。\r\n清文穷丽则。\r\n弘论尽高奇。\r\n多能诚所贵。\r\n小善聊复为。\r\n百步均射叶。\r\n八体妙临池。\r\n曲悟同神解。\r\n龟谋信有知。\r\n入朝耿长剑。\r\n出牧盛层麾。\r\n纳言信加首。\r\n丰貂亦在移。\r\n霞区两借寇。\r\n贪泉一举巵。\r\n翰飞矫未极。\r\n朝露溘先危。\r\n以兹旧馆想。\r\n况乃西日垂。\r\n蔓草生车辙。\r\n枯木卧崩坻。\r\n樽酒谁为满。\r\n灵衣空自披。\r\n眷言寻惠好。\r\n恸哭悲路歧。\r\n含毫徒有属。\r\n搦管竟无摛。"
        },
        {
            "title": "塘边见古冢诗",
            "content": "行路一孤坟。\r\n路成坟欲毁。\r\n空疑年代积。\r\n不知陵谷徙。\r\n几逢秋叶黄。\r\n骤见春流弥。\r\n金蚕不可织。\r\n玉树何时蕋。\r\n陌上驱驰人。\r\n笑歌自侈靡。\r\n今日非明日。\r\n所念谁怜此。"
        },
        {
            "title": "行经孙氏陵诗",
            "content": "昔在零陵厌。\r\n神器若无依。\r\n逐兔争先捷。\r\n掎鹿兢因机。\r\n呼噏开伯道。\r\n叱诧掩江畿。\r\n豹变分奇略。\r\n虎视肃戎威。\r\n长蛇衂巴汉。\r\n骥马绝淮淝。\r\n交战无内御。\r\n重门岂外扉。\r\n成功举已弃。\r\n凶德复而违。\r\n水龙忽东骛。\r\n青盖乃西归。\r\n朅来已永久。\r\n年代暧微微。\r\n苔石疑文字。\r\n荆坟失是非。\r\n山莺空曙响。\r\n陇月自秋晖。\r\n银海终无浪。\r\n金凫会不飞。\r\n閴寂今如此。\r\n望望沾人衣。"
        },
        {
            "title": "七夕诗",
            "content": "仙车驻七襄。\r\n凤驾出天潢。\r\n月映九微火。\r\n风吹百合香。\r\n来欢暂巧笑。\r\n还泪已沾裳。\r\n依稀如洛汭。\r\n倐忽似高唐。\r\n别离未得语。\r\n河汉渐汤汤。"
        },
        {
            "title": "苦热诗",
            "content": "昔闻草木焦。\r\n今窥沙石烂。\r\n曀曀风逾静。\r\n曈曈日渐旰。\r\n习静閟衣巾。\r\n读书烦几案。\r\n卧思清露浥。\r\n坐待高星灿。\r\n蝙蝠户中飞。\r\n蠛蠓窗间乱实。\r\n实无河朔饮。\r\n空有临淄污。\r\n遗金不自拾。\r\n恶木宁无{韩韦=余}。\r\n愿以三伏晨。\r\n催促九秋换。"
        },
        {
            "title": "春暮喜晴酬袁户曹苦雨诗",
            "content": "振衣喜初霁。\r\n褰裳对晚晴。\r\n落花犹未卷。\r\n时鸟故余声。\r\n春芳空悦目。\r\n游客反伤情。\r\n乡园不可见。\r\n江水独自清。\r\n愿得同携手。\r\n归望对都城。"
        },
        {
            "title": "刘博士江丞朱从事同顾不值作诗云尔",
            "content": "故人笃久要。\r\n新知从暮室。\r\n崎岖枉道过。\r\n邂逅幽人出。\r\n心期不会面。\r\n怀之成首疾。\r\n向夕敞山扉。\r\n临窗玩余帙。\r\n蜘蛛正网户。\r\n落花纷入膝。\r\n浸淫水上风。\r\n蔽亏霞中日。\r\n良辰一携手。\r\n住坐无俦匹。\r\n刘侯务属书。\r\n江生勤下笔。\r\n朱君博辞理。\r\n去去追名实。\r\n是顾一参差。\r\n何能更蓬荜。\r\n吾人少拘碍。\r\n得性便游逸。\r\n方欲俟褰裳。\r\n相从欢道术。"
        },
        {
            "title": "从主移西州寓直斋内霖雨不晴怀郡中游聚诗",
            "content": "寓直惭虎贲。\r\n沉迷岂职事。\r\n祈祈寒枝动。\r\n蒙蒙秋雨驶。\r\n不见眼中人。\r\n空想山南寺。\r\n双桐傍櫩上。\r\n长杨夹门植。\r\n夙昔构良游。\r\n接膝同欢志。\r\n东西忽为阻。\r\n向隅怀独思。\r\n飒飒履声喧。\r\n扰扰羣分异。\r\n卧闻复雷响。\r\n坐视重扃秘。\r\n欲寄一行书。\r\n何解三秋意。"
        },
        {
            "title": "夜梦故人诗",
            "content": "客心惊夜魂。\r\n言与故人同。\r\n开帘觉水动。\r\n映竹见床空。\r\n浦口望斜月。\r\n洲外闻长风。\r\n九秋时未晚。\r\n千里路难穷。\r\n已如臃肿木。\r\n复似飘飖蓬。\r\n相思不可寄。\r\n直在寸心中。"
        },
        {
            "title": "秋夕叹白发诗",
            "content": "丝白不难染。\r\n蓬生直易扶。\r\n唯见星星鬓。\r\n独与众中殊。\r\n昔年十四五。\r\n率性既廉隅。\r\n直是安被褐。\r\n非敢慕怀珠。\r\n何言志事晚。\r\n疲拙婴殊躯。\r\n逢时乃倐忽。\r\n失路亦斯须。\r\n郊郭勤二顷。\r\n形体憇一庑。\r\n涸蚌困鱼目。\r\n笼禽触四隅。\r\n宵长壁立静。\r\n廓处谢欢愉。\r\n月色临窗树。\r\n虫声当户枢。\r\n飞蛾拂夜火。\r\n坠叶舞秋株。\r\n逐物均乘鹤。\r\n违俗等双凫。\r\n故人倘未弃。\r\n求我谷之嵎。"
        },
        {
            "title": "伤徐主簿诗",
            "content": "世上逸羣士。\r\n人间彻惣贤。\r\n毕池论赏赐。\r\n蒋径笃周旋。\r\n一旦辞东序。\r\n千秋送北邙。\r\n客箫虽有乐。\r\n邻笛遂还伤。\r\n提琴就阮籍。\r\n载酒觅杨雄。\r\n直荷□□水。\r\n斜柳细牵风。"
        },
        {
            "title": "临行公车诗",
            "content": "扰扰排曙扉。\r\n鳞鳞驱早驾。\r\n禁门俨犹闭。\r\n严城方警夜。\r\n道胜多增荣。\r\n拙蒲终难化。\r\n以兹畎浍质。\r\n重与沧溟舍。\r\n纚舟去浊河。\r\n揆景辞清灞。\r\n平生多意绪。\r\n怀抱皆徂谢。\r\n念此将如何。\r\n抚心独悲咤。"
        },
        {
            "title": "早朝车中听望诗",
            "content": "诘旦钟声罢。\r\n隐隐禁门通。\r\n蘧车响北阙。\r\n郑履入南宫。\r\n宿雾开驰道。\r\n初日照相风。\r\n胥徒纷络驿。\r\n驺御或西东。\r\n暂喧耳目外。\r\n还保性灵中。\r\n方验游朝市。\r\n此说不为空。"
        },
        {
            "title": "聊作百一体诗",
            "content": "灵辄困桑下。\r\n于陵拾李螬。\r\n历齿方嗟贱。\r\n灸背岂知豪。\r\n佣畊乏旅力。\r\n倚市惮劬劳。\r\n旷日无豆飰。\r\n方冬缺缊袍。\r\n清旦开蓬荜。\r\n举目想煎熬。\r\n枢机慎仆隶。\r\n媒蘖畏朋曹。\r\n万途皆自僻。\r\n一事岂他褒。\r\n匆匆昨不定。\r\n负杖出蓬蒿。\r\n逢施同沟壑。\r\n值设乃糠糟。\r\n生途稍冉冉。\r\n逝水日滔滔。\r\n咸言等木石。\r\n谁当出羽毛。"
        },
        {
            "title": "学古诗",
            "content": "昔随张博望。\r\n辞帝长杨宫。\r\n独好西山勇。\r\n思为北地雄。\r\n十年事河外。\r\n雪鬓别关中。\r\n季月边秋重。\r\n岩野散寒蓬。\r\n日隐龙城雾。\r\n尘起玉关风。\r\n全狐君已复。\r\n半菽我犹空。\r\n欲因上林雁。\r\n一见平陵桐。"
        },
        {
            "title": "学古诗",
            "content": "巩洛上东门。\r\n薄暮川流侧。\r\n浑浑车马道。\r\n行人不相识。\r\n日夕栖鸟远。\r\n浮云起新色。\r\n寸心空延伫。\r\n对面何由即。\r\n飞轮倘易去。\r\n易去因风力。"
        },
        {
            "title": "拟青青河边草转韵体为人作其人识节工歌诗",
            "content": "春兰日应妤。\r\n折花望远道。\r\n秋夜苦复长。\r\n抱枕向空床。\r\n吹台下促节。\r\n不言于此别。\r\n歌筵掩团扇。\r\n何时一相见。\r\n弦绝犹依轸。\r\n叶落纔下枝。\r\n即此虽云别。\r\n方我未成离。"
        },
        {
            "title": "咏照镜诗",
            "content": "朱帘旦初卷。\r\n绮机朝未织。\r\n玉匣开鉴影。\r\n宝台临净饰。\r\n对影独含笑。\r\n看花时转侧。\r\n聊为出茧眉。\r\n试染夭桃色。\r\n羽钗如可间。\r\n金钿畏相逼。\r\n荡子行未归。\r\n啼妆坐沾臆。"
        },
        {
            "title": "嘲刘郎诗",
            "content": "房栊灭夜火。\r\n窗户映朝光。\r\n妖女褰帷去。\r\n躞蹀初下床。\r\n雀钗横晓鬓。\r\n蛾眉艳宿妆。\r\n稍闻玉钏远。\r\n犹怜翠被香。\r\n宁知早朝客。\r\n差池已雁行。"
        },
        {
            "title": "和萧谘议岑离装怨诗",
            "content": "晓河没高栋。\r\n斜月半空庭。\r\n窗中度落叶。\r\n帘外隔飞萤。\r\n含悲下翠帐。\r\n掩泣闭金屏。\r\n昔期今未返。\r\n春草寒复青。\r\n思君无转易。\r\n何异北辰星。"
        },
        {
            "title": "学古赠丘永嘉征还诗",
            "content": "龙马鱼肠剑。\r\n躞蹀起风尘。\r\n结客葱河返。\r\n喧喧动尚邻。\r\n入墟犹忆旧。\r\n德卷复疑新。\r\n窥见应门出。\r\n遥识下机人。\r\n相悲泪欲下。\r\n离别方自陈。"
        },
        {
            "title": "宿南洲浦诗",
            "content": "幽栖多暇豫。\r\n从役知辛苦。\r\n解缆及朝风。\r\n落帆依暝浦。\r\n违乡已信次。\r\n江月初三五。\r\n沉沉夜看流。\r\n渊渊朝听鼓。\r\n霜洲渡旅雁。\r\n朔飙吹宿莽。\r\n夜泪坐淫淫。\r\n是夕偏怀土。"
        },
        {
            "title": "和刘谘议守风诗",
            "content": "弥旬苦凌乱。\r\n揆景候阡陌。\r\n昼想汝阳津。\r\n夜梦邯郸驿。\r\n愤风急惊岸。\r\n屯云仍触石。\r\n萧条疾帆流。\r\n磈礧冲波白。\r\n息榜已云久。\r\n维稍晨已积。\r\n苍苍极浦潮。\r\n杳杳长洲久。\r\n本惭佽飞剑。\r\n宁慕澹台璧。\r\n纤罗若不□。\r\n跂予中上泽。"
        },
        {
            "title": "春夕早泊和刘谘议落日望水诗",
            "content": "旅人嗟倦游。\r\n结缆坐春洲。\r\n日暮江风静。\r\n中川闻棹讴。\r\n草光天际合。\r\n霞影水中浮。\r\n单舻时向浦。\r\n独檝乍乘流。\r\n娈童泣垂钓。\r\n妖姬哭荡舟。\r\n客心自有绪。\r\n对此空复愁。"
        },
        {
            "title": "还渡五洲诗",
            "content": "我行朔已晦。\r\n泝水复{氵公}流。\r\n戎伤初不辨。\r\n动默自相求。\r\n睠言还九派。\r\n回舻出五洲。\r\n萧散烟雾晚。\r\n凄清江汉秋。\r\n沙汀暮寂寂。\r\n芦岸晚修修。\r\n以此南浦夜。\r\n重此北门愁。\r\n方圆既龃龉。\r\n贫贱岂怨尤。"
        },
        {
            "title": "入东经诸暨县下浙江作诗",
            "content": "疲身不自量。\r\n温腹无恒拟。\r\n未能守封植。\r\n何能固廉耻。\r\n一经可人言。\r\n三冬徒戏尔。\r\n虚信苍苍色。\r\n未究冥冥理。\r\n得彼既宜然。\r\n失之良有以。\r\n常言厌四壁。\r\n自觉轻千里。\r\n日夕聊望远。\r\n山川空信美。\r\n归飞天际没。\r\n云雾江边起。\r\n安邑乏主人。\r\n临卬多客子。\r\n乡乡自风俗。\r\n处处皆城市。\r\n所见无故人。\r\n含意终何已。"
        },
        {
            "title": "下方山诗",
            "content": "寒鸟树间响。\r\n落星川际浮。\r\n繁霜白晓岸。\r\n苦雾黑晨流。\r\n鳞鳞逆去水。\r\n弥弥急还舟。\r\n望乡行复立。\r\n瞻途近更修。\r\n谁能百里地。\r\n萦绕千端愁。"
        },
        {
            "title": "渡连圻诗",
            "content": "连圻连不极。\r\n极望在云霞。\r\n绝壁无走兽。\r\n穷岸有盘楂。\r\n紏纷上巃嵸。\r\n穿豁下岩{山/牙}。\r\n鱼游若拥剑。\r\n猿挂似悬瓜。\r\n阴岸生驳藓。\r\n伏水拂澄沙。\r\n客子行行倦。\r\n年光处处华。\r\n石蒲生促节。\r\n岩树落高花。\r\n暮潮还入浦。\r\n夕鸟飞向家。\r\n寓目皆乡思。\r\n何时见狭斜。"
        },
        {
            "title": "渡连圻诗",
            "content": "此山多灵异。\r\n峻岨实非恒。\r\n洑流自洄紏。\r\n激濑视奔腾。\r\n悬崖抱奇崛。\r\n绝壁驾峻嶒。\r\n硣磟上争险。\r\n岞崿下相崩。\r\n百年积死树。\r\n千尺挂寒藤。\r\n诡怪终不测。\r\n回沉意难登。\r\n愿欲书闻见。\r\n聊以寄亲朋。"
        },
        {
            "title": "赠韦方室黯别诗",
            "content": "故人傥送别。\r\n停车一水东。\r\n去帆若不见。\r\n短翮忘连翩。\r\n追飞散容与。\r\n优游沐道教。\r\n渐渍淹寒暑。\r\n大德本无酬。\r\n轻生窃自许。\r\n舟归属海运。\r\n风积如鹏举。\r\n浮水暗舟舻。\r\n合岸喧徒侣。\r\n凛凛穷秋暮。\r\n初寒入洲渚。\r\n铙吹响清江。\r\n悬旗出长屿。\r\n危樯逈不进。\r\n沓浪高难拒。\r\n回首泣亲宾。\r\n中天望宛许。\r\n帝城服务隐约。\r\n家园无处所。\r\n去矣方悠悠。\r\n含意将何语。"
        },
        {
            "title": "与沈助教同宿湓口夜别诗",
            "content": "我为浔阳客。\r\n戒旦乃西游。\r\n君随春水驶。\r\n鸡鸣亦动舟。\r\n共泛湓之浦。\r\n旅泊次城楼。\r\n华烛已消半。\r\n更人数唱筹。\r\n行人从此别。\r\n去去不淹留。"
        },
        {
            "title": "别沈助教诗",
            "content": "可怜玉匣剑。\r\n复此飞凫舄。\r\n未觉爱生憎。\r\n忽见双成只。\r\n一朝别笑语。\r\n万事成畴昔。\r\n道遒若波澜。\r\n人生异金石。\r\n愿君深自爱。\r\n共念悲无益。"
        },
        {
            "title": "与崔录西别兼叙携手诗",
            "content": "去夏予回首。\r\n言乃重行行。\r\n今春游派澨。\r\n访子犹武城。\r\n到别年逾半。\r\n同归月未盈。\r\n复道中寒食。\r\n弥留旷不平。\r\n道术既为务。\r\n欢悰苦未幷。\r\n及尔沉痾愈。\r\n值兹秋序明。\r\n石碛{氵公}江静。\r\n沙流绕岸清。\r\n川平看鸟远。\r\n水浅见鱼惊。\r\n逝将穷履历。\r\n方欲恣逢迎。\r\n何言聚易散。\r\n乡棹尔孤征。\r\n我本倦游客。\r\n心念似悬旌。\r\n闻离常屑涕。\r\n是别尽凄清。\r\n况此忘怀地。\r\n相爱犹弟兄。\r\n脉脉留南浦。\r\n悠悠返上京。\r\n欲镊星星鬓。\r\n因君示友生。"
        },
        {
            "title": "南还道中送赠刘谘议别诗",
            "content": "一官从府役。\r\n五稔去京华。\r\n遽逐春流返。\r\n归帆得望家。\r\n天末静波浪。\r\n日际敛烟霞。\r\n岸荠生寒叶。\r\n村梅落早花。\r\n游鱼上急水。\r\n独鸟赴行楂。\r\n目想平陵柏。\r\n心忆青门瓜。\r\n曲陌背通垣。\r\n长墟抵狭斜。\r\n善邻谈谷稼。\r\n故老述桑麻。\r\n寝兴从闲额外负担。\r\n视听绝喧哗。\r\n夫君日高兴。\r\n为乐坐骄奢。\r\n室堕倾城佩。\r\n门交接幰车。\r\n入寒长云雨。\r\n出国暂泥沙。\r\n握手分歧路。\r\n临川何怨嗟。"
        },
        {
            "title": "送韦司马别诗",
            "content": "送别临曲渚。\r\n征人慕前侣。\r\n离言虽欲繁。\r\n离思终无绪。\r\n悯悯分手毕。\r\n萧萧行帆举。\r\n举帆越中流。\r\n望别上高楼。\r\n予起南枝怨。\r\n子结北风愁。\r\n逦逦山蔽日。\r\n汹汹浪隐舟。\r\n隐舟邈已远。\r\n徘徊落日晚。\r\n归衢并驾奔。\r\n别馆空筵卷。\r\n想子敛眉去。\r\n知予衔泪返。\r\n衔泪心依依。\r\n薄暮行人稀。\r\n暧暧入塘港。\r\n蓬门已掩扉。\r\n帘中看月影。\r\n竹里见萤飞。\r\n萤飞飞不息。\r\n独愁空转侧。\r\n北窗倒长簟。\r\n南邻夜闻织。\r\n弃置勿复陈。\r\n重陈长叹息。"
        },
        {
            "title": "赠江长史别诗",
            "content": "二纪历兹辰。\r\n投分敦游处。\r\n况事兼年德。\r\n宴交无尔汝。\r\n中岁多乖违。\r\n由来难具叙。\r\n及君相藩牧。\r\n伊予客梁楚。\r\n出国乃参差。\r\n会归同处所。\r\n以兹笃惠好。\r\n何用忘覊旅。\r\n重得申平生。\r\n何年更暌阻。\r\n笼禽恨局促。\r\n逸翮超容与。\r\n饯道出郊垧。\r\n把袂临洲渚。\r\n长飙落江树。\r\n秋月照沙溆。\r\n远送子应归。\r\n棹开帆欲举。\r\n离舟欢未极。\r\n别至悲无语。\r\n安得生羽毛。\r\n从君入宛许。"
        },
        {
            "title": "仰赠从兄兴宁寘南诗",
            "content": "家世传儒雅。\r\n贞白仰余徽。\r\n宗派已孤狭。\r\n财产又贫微。\r\n栖息同蜗舍。\r\n出入共荆扉。\r\n松笔时临沼。\r\n蒲简得垂帷。\r\n幸逢四海泰。\r\n日月耀增辉。\r\n相顾无羽翮。\r\n何由总奋飞。\r\n一朝异言宴。\r\n万里就暌违。\r\n远江飘素沫。\r\n高山郁翠微。\r\n相思对淼淼。\r\n相望隔巍巍。\r\n死灰终不然。\r\n长岑且未归。\r\n当怜此分袂。\r\n脉脉泪沾衣。"
        },
        {
            "title": "秋夕仰赠从兄寘南诗",
            "content": "阶蕙渐翻叶。\r\n池莲稍罢花。\r\n高树北风响。\r\n空庭秋月华。\r\n寸心怀是夜。\r\n寂寂漏方赊。\r\n抚弦乏欢娱。\r\n临觞独叹嗟。\r\n凄怆户凉入。\r\n徘徊櫩影斜。\r\n无为淹戚里。\r\n见就还田家。"
        },
        {
            "title": "赠族人秣陵兄弟诗",
            "content": "吾宗昔多士。\r\n文通高缙绅。\r\n小子无学术。\r\n丁宁困负薪。\r\n傍枝实纷乱。\r\n领袖寄亲姻。\r\n名价齐两许。\r\n闺门比三陈。\r\n风力咸通迈。\r\n艺业并纷纶。\r\n元方振高羽。\r\n洛令初解巾。\r\n自尔典名郡。\r\n所在号清淳。\r\n齐儿敢为俗。\r\n蜀物岂随身。\r\n禄俸不妻子。\r\n讴吟乃吏民。\r\n孰云秽明德。\r\n惟在中圣人。\r\n若能遗酌我。\r\n称首当属仁。\r\n仲将本特达。\r\n坎壈犹贱贫。\r\n方成天下士。\r\n岂伊席上珍。\r\n外情或简易。\r\n内鉴甚人伦。\r\n时然临下邑。\r\n摘伏信如神。\r\n顾余晚脱略。\r\n怀抱日湮沦。\r\n游宦疲年事。\r\n来往厌江滨。\r\n十载犹先职。\r\n一官乃任真。\r\n土牛竟不进。\r\n刍狗空重陈。\r\n覊旅无俦匹。\r\n形影自相亲。\r\n萧索高秋暮。\r\n砧杵鸣四邻。\r\n霏霏入窗雨。\r\n漠漠暗床尘。\r\n所思不可见。\r\n邈若胡与秦。\r\n愿子加餐饭。\r\n良会在何辰。"
        },
        {
            "title": "赠诸游旧诗",
            "content": "弱操不能植。\r\n薄伎竟无依。\r\n浅智终已矣。\r\n令名安可希。\r\n扰扰从役倦。\r\n屑屑身事微。\r\n少壮轻年月。\r\n迟暮惜光辉。\r\n一涂今未是。\r\n万绪昨如非。\r\n新知虽已乐。\r\n旧爱尽暌违。\r\n望乡空引领。\r\n极目泪沾衣。\r\n旅客长憔悴。\r\n春物自芳菲。\r\n岸花临水发。\r\n江燕遶樯飞。\r\n无由下征帆。\r\n独与暮潮归。"
        },
        {
            "title": "下直出溪边望答虞丹徒敬诗",
            "content": "夫君美章句。\r\n席丈珍梁楚。\r\n伊余忝摄官。\r\n含毫亦禁阻。\r\n直庐去咫尺。\r\n心期得宴语。\r\n休沐乃幽栖。\r\n别离未几许。\r\n伫立日将暮。\r\n相思忽无绪。\r\n溪北映初星。\r\n桥南望行炬。\r\n九重不可越。\r\n三爵何由举。"
        },
        {
            "title": "入西塞示南府同僚诗",
            "content": "露清晓风冷。\r\n天曙江晃爽。\r\n薄云岩际出。\r\n初月波中上。\r\n黯黯连嶂阴。\r\n骚骚急沫响。\r\n回楂急碍浪。\r\n羣飞争戏广。\r\n伊余本覊客。\r\n重暌复心赏。\r\n望乡虽一路。\r\n怀归成二想。\r\n在昔爱名山。\r\n自知欢独往。\r\n情游乃落魄。\r\n得性理随怡养。\r\n年事以蹉跎。\r\n生平任浩荡。\r\n方还让夷路。\r\n谁知羡鱼网。"
        },
        {
            "title": "学古诗",
            "content": "长安美少年。\r\n羽骑暮连翩。\r\n玉羁玛瑙勒。\r\n金络珊瑚鞭。\r\n阵云横塞起。\r\n赤日下城圆。\r\n追兵待都护。\r\n烽火望祁连。\r\n虎落夜方寝。\r\n鱼丽晓复前。\r\n平生不可定。\r\n空信苍浪天。"
        },
        {
            "title": "寄江州褚谘议诗",
            "content": "自与君别离。\r\n四序纷回薄。\r\n分手清江上。\r\n念别犹如昨。\r\n追忆边城游。\r\n奚寻平生乐。\r\n俱登巃从岭。\r\n共坐逶迤阁。\r\n清吹或忘归。\r\n繁文时间作。\r\n连镳戏浅草。\r\n游幰遵长薄。\r\n五载同衣裘。\r\n一朝异暌索。\r\n夫君颇留滞。\r\n骖騑未沃若。\r\n伊家从入关。\r\n终是填沟壑。\r\n早秋正凄怆。\r\n余晖晚销铄。\r\n林叶下仍飞。\r\n水花披未落。\r\n如何隔千里。\r\n无由举三爵。\r\n因君奏采莲。\r\n为余吟别鹤。"
        },
        {
            "title": "夕望江桥示萧谘议杨建康主簿诗",
            "content": "夕鸟已西度。\r\n残霞亦半消。\r\n风声动密竹。\r\n水影漾长桥。\r\n旅人多忧思。\r\n寒江复寂寥。\r\n尔情深巩落。\r\n予念返渔樵。\r\n何因适归愿。\r\n分路一扬镳。"
        },
        {
            "title": "日夕望江山赠鱼司马诗",
            "content": "湓城带湓水。\r\n湓水萦如带。\r\n日夕望高城。\r\n耿耿青云外。\r\n城中多宴赏。\r\n丝竹常繁会。\r\n管声已流悦。\r\n玄声复凄切。\r\n歌黛惨如愁。\r\n舞腰凝欲绝。\r\n仲秋黄叶下。\r\n长风正骚屑。\r\n早雁出云归。\r\n故燕辞檐别。\r\n昼悲在异县。\r\n夜梦还洛汭。\r\n洛汭何悠悠。\r\n起望登西楼。\r\n的的帆向浦。\r\n团团月映洲。\r\n谁能一羽化。\r\n轻举逐飞浮。"
        },
        {
            "title": "道中赠桓司马季珪诗",
            "content": "晨缆虽同解。\r\n晚洲阻共拾。\r\n犹如征鸟飞。\r\n差池不可及。\r\n本愿申覊旅。\r\n何言异翔集。\r\n君渡北江时。\r\n讵今南浦泣。"
        },
        {
            "title": "落日前墟望赠范广州云诗",
            "content": "缘沟绿草蔓。\r\n扶楥杂华舒。\r\n轻烟澹柳色。\r\n重霞映日余。\r\n遥遥长路远。\r\n寂寂行人疎。\r\n我心怀硕德。\r\n思欲命轻车。\r\n高门盛游侣。\r\n谁肯进畋渔。"
        },
        {
            "title": "暮秋答朱记室诗",
            "content": "游扬日色浅。\r\n骚屑风音劲。\r\n寒潭见底清。\r\n风色极天净。\r\n寸阴坐销铄。\r\n千里长辽逈。\r\n桃李尔繁华。\r\n松柏余本性。\r\n故心不存此。\r\n高文徒可咏。"
        },
        {
            "title": "望廨前水竹答崔录事诗",
            "content": "萧萧藂竹映。\r\n澹澹平湖净。\r\n叶倒涟漪文。\r\n水漾檀栾影。\r\n相顋上会面。\r\n相望空延颈。\r\n远天去浮云。\r\n长墟斜落景。\r\n幽痾与岁积。\r\n赏心随事屏。\r\n乡念一邅回。\r\n白发生俄顷。"
        },
        {
            "title": "登石头城诗",
            "content": "关城乃形势。\r\n地险差非一。\r\n马岭逐纡回。\r\n犬牙傍隆窣。\r\n百雉极襟带。\r\n亿庾兼量出。\r\n至理归无为。\r\n善守竟何恤。\r\n眺听穷耳目。\r\n远近备幽悉。\r\n扰扰见行人。\r\n晖晖视落日。\r\n连樯入回浦。\r\n飞盖交长术。\r\n天暮远山青。\r\n潮去遥沙出。\r\n薄宦恧师表。\r\n属辞惭愈疾。\r\n愿乘觳觫牛。\r\n还隐蒙笼室。"
        },
        {
            "title": "九日侍宴乐游苑诗为西封侯作",
            "content": "皇德无余让。\r\n重规袭帝勋。\r\n垂衣化比屋。\r\n睠顾慎为君。\r\n翾飞悦有道。\r\n卉木荷平分。\r\n宸襟动时豫。\r\n岁序属凉氛。\r\n城霞旦晃朗。\r\n槐雾晓氤氲。\r\n鸾舆和八袭。\r\n凤驾启千羣。\r\n羽觞欢湛露。\r\n佾舞奏承云。\r\n禁林终宴晚。\r\n华池物色曛。\r\n疏树飜高叶。\r\n寒流聚细文。\r\n晴轩连瑞气。\r\n同惹御香芬。\r\n日斜迢递宇。\r\n风起嵯峨云。\r\n运偶参侯服。\r\n恩洽厕朝闻。\r\n于焉藉多幸。\r\n岁暮仰游汾。"
        },
        {
            "title": "昭君怨",
            "content": "昔闻白鹤弄。\r\n已自轸离情。\r\n今来昭君曲。\r\n还悲秋草生。"
        },
        {
            "title": "门有车马客",
            "content": "门有车马客。\r\n言是故乡来。\r\n故乡有书信。\r\n纵横印检开。\r\n开书看未极。\r\n行客屡相识。\r\n借问故乡来。\r\n潺湲泪不息。\r\n上言离别久。\r\n下言望应归。\r\n寸心将夜鹊。\r\n相逐向南飞。"
        },
        {
            "title": "拟轻薄篇",
            "content": "城东美少年。\r\n重身轻万亿。\r\n柘弹隋珠丸。\r\n白马黄金饰。\r\n长安九逵上。\r\n青槐荫道植。\r\n毂击晨已喧。\r\n肩排暝不息。\r\n走狗通西望。\r\n牵牛亘南直。\r\n相期百戏旁。\r\n去来三市侧。\r\n象床杳绣被。\r\n玉盘传绮食。\r\n倡女掩扇歌。\r\n小妇。\r\n开帘织。\r\n相看独隐笑。\r\n见人还敛色。\r\n黄鹤悲故羣。\r\n山枝咏新识。\r\n乌飞过客尽。\r\n雀聚行龙匿。\r\n酌羽方厌厌。\r\n此时欢未极。"
        },
        {
            "title": "铜雀妓",
            "content": "秋风木叶落。\r\n萧瑟管弦清。\r\n望陵歌对酒。\r\n向帐舞空城。\r\n寂寂檐宇旷。\r\n望飘帷幔轻。\r\n曲终相顾起。\r\n日暮松柏声。"
        },
        {
            "title": "与苏九德别",
            "content": "宿昔梦颜色，\r\n咫尺思言偃。\r\n何况杳来期，\r\n各在天一面。\r\n踟蹰暂举酒，\r\n倏忽不相见。\r\n春草似青袍，\r\n秋月如团扇。\r\n三五出重云，\r\n当知我忆君。\r\n萋萋若被径，\r\n怀抱不相闻。"
        },
        {
            "title": "与胡兴安夜别",
            "content": "居人行转轼，\r\n客子暂维舟。\r\n念此一筵笑，\r\n分为两地愁。\r\n路湿寒塘草，\r\n月映清淮流。\r\n方抱新离恨，\r\n独守故园秋。"
        },
        {
            "title": "扬州法曹梅花盛开",
            "content": "兔园标物序，\r\n惊时最是梅。\r\n衔霜当路发，\r\n映雪拟寒开。\r\n枝横却月观，\r\n花绕凌风台。\r\n朝洒长门泣，\r\n夕驻临邛杯。\r\n应知早飘落，\r\n故逐上春来。"
        },
        {
            "title": "相送",
            "content": "客心已百念，\r\n孤游重千里。\r\n江暗雨欲来，\r\n浪白风初起。"
        },
        {
            "title": "临行与故游夜别",
            "content": "历稔共追随，一旦辞群匹。\r\n复如东注水，未有西归日。\r\n夜雨滴空阶，晓灯暗离室。\r\n相悲各罢酒，何时同促膝？"
        },
        {
            "title": "酬范记室云",
            "content": "林密户稍阴，\r\n草滋阶欲暗。\r\n风光蕊上轻，\r\n日色花中乱。\r\n相思不独欢，\r\n伫立空为叹。\r\n清谈莫共理，\r\n繁文徒可玩。\r\n高唱子自轻，\r\n继音予可惮。"
        },
        {
            "title": "答丘长史诗",
            "content": "宿昔敦远游。\r\n名分乃异路。\r\n千里泝波潮。\r\n一朝披云雾。\r\n从容舍密勿。\r\n缱绻论襟趣。\r\n披文极诋诃。\r\n析理穷章句。\r\n明钟信有待。\r\n巨海谁能喻。\r\n奔景骤西倾。\r\n还途忽东骛。\r\n黄花发岸草。\r\n赤叶翻高树。\r\n渔舟乍回归。\r\n沙禽时独赴。\r\n宴年时走几。\r\n离歌倐成赋。\r\n伊我念幽关。\r\n夫君思赞务。\r\n短翮方息飞。\r\n长辔日先驱。\r\n曝鳃□□走。\r\n逸翮康时务。\r\n握手异沉浮。\r\n佳期安可屡。"
        }
    ]
}