{
    "dynasty": "南北",
    "author": "谢惠连",
    "intro": "",
    "items": [
        {
            "title": "三日诗",
            "content": "弱柳荫修衢。"
        },
        {
            "title": "诗 二",
            "content": "凄凄留子言。\r\n眷眷浮客心。"
        },
        {
            "title": "诗 一",
            "content": "挂鞍长林侧。\r\n饮马修川湄。"
        },
        {
            "title": "诗",
            "content": "有客被褐前。\r\n投心自询写。\r\n自言擅声名。\r\n不谢嬴甘贾。\r\n臧否同消灭。\r\n谁能穷薪火。\r\n郦生无文章。\r\n西施整妖冶。\r\n胡为空耿介。\r\n悲哉君志珼 。"
        },
        {
            "title": "夜集作离合诗",
            "content": "四坐宴嘉宾。\r\n一客自远臻。\r\n九言何所戒。\r\n十善故宜遵。"
        },
        {
            "title": "离合诗 二",
            "content": "夫人皆薄离。\r\n二友独怀古。\r\n思笃子衿诗。\r\n山川何足苦。"
        },
        {
            "title": "离合诗 一",
            "content": "放棹遵遥涂。\r\n方与情人别。\r\n啸歌亦何言。\r\n肃尔凌霜节。"
        },
        {
            "title": "咏螺蚌诗",
            "content": "轻羽不高翔。\r\n自用弦纲罗。\r\n织鳞惑芳饵。\r\n故为钓所加。\r\n螺蚌非有心。\r\n沉迹在泥沙。\r\n文无雕饰用。\r\n味非鼎俎和。"
        },
        {
            "title": "与孔曲阿别诗",
            "content": "凄凄乘兰秋。\r\n言饯千里舟。\r\n涂届云阳邑。\r\n邑宰有昔游。\r\n行人虽念路。\r\n为尔暂淹留。"
        },
        {
            "title": "夜集叹乖诗",
            "content": "诗人咏踟蹰。\r\n骚者歌离别。\r\n诚哉曩日欢。\r\n展矣今夕切。\r\n吾生赴遥命。\r\n质明即行辙。\r\n在贫故宜言。\r\n赠子保温惠。\r\n曷用书诸绅。\r\n久要亮有誓。"
        },
        {
            "title": "读书诗",
            "content": "贲园奚足慕。\r\n下帷故宜遵。\r\n山成由一篑。\r\n崇积始微尘。\r\n虞轩虽眇莽。\r\n颜隰亦何人。"
        },
        {
            "title": "泛湖归出楼中望月诗",
            "content": "日落泛澄瀛。\r\n星罗游轻桡。\r\n憩榭面曲汜。\r\n临流对回潮。\r\n辍策共骈筵。\r\n并坐相招要。\r\n哀鸿鸣沙渚。\r\n悲猿响山椒。\r\n亭亭映江月。\r\n{风刘}{风刘}出谷飚。\r\n斐斐气羃岫。\r\n泫泫露盈条。\r\n近瞩祛幽蕴。\r\n远视荡諠嚣。\r\n晤言不知罢。\r\n从夕至清朝。"
        },
        {
            "title": "咏冬诗",
            "content": "七宿乘运曜。\r\n三星与时灭。\r\n履霜冰弥坚。\r\n积寒风愈切。\r\n繁云起重阴。\r\n回飙流轻雪。\r\n园林粲斐皓。\r\n庭除秀皎洁。\r\n墀琐有凝污。\r\n逵衢无通辙。"
        },
        {
            "title": "喜雨诗",
            "content": "朱明振炎气。\r\n溽暑扇温飙。\r\n羡彼明月辉。\r\n离毕经中宵。\r\n思此相郊云。\r\n既雨盈崇朝。\r\n上天愍憔悴。\r\n商羊自吟谣。"
        },
        {
            "title": "七月七日夜咏牛女诗",
            "content": "落日隐櫩楹。\r\n升月照帘栊。\r\n团团满叶露。\r\n析析振条风。\r\n蹀足循广除。\r\n瞬目矖曾穹。\r\n云汉有灵匹。\r\n弥年阙相从。\r\n遐川阻昵爱。\r\n修渚旷清容。\r\n弄杼不成藻。\r\n耸辔骛前踪。\r\n昔离秋已两。\r\n今聚夕无双。\r\n倾河易回斡。\r\n欵情难久悰。\r\n沃若灵驾旋。\r\n寂寥云幄空。\r\n留情顾华寝。\r\n遥心逐奔龙。\r\n沉吟为尔感。\r\n情深意弥重。"
        },
        {
            "title": "捣衣诗",
            "content": "衡纪无淹度。\r\n晷运倏如催。\r\n白露滋园菊。\r\n秋风落庭槐。\r\n肃肃莎鸡羽。\r\n烈烈寒螀啼。\r\n夕阴结空幕。\r\n宵月皓中闺。\r\n美人戒裳服。\r\n端饰高砧响发。\r\n楹长杵声哀。\r\n微芳起两袖。\r\n轻汗染双题。\r\n纨素既已成。\r\n君子行未归。\r\n裁用笥中刀。\r\n缝为万里衣。\r\n盈箧自余手。\r\n幽缄俟君开。\r\n腰带准畴昔。\r\n不知今是非。"
        },
        {
            "title": "秋怀诗",
            "content": "平生无志意。\r\n少小婴忧患。\r\n如何乘苦心。\r\n矧复值秋晏。\r\n皎皎天月明。\r\n奕奕河宿烂。\r\n萧瑟含风蝉。\r\n寥唳度云雁。\r\n寒商动清闺。\r\n孤灯暧幽幔。\r\n耿介繁虑积。\r\n展转长宵半。\r\n夷险难豫谋。\r\n倚伏昧前算。\r\n虽好要如达。\r\n不同长卿慢。\r\n颇悦郑生偃。\r\n无取白衣宦。\r\n未知古人心。\r\n且从性所翫。\r\n宾至可命觞。\r\n朋来当染翰。\r\n高台骤登践。\r\n清浅时陵乱。\r\n颓魄不再圆。\r\n倾羲无两旦。\r\n金石终销毁。\r\n丹青暂雕焕。\r\n各勉玄发欢。\r\n无贻白首叹。\r\n因歌遂成赋。\r\n聊用布亲串。"
        },
        {
            "title": "代古诗",
            "content": "客从远方来。\r\n赠我鹄文绫。\r\n贮以相思箧。\r\n缄以同心绳。\r\n裁为亲身服。\r\n着以俱寝兴。\r\n别来经年岁。\r\n欢心不同凌。\r\n泻酒置井中。\r\n谁能辨斗升。\r\n合如杯中水。\r\n谁能判淄渑。"
        },
        {
            "title": "西陵遇风献康乐诗 五",
            "content": "临津不得济。\r\n伫楫阻风波。\r\n萧条洲渚际。\r\n气色少谐和。\r\n西瞻兴游叹。\r\n东睇起凄歌。\r\n积愤成疢痗。\r\n无萱将如何。"
        },
        {
            "title": "西陵遇风献康乐诗 四",
            "content": "屯云蔽曾岭。\r\n惊风涌飞流。\r\n零雨润坟泽。\r\n落雪洒林丘。\r\n浮氛晦崖巘。\r\n积素惑原畴。\r\n曲汜薄停旅。\r\n通川绝行舟。"
        },
        {
            "title": "西陵遇风献康乐诗 三",
            "content": "靡靡即长路。\r\n戚戚抱遥悲。\r\n悲遥但自弭。\r\n路长当语谁。\r\n行行道转远。\r\n去去情弥迟。\r\n昨发浦阳汭。\r\n今宿浙江湄。"
        },
        {
            "title": "西陵遇风献康乐诗 二",
            "content": "哲兄感仳别。\r\n相送越垧林。\r\n饮饯野亭馆。\r\n分袂澄湖阴。\r\n凄凄留子言。\r\n眷眷浮客心。\r\n回塘隐舻栧。\r\n远望绝形音。"
        },
        {
            "title": "西陵遇风献康乐诗 一",
            "content": "我行指孟春。\r\n春仲尚未发。\r\n趣途远有期。\r\n念离情无歇。\r\n成装候良辰。\r\n漾舟陶嘉月。\r\n瞻涂意少悰。\r\n还顾情多阙。"
        },
        {
            "title": "泛南湖至石帆诗",
            "content": "轨息陆涂初。\r\n枻鼓川路始。\r\n涟漪繁波漾。\r\n参差层峰峙。\r\n萧疏野趣生。\r\n逶迤白云起。\r\n登陟苦跋涉。\r\n{目辟}盻乐心耳。\r\n即翫翫有竭。\r\n在兴兴无已。"
        },
        {
            "title": "三月三日曲水集诗",
            "content": "四时着平分。\r\n三春禀融烁。\r\n迟迟和景婉。\r\n夭夭园桃灼。\r\n携朋适郊野。\r\n昧爽辞鄽廓。\r\n蜚云兴翠岭。\r\n芳飙起华薄。\r\n解辔偃崇丘。\r\n藉草绕回壑。\r\n际渚罗时{?/敕}。\r\n托波泛轻爵。"
        },
        {
            "title": "顺东西门行",
            "content": "哀朝菌。\r\n闵颓力。\r\n迁化常然焉肯息。\r\n及壮齿。\r\n遇世直。\r\n酌酩华堂集亲识。\r\n舒情尽欢遣凄恻。"
        },
        {
            "title": "诗",
            "content": "夕坐苦多虑。\r\n行歌践闺中。\r\n房栊引倾月。\r\n步檐结春风。"
        },
        {
            "title": "西陵遇风献康乐",
            "content": "我行指孟春，春仲尚未发。\r\n趣途远有期，念离情无歇。\r\n成装候良辰，漾舟陶嘉月。\r\n瞻涂意少悰，还顾情多阙。\r\n哲兄感仳别，相送越垧林。\r\n饮饯野亭馆，分袂澄湖阴。\r\n凄凄留子言，眷眷浮客心。\r\n回塘隐舻栧，远望绝形音。\r\n靡靡即长路，戚戚抱遥悲。\r\n悲遥但自弭，路长当语谁！行行道转远，去去情弥迟。\r\n昨发浦阳汭，今宿浙江湄。\r\n屯云蔽曾岭，惊风涌飞流。\r\n零雨润坟泽，落雪洒林丘。\r\n浮氛晦崖巘，积素惑原畴。\r\n曲汜薄停旅，通川绝行舟。\r\n临津不得济，伫檝阻风波。\r\n萧条洲渚际，气色少谐和。\r\n西瞻兴游叹，东睇起凄歌。\r\n积愤成疢痗，无萱将如何！"
        },
        {
            "title": "前缓声歌",
            "content": "羲和纤阿去嵯峨。\r\n覩物知命。\r\n使余转欲悲歌。\r\n忧戚人心胸。\r\n处山勿居峯。\r\n在行勿为公。\r\n居峯大阻锐。\r\n为公遇谗蔽。\r\n雅琴自疏越。\r\n雅韵能扬扬。\r\n滑滑相混同。\r\n终始福禄丰。"
        },
        {
            "title": "鞠歌行",
            "content": "翔驰骑。\r\n千里姿。\r\n伯乐不举谁能知。\r\n南荆璧。\r\n万金赀。\r\n卞和不斵与石离。\r\n年难留。\r\n时易陨。\r\n厉志莫赏徒劳疲。\r\n沮齐音。\r\n溺赵吹。\r\n匠石善运郢不危。\r\n古绵眇。\r\n理参差。\r\n单心慷慨双泪垂。"
        },
        {
            "title": "猛虎行 二",
            "content": "猛虎潜深山。\r\n长啸自生风。\r\n人谓客行乐。\r\n客行苦心伤。"
        },
        {
            "title": "猛虎行 一",
            "content": "贫不攻九嶷玉。\r\n倦不憩三危峰。\r\n九嶷有惑号。\r\n三危无安容。\r\n美物标贵用。\r\n志士励奇踪。\r\n如何祗远役。\r\n王命宜肃恭。\r\n伐鼓功未着。\r\n振旅何时从。"
        },
        {
            "title": "燕歌行",
            "content": "四时推迁迅不停。\r\n三秋萧瑟叶辞茎。\r\n飞霜被野鴈南征。\r\n念君客游羇思盈。\r\n何为淹留无归声。\r\n爱而不见伤心情。\r\n朝日潜辉华灯明。\r\n林鹊同栖渚鸿幷。\r\n接翮偶羽依蓬瀛。\r\n仇依旅类相和鸣。\r\n余独何为志无成。\r\n忧缘物感泪沾缨。"
        },
        {
            "title": "从军行",
            "content": "赵骑驰四牡。\r\n吴舟浮三翼。\r\n弓予有恒用。\r\n殳鋋无蹔息。"
        },
        {
            "title": "长安有狭邪行",
            "content": "纪郢有通逵。\r\n通逵并轩车。\r\n帟帟雕轮驰。\r\n轩轩翠盖舒。\r\n撰策之五尹。\r\n振辔从三闾。\r\n推剑冯前轼。\r\n鸣佩专后舆。"
        },
        {
            "title": "却东西门行",
            "content": "慷慨发相思。\r\n惆怅恋音徽。\r\n四节竞阑候。\r\n六龙引颓机。\r\n人生随时变。\r\n迁化焉可祈。\r\n百年难必保。\r\n千虑盈怀之。"
        },
        {
            "title": "塘上行",
            "content": "芳萱秀陵阿。\r\n菲质不足营。\r\n幸有忘忧用。\r\n移根托君庭。\r\n垂颖临清池。\r\n擢彩仰华甍。\r\n沾渥云雨润。\r\n葳蕤吐芳馨。\r\n愿君眷倾叶。\r\n留景惠余明。"
        },
        {
            "title": "豫章行",
            "content": "轩帆遡遥路。\r\n薄送瞰遐江。\r\n舟车理殊缅。\r\n密友将远从。\r\n九里乐同润。\r\n二华念分峯。\r\n集欢岂今发。\r\n离叹自古钟。\r\n促生靡缓期。\r\n迅景无迟踪。\r\n缁发迫多素。\r\n憔悴谢华{艹/丰}。\r\n婉娩寡留晷。\r\n窈窕闭淹龙。\r\n如何阻行止。\r\n愤愠结心胸。\r\n既微达者度。\r\n欢戚谁能封。\r\n愿子保淑慎。\r\n良讯代徽容。"
        },
        {
            "title": "陇西行",
            "content": "未若蔽牛。\r\n永保液瞒。\r\n嗟我君子。\r\n勖尔何言。"
        },
        {
            "title": "陇西行",
            "content": "运有荣枯。\r\n道有舒屈。\r\n潜保黄裳。\r\n显服朱黻。\r\n谁能守静。\r\n弃华辞荣。\r\n穷谷是处。\r\n考盘是营。\r\n千金不回。\r\n百代传名。\r\n厥包者柚。\r\n忘忧者萱。\r\n何为有用。\r\n自乖中原。\r\n实摘柯摧。\r\n叶殒条烦。"
        },
        {
            "title": "秋胡行 二",
            "content": "系风捕影。\r\n诚知不得。\r\n念彼奔波。\r\n意虑回惑。\r\n汉女倐忽。\r\n洛神飘扬。\r\n空勤交甫。\r\n徒劳陈王。"
        },
        {
            "title": "秋胡行 一",
            "content": "春日迟迟。\r\n桑何萋萋。\r\n红桃含夭。\r\n绿柳舒荑。\r\n邂逅粲者。\r\n游渚戏蹊。\r\n华颜易改。\r\n良愿难谐。"
        },
        {
            "title": "秋怀",
            "content": "平生无志意，少小婴忧患。\r\n如何乘苦心，矧复值秋晏。\r\n皎皎天月明，弈弈河宿烂。\r\n萧瑟含风蝉，寥唳度云鴈。\r\n寒商动清闺，孤灯暧幽幔。\r\n耿介繁虑积，展转长宵半。\r\n夷险难豫谋，倚伏昧前筭。\r\n虽好相如达，不同长卿慢。\r\n颇悦郑生偃，无取白衣宦。\r\n未知古人心，且从性所翫。\r\n宾至可命觞，朋来当染翰。\r\n高台骤登践，清浅时陵乱。\r\n颓魄不再圆，倾羲无两旦。\r\n金石终消毁，丹青暂雕焕。\r\n各勉玄发欢，无贻白首叹。\r\n因歌遂成赋，聊用布亲串。"
        },
        {
            "title": "泛湖归出楼中翫月五言",
            "content": "日落泛澄瀛，星罗游轻桡。\r\n憩榭面曲汜，临流对回潮。\r\n辍策共骈筵，并坐相招要。\r\n哀鸿鸣沙渚，悲猨响山椒。\r\n亭亭映江月，浏浏出谷飙。\r\n斐斐气幕岫，泫泫露盈条。\r\n近瞩袪幽蕴，远视荡諠嚣。"
        }
    ]
}