{
    "dynasty": "南北",
    "author": "颜之推",
    "intro": "",
    "items": [
        {
            "title": "古意",
            "content": "十五好诗书，二十弹冠仕。\r\n楚王赐颜色，出入章华里。\r\n作赋凌屈原，读书夸左史。\r\n数从明月宴，或侍朝云祀。\r\n登山摘紫芝，泛江采绿芷。\r\n歌舞未终曲，风尘暗天起。\r\n吴师破九龙，秦兵割千里。\r\n狐兔穴宗庙，霜露沾朝市。\r\n璧入邯郸宫，剑去襄城水。\r\n未获殉陵墓，独生良足耻。\r\n悯悯思旧都，恻恻怀君子。\r\n白发窥明镜，忧伤没余齿。"
        }
    ]
}