{
    "dynasty": "南北",
    "author": "庾信",
    "intro": "庾信(513-581)字子山，南阳新野（今河南）人。他是南北朝最后一位优秀诗人，他的诗直接影响着唐代的诗风，在一定程度上，也可说是唐诗的先驱。有《庾子山集》。",
    "items": [
        {
            "title": "奉报赵王出师在道赐诗",
            "content": "上将出东平。\r\n先定下江兵。\r\n弯弓伏石动。\r\n振鼓沸沙鸣。\r\n横海将军号。\r\n长风骏马名。\r\n雨歇残虹断。\r\n云归一鴈征。\r\n暗岩朝石湿。\r\n空山夜火明。\r\n低桥涧底渡。\r\n狭路花中行。\r\n锦车同建节。\r\n鱼轩异泊营。\r\n军中女子气。\r\n塞外夫人城。\r\n小人乖摄养。\r\n歧路阻逢迎。\r\n几月芝田熟。\r\n何年金灶成。\r\n哀笳关塞曲。\r\n嘶马别离声。\r\n王子身为宝。\r\n深思不倚衡。"
        },
        {
            "title": "拟咏怀　七",
            "content": "榆关断音信，汉使绝经过。\r\n胡笳落泪曲，羌笛断肠歌。\r\n纤腰减束素，别泪损横波。\r\n恨心终不歇，红颜无复多。\r\n枯木期填海，青山望断河。\r\n【注释】：　　第 426 页［①］榆关：或称榆塞，在今陕西省榆林县东。这里代指通往南方的关口。汉使：汉朝的使臣，这里代指南朝的使者。这两句是说，通往南朝的音信已经断绝了，使臣也没有来往了。\r\n　　第 426 页［②］胡笳、羌笛：都是北方民族的乐器。这两句是说，自己听到胡笳之声而落泪，听到羌笛之声而悲伤。\r\n　　第 426 页［③］纤腰：细腰。素：束腰的白绢。横波：指眼睛。这两句是说，腰围减细、身体已经消瘦，眼睛也哭坏了。\r\n　　第 426 页［④］恨心：指离恨。红颜：指青春。这两句是说，自己有无穷无尽的离愁别恨，忧能伤人，青春的年华也没有多少了。\r\n　　第 426 页［⑤］精卫填海：相传炎帝的女儿溺死于东海之中，心恨不已，化为精卫鸟，口衔西山的木石，企图填平东海。故事见《山海经·北山经》。这两句是说，自己虽然回不去了，但仍然希望有一天能够实现这样的志愿：以枯木填海，用青山断河。\r\n　　【说明】\r\n　　本篇原列第七首。\r\n　　这首诗是写自己羁留北方之后，梁朝的消息再也听不到了。寄居异地，无以为欢，身心俱病，抱恨无穷，但又仿佛仍然抱着一种朦胧的报国还乡的希望和幻想。\r\n－－－－－－－－邓魁英、韩兆琦等《汉魏南北朝诗选注》"
        },
        {
            "title": "拟咏怀　十一",
            "content": "摇落秋为气，凄凉多怨情。\r\n啼枯湘水竹，哭坏杞梁城。\r\n天亡遭愤战，日蹙值愁兵。\r\n直虹朝映垒，长星夜落营。\r\n楚歌饶恨曲，南风多死声。\r\n眼前一杯酒，谁论身后名。\r\n【注释】：　　第 427 页［①］摇落秋为气：宋玉《九辩》有“悲哉秋之为气也，萧瑟兮草木摇落而变衰”的句子，这两句就是取用其意，也就是说秋天草木凋落，景象凄凉，使人产生悲怨之情。\r\n　　第 427 页［②］啼枯湘水竹：相传舜之二妃，于舜死之后，在湘水一带啼哭，涕泣挥洒在竹上，便染上斑痕，后人名为湘妃竹，也即湘水竹。哭坏把梁城：传说春秋时齐国大夫杞梁(又名殖)战死在外，他的妻子哭着说：“上则无父，中则无夫，下则无子，人生之苦至矣。”于是放声大哭。这一哭把城墙都哭倒了。这两句是说，江陵之败，全国上下，同声一哭。倪璠注说：“江陵之败，君臣被戮，杀伤者众，有夫妻离别之苦。”可作参考。\r\n　　第 427 页［③］天亡：项羽说过：“天之亡我，非战之罪也。”即是说，自己灭亡是由于天意。愤战：指激烈的战斗。日蹙：指日色无光，也即是讲天时不利。愁兵：指苦战的军队。这两句合起来的意思是说，天命注定梁要灭亡，尽管经过艰苦的战斗也终于失败了。\r\n　　第 427 页［④］直虹：虹垂至地的现象。古时传说虹头尾至地，是流血的征兆。\r\n　　垒：营垒。长星：史书记载，蜀后主建兴十三年，诸葛亮帅兵伐魏，屯驻在渭南，这时有个长星自东北方向西南方流驶，落在诸葛亮的军营里。据说这是打败仗的征兆。这两句的意思是说，梁朝江陵之败是有预兆的。\r\n　　第 427 页［⑤］楚歌：楚人之歌。项羽被围于垓下时，曾夜闻四面楚歌。南风：指南方楚地的歌曲。《左传》襄公二十八年记载有“南风不竞、多死声”的话。这两句也是说，江陵被围困时，大势已去，天命注定灭亡。\r\n　　第 427 页［⑥］这两句是说，国破家亡由于天命，自己也无可奈何，姑且借酒消愁，身后之名也就不能顾及了。又倪璠注，以为这里有讽刺梁朝君臣当年苟且偷安而不顾长远之计的意思，可供参考。\r\n　　【说明】\r\n　　本篇原列第十一首。\r\n　　这首诗是庾信面对秋天凄凉的景物，触动了自己的亡国之痛。梁朝的灭亡，本来是君臣不恤国事的必然结果，但庾信却委婉地归命于天，以为是命中注定。自己身为南人，心向南朝，羁留北方，是不得已。眼前只是苟且偷生，至于身后之名就谈不到了。这是很痛心的话。\r\n－－－－－－－－邓魁英、韩兆琦等《汉魏南北朝诗选注》"
        },
        {
            "title": "秋夜望单飞雁诗",
            "content": "失群寒雁声可怜。\r\n夜半单飞在月边。\r\n无奈人心复有忆。\r\n今暝将渠俱不眠。\r\n\r\n【注释】：　　第 432 页［①］有忆：有所思念。\r\n　　第 432 页［②］暝：夜。将：与。渠：它，指雁。连上句是说，自己望见飞雁，心有所思，以致和雁一样通夜不眠。\r\n　　【说明】\r\n　　这是一首感物伤情的诗。雁是候鸟，一年之间，定时地南来北往，诗人望见，容易引起乡思。雁一般又是合群飞翔的，今见单飞之雁，更容易引起个人的身世之悲。时节又当秋夜，正是北雁南归之时，所以感时触景，倍增愁苦。\r\n－－－－－－－－邓魁英、韩兆琦等《汉魏南北朝诗选注》"
        },
        {
            "title": "周五声调曲 羽调曲 五",
            "content": "太上之有立德。\r\n其次之谓立言。\r\n树善滋于务本。\r\n除恶穷于塞源。\r\n冲深其智则厚。\r\n昭明其道乃尊。\r\n仁义之财不匮。\r\n忠信之礼无繁。\r\n动天无有不届。\r\n唯时无幽不彻。\r\n作德心逸日休。\r\n作伪心劳日拙。\r\n自非刚克掩义。\r\n无所离于剿绝。"
        },
        {
            "title": "周五声调曲 羽调曲 四",
            "content": "定律零陵玉管。\r\n调钟始平铜尺。\r\n龙门之下孤桐。\r\n泗水之滨鸣石。\r\n河灵于是让珪。\r\n山精所以奉璧。\r\n涤九川而赋税。\r\n乘三危而纳锡。\r\n北里之禾六穗。\r\n江淮之茅三脊。\r\n可以玉检封禅。\r\n可以金绳探册。\r\n终永保于鸿石。\r\n足扬光于载籍。"
        },
        {
            "title": "周五声调曲 羽调曲 三",
            "content": "百川乃宗巨海。\r\n众星是仰北辰。\r\n九州攸同禹迹。\r\n四海合德尧臣。\r\n朝阳栖于鸣凤。\r\n灵畤牧于般麟。\r\n云玉叶而五色。\r\n月金波而两轮。\r\n凉风迎时北狩。\r\n小暑戒节南巡。\r\n山无藏于紫玉。\r\n地不爱于黄银。\r\n虽南征而北怨。\r\n实西畧而东宾。\r\n既永清于四海。\r\n终有庆于一人。"
        },
        {
            "title": "周五声调曲 羽调曲 二",
            "content": "运平后亲之俗。\r\n时乱先疎之雄。\r\n踰桂林而驱象。\r\n济弱水而承鸿。\r\n既浮干吕之气。\r\n还吹入律之风。\r\n钱则都内贯朽。\r\n仓则常平粟红。\r\n火中乃寒乃暑。\r\n年和一风一雨。\r\n听钟磬念封疆。\r\n闻笙竽思蓄聚。\r\n瑶琨筱簜既从。\r\n怪石铅松即序。\r\n长乐善马成廐。\r\n水衡黄金为府。"
        },
        {
            "title": "周五声调曲 羽调曲 一",
            "content": "树君所以牧人。\r\n立法所以静乱。\r\n首恶既其南巢。\r\n元凶于是北窜。\r\n居休气而四塞。\r\n在光华而两旦。\r\n是以雨施作解。\r\n是以风行惟涣。\r\n周之文武洪基。\r\n光宅天下文思。\r\n千载克圣咸熙。\r\n七百在我应期。\r\n实昊天有成命。\r\n惟四方其训之。"
        },
        {
            "title": "周五声调曲 征调曲 六",
            "content": "正阳和气万类繁。\r\n君王道合天地尊。\r\n黎人耕植于义圃。\r\n君子翶翔于礼园。\r\n落其实者思其树。\r\n饮其流者怀其源。\r\n咎繇为谋不仁远。\r\n士会为政羣盗奔。\r\n克宽则昆虫内向。\r\n彰信则殊俗宅心。\r\n浮桥有月支抱马。\r\n上苑有乌孙学琴。\r\n赤玉则南海输赆。\r\n白环则西山献琛。\r\n无劳凿空于大夏。\r\n不待蹶角于蹛林。"
        },
        {
            "title": "周五声调曲 征调曲 五",
            "content": "纤纤不绝林薄成。\r\n涓涓不止江河生。\r\n事之毫髪无谓轻。\r\n虑远防微乃不倾。\r\n云官乃垂拱大君。\r\n凤历唯钦明元首。\r\n类上帝而禋六宗。\r\n望山川而朝羣后。\r\n地镜则山泽俱开。\r\n河图则鱼龙合负。\r\n我之天纲莫不该。\r\n阊阖九关天门开。\r\n卿相则风云玄感。\r\n匡赞则星辰下来。\r\n既兴室之三圣。\r\n乃举唐朝之八才。\r\n莘臣参谋于左相。\r\n大老教政于中台。\r\n其宜作则于明哲。\r\n故无崇信于奸回。"
        },
        {
            "title": "周五声调曲 征调曲 四",
            "content": "三光以记物成形。\r\n四时以裁成正位。\r\n雷风大山岳之响。\r\n寒暑通阴阳之气。\r\n武功则六合攸同。\r\n文教则二仪经纬。\r\n有道则咸浴其德。\r\n好生则各繁其类。\r\n白日经天中则移。\r\n明月横汉满而亏。\r\n能亏能缺既无为。\r\n虽盈虽满则不危。\r\n开信义以为苑囿。\r\n立道德以为城池。\r\n周监乎二代所损益。\r\n郁郁乎文其可知。\r\n庖牺之亲临佃渔。\r\n神农之躬耕稼。\r\n汤则救旱而忧勤。\r\n禹则正冠无暇。\r\n草上之风无不偃。\r\n君子之甿知可化。\r\n将欲比德于三皇。\r\n未始追踪于五霸。"
        },
        {
            "title": "周五声调曲 征调曲 三",
            "content": "圣人千年始一生。\r\n黄河千年始一清。\r\n摄提以之而从纪。\r\n玉烛于是而文明。\r\n东南可以补地阙。\r\n西北可以正天倾。\r\n浮鼋则东海可厉。\r\n运锸则南山可平。\r\n众仙就朝于瑶水。\r\n羣帝受享于明庭。\r\n怀和则韎任并奏。\r\n功烈则钟鼎俱铭。"
        },
        {
            "title": "周五声调曲 征调曲 二",
            "content": "淳风布政常无欲。\r\n至道防人能变俗。\r\n求仁义急于水火。\r\n用礼让多于菽粟。\r\n屈轶无佞人可指。\r\n獬豸无繁刑可触。\r\n王道荡荡用无为。\r\n天下四人谁不足。"
        },
        {
            "title": "周五声调曲 征调曲 一",
            "content": "乾坤以含养覆载。\r\n日月以贞明照临。\r\n达人以四海为务。\r\n明君以百姓为心。\r\n水波澜者源必远。\r\n树扶疎者根必深。\r\n云雨取施无不洽。\r\n廊庙求才多所任。"
        },
        {
            "title": "周五声调曲 角调曲 二",
            "content": "匡赞之士或从渔钓。\r\n云雨之才乍叹幽谷。\r\n寻芳者追深径之兰。\r\n识韵者探穷山之竹。\r\n克明其德贡以三事。\r\n树之风声言于九牧。\r\n协用五纪风若从事。\r\n农用八政甘作其榖。\r\n殊风共轨见之周南。\r\n异亩同颖闻之康叔。\r\n祁寒暑雨是无胥怨。\r\n天覆云油滋焉渗漉。\r\n幸无谢上古之淳人。\r\n庶可以封之于比屋。"
        },
        {
            "title": "周五声调曲 角调曲 一",
            "content": "止戈见于绝辔之野。\r\n称伐闻于丹水之征。\r\n信义俱存乃先忘食。\r\n五材并用谁能去兵。\r\n虽圣人之大宝曰位。\r\n实天地之大德曰生。\r\n泾渭同流清浊异能。\r\n琴瑟并御雅郑殊声。\r\n扰扰烝人声教不一。\r\n茫茫禹迹车轨未幷。\r\n志在四海而尚恭俭。\r\n心包宇宙而无骄盈。\r\n言而无文行之不远。\r\n义而无立勤则无成。\r\n恻隐其心训以慈惠。\r\n流宥其过哀矜典刑。"
        },
        {
            "title": "周五声调曲 商调曲 四",
            "content": "风力是举。\r\n而台阶序平。\r\n重黎既登。\r\n而天地位成。\r\n功无与让。\r\n铭太常之旌。\r\n世不失职。\r\n受骍毛之盟。\r\n辑瑞班瑞。\r\n穆穆于尧门。\r\n惟翰惟屏。\r\n膴膴于周京。\r\n功成而治。\r\n定礼乐斯存。\r\n复子而明。\r\n辟姬旦何言。"
        },
        {
            "title": "周五声调曲 商调曲 二",
            "content": "百川俱会。\r\n大海所以深。\r\n羣材既聚。\r\n故能成邓林。\r\n猛虎在山。\r\n百兽莫敢侵。\r\n忠臣处国。\r\n天下无异心。\r\n昔我文祖。\r\n执心且危虑。\r\n驱剪豺狼。\r\n经营此天步。\r\n今我受命。\r\n又无敢逸豫。\r\n惟尔弼谐。\r\n各可知竞惧。"
        },
        {
            "title": "周五声调曲 商调曲 一",
            "content": "君以宫唱。\r\n宽大而谟明。\r\n臣以商应。\r\n闻义则可行。\r\n有熊为政。\r\n访道于容成。\r\n殷汤受命。\r\n委任于阿衡。\r\n忠其敬事。\r\n有罪不逃刑。\r\n诵其箴谏。\r\n言之无隐情。\r\n有刚有断。\r\n四方可以宁。\r\n既颂既雅。\r\n天下乃升平。\r\n专精一致。\r\n金石为之开。\r\n动其两心。\r\n妻子恩情乖。\r\n茍利社稷。\r\n无有不尽怀。\r\n昊天降佑。\r\n元首唯康哉。"
        },
        {
            "title": "周五声调曲 商调曲 三",
            "content": "礼乐既正。\r\n神人所以和。\r\n玉帛有序。\r\n志欲静干戈。\r\n各分符瑞。\r\n俱誓裂山河。\r\n今日相乐。\r\n对酒且当歌。\r\n道德以喻。\r\n听撞钟之声。\r\n神奸不若。\r\n观铸鼎之形。\r\n酆宫既朝。\r\n诸侯于是穆。\r\n岐阳或狩。\r\n淮夷自此平。\r\n若涉大川。\r\n言凭于舟檝。\r\n如和鼎实。\r\n有寄于盐梅。\r\n君臣一体。\r\n可以静氛埃。\r\n得人则治。\r\n何世无奇才。"
        },
        {
            "title": "周五声调曲 变宫调 二",
            "content": "移风广轩历。\r\n崇德盛唐年。\r\n成文兴大雅。\r\n出豫动钧天。\r\n黄钟六律正。\r\n阊阖八风宣。\r\n孤竹调阳管。\r\n空桑节雅弦。\r\n舞林鸾更下。\r\n歌山凤欲前。\r\n闻音能辨俗。\r\n听曲乃思贤。\r\n感物观治乱。\r\n心恒防未然。\r\n君子得其道。\r\n大平何有焉。"
        },
        {
            "title": "周五声调曲 变宫调 一",
            "content": "帝游光出震。\r\n君明擅在离。\r\n岩廊惟眷顾。\r\n钦若尚无为。\r\n龙穴非难附。\r\n鸾巢欲可窥。\r\n具茨应不远。\r\n汾阳宁足随。\r\n烝民播植重。\r\n沟洫劬劳多。\r\n桑林还注雨。\r\n积石遂开河。\r\n明征逢永命。\r\n平秩值年和。\r\n更有熏风曲。\r\n方闻晨露歌。"
        },
        {
            "title": "周五声调曲 宫调曲 五",
            "content": "郁盘舒栋宇。\r\n峥嵘侔大壮。\r\n拱木诏林衡。\r\n全模征梓匠。\r\n千栌绮翼浮。\r\n百栱长虹抗。\r\n北去邯郸道。\r\n南来偃师望。\r\n龙首载文{螕虫=木}。\r\n云楣承武帐。\r\n居者非求隘。\r\n卑宫岂难尚。\r\n壮丽天下观。\r\n是以从萧相。"
        },
        {
            "title": "周五声调曲 宫调曲 四",
            "content": "明明九族序。\r\n穆穆四门宾。\r\n阴陵朝北附。\r\n蟠木引东臣。\r\n涧途求版筑。\r\n溪源取钓纶。\r\n多士归贤戚。\r\n维城属茂亲。\r\n贵位连南斗。\r\n高荣据北辰。\r\n迎时乃推策。\r\n司职且班神。\r\n日月之所照。\r\n霜露之所均。\r\n永从文轨一。\r\n长无外户人。"
        },
        {
            "title": "周五声调曲 宫调曲 三",
            "content": "握衡平地纪。\r\n观象正天枢。\r\n祺祥钟赤县。\r\n灵瑞炳皇都。\r\n更受昭华玉。\r\n还披兰叶图。\r\n金波来白兔。\r\n弱木下苍乌。\r\n玉斗调元协。\r\n金沙富国祖。\r\n青丘还扰圃。\r\n丹穴更巢梧。\r\n安乐新成庆。\r\n长生百福符。"
        },
        {
            "title": "周五声调曲 宫调曲 二",
            "content": "我皇承下武。\r\n革命在君临。\r\n应图当舜玉。\r\n嗣德受尧琴。\r\n沉首多推运。\r\n阳城有让心。\r\n就日先知远。\r\n观渊早见深。\r\n玄精实委御。\r\n苍正乃皆平。\r\n履端朝万国。\r\n年祥庆百灵。\r\n玉帛咸观礼。\r\n华戎各在庭。\r\n凤响中夷则。\r\n天文正玉衡。\r\n皇基自天保。\r\n万物乃由庚。"
        },
        {
            "title": "周五声调曲 宫调曲 一",
            "content": "气离清浊割。\r\n元开天地分。\r\n三才初辨正。\r\n六位始成文。\r\n继天爰立长。\r\n安民乃树君。\r\n其明广如日。\r\n其泽厚如云。\r\n惟昔我文祖。\r\n拨乱拒讴歌。\r\n三分未抚运。\r\n八百不陵河。\r\n礼敷天下信。\r\n乐正神人和。\r\n风尘行息警。\r\n江海欲无波。"
        },
        {
            "title": "周大祫歌 登歌",
            "content": "神惟显思。\r\n不言而令。\r\n玉帛之礼。\r\n敢陈庄敬。\r\n奉如弗胜。\r\n荐如受命。\r\n交于神明。\r\n悫于言行。"
        },
        {
            "title": "周大祫歌 昭夏",
            "content": "律在夹钟。\r\n服居苍衮。\r\n杳杳清思。\r\n绵绵长远。\r\n就祭于合。\r\n班神于本。\r\n来庭有序。\r\n助祭有章。\r\n乐舞六代。\r\n宾歌二王。\r\n和铃以节。\r\n鞗革斯锵。\r\n齐宫馔玉。\r\n鍌斝浮金。\r\n洞庭钟鼓。\r\n龙门瑟琴。\r\n其乐已变。\r\n惟神是临。"
        },
        {
            "title": "周宗庙歌 皇夏",
            "content": "庭阕四始。\r\n筵终三荐。\r\n顾步阶墀。\r\n徘徊余奠。\r\n六龙矫首。\r\n七萃警途。\r\n鼓移行漏。\r\n风转相乌。\r\n翼翼从事。\r\n绵绵四时。\r\n惟神降嘏。\r\n永言保之。"
        },
        {
            "title": "周宗庙歌 皇夏",
            "content": "礼殚祼献。\r\n乐极休成。\r\n长离前掞。\r\n宗祀文明。\r\n缩酌浮兰。\r\n澄罍合鬯。\r\n磬折礼容。\r\n旋回灵贶。\r\n受厘撤俎。\r\n饮福移樽。\r\n惟光惟烈。\r\n文子文孙。"
        },
        {
            "title": "周宗庙歌 皇夏",
            "content": "南河吐云气。\r\n北斗降星辰。\r\n百灵咸仰德。\r\n千年一圣人。\r\n书成紫微动。\r\n律定凤凰驯。\r\n六军命西土。\r\n甲子陈东邻。\r\n戎衣此一定。\r\n万里更无尘。\r\n烟云同五色。\r\n日月并重轮。\r\n流沙既西静。\r\n蟠木又东臣。\r\n凯乐闻朱鴈。\r\n铙歌见白麟。\r\n今为六代祀。\r\n还得九疑宾。"
        },
        {
            "title": "周宗庙歌 皇夏",
            "content": "若水逢降君。\r\n穷桑属惟政。\r\n不哉驭帝箓。\r\n郁矣当天命。\r\n方定五云官。\r\n先齐八风令。\r\n文昌气似珠。\r\n太史河如镜。\r\n南宫学已开。\r\n东观书还聚。\r\n文辞金石韵。\r\n毫翰风飙竖。\r\n清室桂冯冯。\r\n齐房芝诩。\r\n宁思玉管笛。\r\n空见灵衣舞。"
        },
        {
            "title": "周宗庙歌 皇夏",
            "content": "龙图基代德。\r\n天步属艰难。\r\n讴歌还受瑞。\r\n揖让乃登坛。\r\n升舆芒刺重。\r\n入位据关寒。\r\n卷舒云泛滥。\r\n游扬日浸微。\r\n出郑终无反。\r\n居桐竟不归。\r\n祀夏今惟旧。\r\n尊灵谥更追。"
        },
        {
            "title": "周宗庙歌 皇夏",
            "content": "月灵兴庆。\r\n沙祥发源。\r\n功参禹迹。\r\n德赞尧门。\r\n言容典礼。\r\n褕狄徽章。\r\n仪形温德。\r\n令问昭阳。\r\n日月不居。\r\n岁时晼晚。\r\n瑞云缠心。\r\n閟宫惟远。"
        },
        {
            "title": "周宗庙歌 皇夏",
            "content": "雄图属天造。\r\n宏略遇羣飞。\r\n风云犹听命。\r\n龙跃遂乘机。\r\n百二当天险。\r\n三分拒乐推。\r\n函谷风尘散。\r\n河阳氛雾晞。\r\n济弱沦风起。\r\n扶危颓运归。\r\n地纽崩还正。\r\n天枢落更追。\r\n原祠乍超忽。\r\n毕陇或绵微。\r\n终封三尺剑。\r\n长卷一戎衣。"
        },
        {
            "title": "周宗庙歌 皇夏",
            "content": "克昌光上烈。\r\n基圣穆西藩。\r\n崇仁高涉渭。\r\n积德被居原。\r\n帝图张往迹。\r\n王业茂前尊。\r\n重芬德阳庙。\r\n罍庆寿陵园。\r\n百灵光祖武。\r\n千年福孝孙。"
        },
        {
            "title": "周宗庙歌 皇夏",
            "content": "庆绪千重秀。\r\n鸿源万里长。\r\n无时犹戢翼。\r\n有道故韬光。\r\n盛德必有后。\r\n仁义终克昌。\r\n明星初肇庆。\r\n大电久呈祥。"
        },
        {
            "title": "周宗庙歌 皇夏",
            "content": "年祥辨日。\r\n上协龟言。\r\n奉酎承列。\r\n来庭骏奔。\r\n雕禾饰斝。\r\n翠羽承樽。\r\n敬殚如此。\r\n恭惟执燔。"
        },
        {
            "title": "周宗庙歌 昭夏",
            "content": "永维祖武。\r\n潜庆灵长。\r\n龙图革命。\r\n凤历归昌。\r\n功移上墋。\r\n德耀中阳。\r\n清庙肃肃。\r\n猛虡煌煌。\r\n曲高大夏。\r\n声和盛唐。\r\n牲牷荡涤。\r\n萧合馨香。\r\n和銮戾止。\r\n振鹭来翔。\r\n永敷万国。\r\n是则四方。"
        },
        {
            "title": "周宗庙歌 皇夏",
            "content": "肃肃清庙。\r\n岩岩寝门。\r\n欹器防满。\r\n金人戒言。\r\n应暕悬鼓。\r\n崇牙树羽。\r\n阶变升歌。\r\n庭纷象舞。\r\n闲安象设。\r\n缉熙清奠。\r\n春鲔初登。\r\n新萍先荐。\r\n僾然入室。\r\n俨乎在位。\r\n凄怆履之。\r\n非寒之谓。"
        },
        {
            "title": "周祀五帝歌 配帝舞",
            "content": "地始坼虹始藏。\r\n服玄玉居玄堂。\r\n沐蕙气浴兰汤。\r\n匏器洁水泉香。\r\n陟配彼福无疆。\r\n君欣欣此乐康。"
        },
        {
            "title": "周祀五帝歌 配帝舞",
            "content": "金行秋令。\r\n白帝朱宣。\r\n司正五雉。\r\n歌庸九川。\r\n执文之德。\r\n对越彼天。\r\n介以福祉。\r\n君子万年。"
        },
        {
            "title": "周祀五帝歌 白帝云门舞",
            "content": "肃灵兑景。\r\n承配秋坛。\r\n云高火落。\r\n露白蝉寒。\r\n帝律登年。\r\n金精行令。\r\n瑞兽霜耀。\r\n祥禽雪映。\r\n司藏肃杀。\r\n万宝咸宜。\r\n厥田上上。\r\n收功在斯。"
        },
        {
            "title": "周祀五帝歌 配帝舞",
            "content": "四时咸一德。\r\n五气或同论。\r\n犹吹凤凰管。\r\n尚对梧桐园。\r\n器圜居士厚。\r\n位总配神尊。\r\n始知今奏乐。\r\n还用我云门。"
        },
        {
            "title": "周祀五帝歌 黄帝云门舞",
            "content": "三光仪表正。\r\n四气风云同。\r\n戊已行初历。\r\n黄钟始变宫。\r\n平琮礼内镇。\r\n阴管奏司中。\r\n斋坛芝晔晔。\r\n清野桂冯冯。\r\n夕牢芬六鼎。\r\n安歌韵八风。\r\n神光乃超忽。\r\n嘉气恒葱葱。"
        },
        {
            "title": "周祀五帝歌 配帝舞",
            "content": "以炎为政。\r\n以火为官。\r\n位司南陆。\r\n享配离坛。\r\n三和实俎。\r\n百味浮兰。\r\n神其茂豫。\r\n天步艰难。"
        },
        {
            "title": "周祀五帝歌 赤帝云门舞",
            "content": "招摇指午。\r\n对南宫。\r\n日月相会。\r\n实沉中。\r\n离光布政。\r\n动温风。\r\n纯阳之月。\r\n乐炎精。\r\n赤雀丹书。\r\n飞送迎。\r\n朱弦绛鼓。\r\n罄虔诚。\r\n万物含养。\r\n各长生。"
        },
        {
            "title": "周祀五帝歌 配帝舞",
            "content": "帝出于震。\r\n苍德于神。\r\n其明在日。\r\n其位居春。\r\n劳以定国。\r\n功以施人。\r\n言从配祀。\r\n近取诸身。"
        },
        {
            "title": "周祀五帝歌 青帝云门舞",
            "content": "甲在日。\r\n鸟中星。\r\n礼东后。\r\n奠苍灵。\r\n树春旗。\r\n命青史。\r\n候鴈还。\r\n东风起。\r\n歌木德。\r\n舞震宫。\r\n泗滨石。\r\n龙门桐。\r\n孟之月。\r\n阳之天。\r\n亿斯庆。\r\n兆斯年。"
        },
        {
            "title": "周祀五帝歌 皇夏",
            "content": "惟令之月。\r\n惟嘉之辰。\r\n司坛宿设。\r\n常史诚陈。\r\n敢用明礼。\r\n言功上神。\r\n钩陈旦辟。\r\n阊阖朝分。\r\n旒垂象冕。\r\n乐奏山云。\r\n将回霆策。\r\n蹔转天文。\r\n五运周环。\r\n四时代序。\r\n鳞次玉帛。\r\n循回樽俎。\r\n神其降之。\r\n介福斯许。"
        },
        {
            "title": "周祀五帝歌 皇夏",
            "content": "嘉玉惟芳。\r\n嘉币惟量。\r\n成形惟礼。\r\n禀色随方。\r\n神班其次。\r\n岁礼惟常。\r\n威仪抑抑。\r\n率由旧章。"
        },
        {
            "title": "周祀方泽歌 皇夏",
            "content": "司筵撤席。\r\n掌礼移次。\r\n回顾封坛。\r\n恭临坎位。\r\n瘗玉埋俎。\r\n藏芬敛气。\r\n是曰就幽。\r\n成斯地意。"
        },
        {
            "title": "周祀方泽歌 登歌",
            "content": "质明孝敬。\r\n求阴顺阳。\r\n坛有四陛。\r\n琮分八方。\r\n牲牷荡涤。\r\n萧合馨香。\r\n和銮戾止。\r\n振鹭来翔。\r\n威仪简简。\r\n钟鼓喤喤。\r\n声和孤竹。\r\n韵入空桑。\r\n封中云气。\r\n坎上神光。\r\n下元之主。\r\n功深盖藏。"
        },
        {
            "title": "周祀方泽歌 昭夏",
            "content": "曰若厚载。\r\n钦明方泽。\r\n敢以敬恭。\r\n陈之玉帛。\r\n德包含养。\r\n功藏灵迹。\r\n斯箱既千。\r\n子孙则百。"
        },
        {
            "title": "周祀方泽歌 昭夏",
            "content": "报功阴泽。\r\n展礼玄郊。\r\n平琮镇瑞。\r\n方鼎升庖。\r\n调歌丝竹。\r\n缩酒江茅。\r\n声舒钟鼓。\r\n器质陶匏。\r\n列耀秀华。\r\n凝芳都茘。\r\n川泽茂祉。\r\n丘陵容卫。\r\n云饰山罍。\r\n兰浮泛齐。\r\n日至之礼。\r\n歆兹大祭。"
        },
        {
            "title": "周祀圜丘歌 皇夏",
            "content": "玉帛礼毕。\r\n神人事分。\r\n严承乃睠。\r\n瞻仰回云。\r\n辇路千门。\r\n王城九轨。\r\n式道移候。\r\n司方回指。\r\n得一惟清。\r\n于万斯宁。\r\n受兹景命。\r\n于天告成。"
        },
        {
            "title": "周祀圜丘歌 皇夏",
            "content": "六典联事。\r\n九司咸则。\r\n率由旧章。\r\n于焉允塞。\r\n掌礼移次。\r\n燔柴在焉。\r\n烟升玉帛。\r\n气敛牲牷。\r\n休气馨香。\r\n膋芳昭晰。\r\n翼翼虔心。\r\n明明上彻。"
        },
        {
            "title": "周祀圜丘歌 雍乐",
            "content": "礼将毕。\r\n乐将阑。\r\n回日辔。\r\n动天关。\r\n翠凤摇。\r\n和鸾响。\r\n五云飞。\r\n三步上。\r\n风为驭。\r\n雷为车。\r\n无辙迹。\r\n有烟霞。\r\n畅皇情。\r\n休灵命。\r\n雨留甘。\r\n云余庆。"
        },
        {
            "title": "周祀圜丘歌 皇夏",
            "content": "国命在礼。\r\n君命在天。\r\n陈诚惟肃。\r\n饮福惟虔。\r\n洽斯百礼。\r\n福以千年。\r\n钩陈掩映。\r\n天驷徘徊。\r\n雕禾饰斝。\r\n翠羽承罍。\r\n受斯茂祉。\r\n从天之来。"
        },
        {
            "title": "周祀圜丘歌 登歌",
            "content": "岁之祥。\r\n国之阳。\r\n苍灵敬。\r\n翠云长。\r\n象为饰。\r\n龙为章。\r\n乘长日。\r\n坯蛰户。\r\n烈云汉。\r\n迎风雨。\r\n六吕歌。\r\n云门舞。\r\n省涤濯。\r\n奠牲牷。\r\n郁金酒。\r\n凤凰樽。\r\n回天睠。\r\n顾中原。"
        },
        {
            "title": "周祀圜丘歌 云门舞",
            "content": "长丘远历。\r\n大电遥源。\r\n弓藏高陇。\r\n鼎没寒门。\r\n人生于祖。\r\n物本于天。\r\n奠神配德。\r\n迄用康年。"
        },
        {
            "title": "周祀圜丘歌 云门舞",
            "content": "献以诚。\r\n郁以清。\r\n山罍举。\r\n沉齐倾。\r\n惟尚飨。\r\n洽皇情。\r\n降景福。\r\n通神明。"
        },
        {
            "title": "周祀圜丘歌 皇夏",
            "content": "七里是仰。\r\n八陛有凭。\r\n就阳之位。\r\n如日之升。\r\n思虔肃肃。\r\n致敬绳绳。\r\n祝史陈信。\r\n玄象斯格。\r\n惟类之典。\r\n惟灵之泽。\r\n幽显对扬。\r\n人神咫尺。"
        },
        {
            "title": "周祀圜丘歌 昭夏",
            "content": "员玉已奠。\r\n苍币斯陈。\r\n瑞形成象。\r\n礼从天数。\r\n智总圜神。\r\n为祈为祀。\r\n至敬咸遵。"
        },
        {
            "title": "周祀圜丘歌 昭夏",
            "content": "日至大礼。\r\n丰牺上辰。\r\n牲牢修牧。\r\n茧栗毛纯。\r\n俎豆斯立。\r\n陶匏以陈。\r\n大报反命。\r\n居阳兆日。\r\n六变鼓钟。\r\n三和琴瑟。\r\n俎奇豆偶。\r\n惟诚惟质。"
        },
        {
            "title": "周祀圜丘歌 皇夏",
            "content": "旌回外壝。\r\n跸静郊门。\r\n千乘按辔。\r\n万骑云屯。\r\n藉茅无咎。\r\n扫地唯尊。\r\n揖让展礼。\r\n衡璜节步。\r\n星汉就列。\r\n风云相顾。\r\n取法于天。\r\n降其永祚。"
        },
        {
            "title": "周祀五帝歌 黑帝云门舞",
            "content": "北辰为政玄坛。\r\n北陆之祀员官。\r\n宿设玄璜浴兰。\r\n坎德阴风御寒。\r\n次律将回穷纪。\r\n微阳欲动细泉。\r\n管犹调于阴竹。\r\n声未入于春弦。\r\n待归余于送历。\r\n方履庆于斯年。"
        },
        {
            "title": "周祀圜丘歌 昭夏",
            "content": "重阳禋祀。\r\n大报天。\r\n丙午封坛。\r\n肃且圜。\r\n孤竹之管。\r\n云和弦。\r\n神光未下。\r\n风肃然。\r\n王城七里。\r\n通天台。\r\n紫微斜照。\r\n影徘徊。\r\n连珠合璧。\r\n重光来。\r\n天策蹔转。\r\n钩陈开。"
        },
        {
            "title": "代人伤往诗 二",
            "content": "杂树本唯金谷苑。\r\n诸花旧满洛阳城。\r\n正是古来歌舞处。\r\n今日看时无地行。"
        },
        {
            "title": "代人伤往诗 一",
            "content": "青田松上一黄鹤。\r\n相思树下两鸳鸯。\r\n无事交渠更相失。\r\n不及从来莫作双。"
        },
        {
            "title": "秋夜望单飞鴈诗",
            "content": "失羣寒鴈声可怜。\r\n夜半单飞在月边。\r\n无奈人心复有忆。\r\n今暝将渠俱不眠。"
        },
        {
            "title": "示封中录诗 二",
            "content": "高阶既激涧。\r\n广阁更交柯。\r\n葛巾久乖角。\r\n菊径简经过。"
        },
        {
            "title": "示封中录诗 一",
            "content": "贵馆居金谷。\r\n关扃隔藁街。\r\n冀君见果顾。\r\n郊间光景佳。"
        },
        {
            "title": "问疾封中录诗",
            "content": "形骸违学宦。\r\n狭巷幸为闲。\r\n虹回或有雨。\r\n云合又含寒。\r\n横湖韵鹤下。\r\n回溪狭猿还。\r\n怀贤为荣卫。\r\n和缓惠绮纨。"
        },
        {
            "title": "和回文诗",
            "content": "旱莲生竭镬。\r\n嫩菊养秋邻。\r\n满池留浴鸟。\r\n分桥上戏人。"
        },
        {
            "title": "春日离合诗 二",
            "content": "田家足闲暇。\r\n士友暂流连。\r\n三春竹叶酒。\r\n一曲鹍鸡弦。"
        },
        {
            "title": "春日离合诗 一",
            "content": "秦青初变曲。\r\n未有逐琴心。\r\n明年花树下。\r\n月月来相寻。"
        },
        {
            "title": "伤往诗 二",
            "content": "镜尘言苦厚。\r\n虫丝定几重。\r\n还是临窗月。\r\n今秋逈照松。"
        },
        {
            "title": "伤往诗 一",
            "content": "见月长垂泪。\r\n看花定敛眉。\r\n从今一别后。\r\n知作几年悲。"
        },
        {
            "title": "奉梨诗",
            "content": "接枝秋转脆。\r\n含情落更香。\r\n擎置仙人掌。\r\n应添瑞露浆。"
        },
        {
            "title": "移树诗",
            "content": "酒泉移赤柰。\r\n河阳徙石榴。\r\n虽言有千树。\r\n何处似封侯。"
        },
        {
            "title": "赋得荷诗",
            "content": "秋衣行欲制。\r\n风盖渐应欹。\r\n若有千年蔡。\r\n须巢但见随。"
        },
        {
            "title": "忽见槟榔诗",
            "content": "绿房千子熟。\r\n紫穗百花开。\r\n莫言行万里。\r\n曾经相识来。"
        },
        {
            "title": "咏鴈诗",
            "content": "南思洞庭水。\r\n北想鴈门关。\r\n稻粱俱可恋。\r\n飞去复飞还。"
        },
        {
            "title": "赋得集池鴈诗",
            "content": "逢风时逈度。\r\n逐侣乍争飞。\r\n犹忆方塘水。\r\n今秋已复归。"
        },
        {
            "title": "赋得鸾台诗",
            "content": "九成吹玉管。\r\n百尺上瑶台。\r\n能将秦女去。\r\n终是凤凰来。"
        },
        {
            "title": "题结线袋子诗",
            "content": "交丝结龙凤。\r\n镂彩织云霞。\r\n一寸同心缕。\r\n千年长命花。"
        },
        {
            "title": "咏羽扇诗",
            "content": "摇风碎朝翮。\r\n拂汗落毛衣。\r\n定似回溪路。\r\n将军垂翅归。"
        },
        {
            "title": "弄琴诗 二",
            "content": "不见石城乐。\r\n惟闻乌噪林。\r\n新声逐弦转。\r\n应得动春心。"
        },
        {
            "title": "弄琴诗 一",
            "content": "雉飞催晚别。\r\n乌啼惊夜眠。\r\n若交新曲变。\r\n惟须促一弦。"
        },
        {
            "title": "和淮南公听琴闻弦断诗",
            "content": "嗣宗看月夜。\r\n中散对行云。\r\n一弦虽独韵。\r\n犹足动文君。"
        },
        {
            "title": "尘镜诗",
            "content": "明镜如明月。\r\n恒常置匣中。\r\n何须照两鬓。\r\n终是一秋蓬。"
        },
        {
            "title": "秋日诗",
            "content": "苍茫望落景。\r\n羇旅对穷秋。\r\n赖有南园菊。\r\n残花足解愁。"
        },
        {
            "title": "新月诗",
            "content": "郑环唯半出。\r\n秦钩本独悬。\r\n若交临酒影。\r\n堪言照弩弦。"
        },
        {
            "title": "春望诗",
            "content": "春望上春台。\r\n春窗四面开。\r\n落花何假拂。\r\n风吹会并来。"
        },
        {
            "title": "春日极饮诗",
            "content": "槛前闻鸟啭。\r\n园里对花开。\r\n就中言不醉。\r\n红袖捧金杯。"
        },
        {
            "title": "暮秋野兴赋得倾壸酒诗",
            "content": "刘伶正捉酒。\r\n中散欲弹琴。\r\n但使逢秋菊。\r\n何须就竹林。"
        },
        {
            "title": "听歌一绝诗",
            "content": "协律新教罢。\r\n河阳始学归。\r\n但令闻一曲。\r\n余声三日飞。"
        },
        {
            "title": "对酒诗",
            "content": "数杯还已醉。\r\n风云不复知。\r\n唯有龙吟笛。\r\n桓伊能独吹。"
        },
        {
            "title": "看舞诗",
            "content": "鸾回不假学。\r\n凤举自相关。\r\n到嫌衫袖广。\r\n恒长碍举鬟。"
        },
        {
            "title": "和赵王看妓诗",
            "content": "长思浣纱石。\r\n空想捣衣砧。\r\n临卭若有便。\r\n为说解琴心。"
        },
        {
            "title": "闺怨诗",
            "content": "明镜圆花发。\r\n空房故怨多。\r\n几年留织女。\r\n还应听渡河。"
        },
        {
            "title": "山中诗",
            "content": "涧暗泉偏冷。\r\n岩深桂绝香。\r\n住中能不去。\r\n非独淮南王。"
        },
        {
            "title": "野步诗",
            "content": "值泉仍饮马。\r\n逢花即举杯。\r\n稍看城阙远。\r\n转见风云来。"
        },
        {
            "title": "山斋诗",
            "content": "石影横临水。\r\n山云半绕峯。\r\n遥想山中店。\r\n悬知春酒浓。"
        },
        {
            "title": "仙山诗 二",
            "content": "石软如香飰。\r\n铅销似熟银。\r\n蓬莱暂近别。\r\n海水遂成尘。"
        },
        {
            "title": "仙山诗 一",
            "content": "金灶新和药。\r\n银台旧聚神。\r\n相看但莫怯。\r\n先师应识人。"
        },
        {
            "title": "送卫王南征诗",
            "content": "望水初横阵。\r\n移营寇未降。\r\n风尘马足起。\r\n先暗广陵江。"
        },
        {
            "title": "奉和平邺应诏诗",
            "content": "天策引神兵。\r\n风飞扫邺城。\r\n阵云千里散。\r\n黄河一代清。"
        },
        {
            "title": "和江中贾客诗",
            "content": "五两开船头。\r\n长桥发新浦。\r\n悬知岸上人。\r\n遥振江中鼓。"
        },
        {
            "title": "行途赋得四更应诏诗",
            "content": "四更天欲曙。\r\n落月垂关下。\r\n深谷暗藏人。\r\n欹松横碍马。"
        },
        {
            "title": "徐报使来止一相见诗",
            "content": "一面还千里。\r\n相思那得论。\r\n更寻终不见。\r\n无异桃花源。"
        },
        {
            "title": "赠别诗",
            "content": "藏啼留送别。\r\n拭泪强相参。\r\n谁言畜衫袖。\r\n长代手中浛。"
        },
        {
            "title": "重别周尚书诗 二",
            "content": "河桥两岸绝。\r\n横歧数路分。\r\n山川遥不见。\r\n怀袖远相闻。"
        },
        {
            "title": "送周尚书弘正诗 二",
            "content": "离期定已促。\r\n别泪转无从。\r\n惟愁郭门外。\r\n应足数株松。"
        },
        {
            "title": "送周尚书弘正诗 一",
            "content": "交河望合浦。\r\n玄菟想朱鸢。\r\n共此无期别。\r\n知应复几年。"
        },
        {
            "title": "和侃法师三绝诗 三",
            "content": "回首河堤望。\r\n眷眷嗟离绝。\r\n谁言旧国人。\r\n到在他乡别。"
        },
        {
            "title": "和侃法师三绝诗 二",
            "content": "客游经岁月。\r\n羇旅故情多。\r\n近学衡阳鴈。\r\n秋分俱渡河。"
        },
        {
            "title": "和庾四诗",
            "content": "离关一长望。\r\n别恨几重愁。\r\n无妨对春日。\r\n怀抱只言秋。"
        },
        {
            "title": "和刘仪同臻诗",
            "content": "南登广陵岸。\r\n回首落星城。\r\n不言临旧浦。\r\n烽火照江明。"
        },
        {
            "title": "奉和赵王诗",
            "content": "花径日相携。\r\n花林鸟未栖。\r\n比看中郎醉。\r\n堪闻乌夜啼。"
        },
        {
            "title": "寄徐陵诗",
            "content": "故人倘思我。\r\n及此平生时。\r\n莫待山阳路。\r\n空闻吹笛悲。"
        },
        {
            "title": "集周公处连句诗",
            "content": "市朝一朝变。\r\n兰艾本同焚。\r\n故人相借问。\r\n平生如所闻。"
        },
        {
            "title": "寻周处士弘让诗",
            "content": "试逐赤松游。\r\n披林对一丘。\r\n黎红大谷晚。\r\n桂白小山秋。\r\n石镜菱花发。\r\n桐门琴曲愁。\r\n泉飞疑度雨。\r\n云积似重楼。\r\n王孙若不去。\r\n山中定可留。"
        },
        {
            "title": "赠周处士诗",
            "content": "九丹开石室。\r\n三径没荒林。\r\n仙人翻可见。\r\n隐士更难寻。\r\n篱下黄花菊。\r\n丘中白雪琴。\r\n方欣松叶酒。\r\n自和游仙吟。"
        },
        {
            "title": "杏花诗",
            "content": "春色方盈野。\r\n枝枝绽翠英。\r\n依稀暎村坞。\r\n烂熳开山城。\r\n好折待宾客。\r\n金盘衬红琼。"
        },
        {
            "title": "应令诗",
            "content": "望别非新馆。\r\n开舟即旧湾。\r\n浦喧征棹发。\r\n亭空送客还。\r\n路尘犹向水。\r\n征帆独背关。"
        },
        {
            "title": "鬬鸡诗",
            "content": "开轩望平子。\r\n骤马看陈王。\r\n狸膏熏鬬敌。\r\n芥粉壒春场。\r\n解翅莲花动。\r\n猜羣锦臆张。"
        },
        {
            "title": "咏树诗",
            "content": "交柯乍百顷。\r\n擢本或千寻。\r\n枫子留为式。\r\n桐孙待作琴。\r\n残核移桃种。\r\n空花植枣林。\r\n幽居对蒙密。\r\n蹊径转深沉。"
        },
        {
            "title": "镜诗",
            "content": "玉匣聊开镜。\r\n轻灰暂拭尘。\r\n光如一片水。\r\n影照两边人。\r\n月生无有桂。\r\n花开不逐春。\r\n试挂淮南竹。\r\n堪能见四邻。"
        },
        {
            "title": "咏画屏风诗 二五",
            "content": "竟日坐春台。\r\n芙蓉承酒杯。\r\n水流平涧下。\r\n山花满谷开。\r\n行云数番过。\r\n白鹤一双来。\r\n水影摇藂竹。\r\n林香动落梅。\r\n直上山头路。\r\n羊肠能几回。"
        },
        {
            "title": "咏画屏风诗 二四",
            "content": "金鞍聚碛岸。\r\n玉舳泛中流。\r\n画鹢先防水。\r\n媒龙即负舟。\r\n沙城疑海气。\r\n石岸似江楼。\r\n崩槎时半没。\r\n坏舸或空浮。\r\n定是汾河上。\r\n戈船聊试游。"
        },
        {
            "title": "咏画屏风诗 二三",
            "content": "今朝好风日。\r\n园苑足芳菲。\r\n竹动蝉争散。\r\n莲摇鱼暂飞。\r\n面红新着酒。\r\n风晚细吹衣。\r\n跂石多时望。\r\n莲船始复归。"
        },
        {
            "title": "咏画屏风诗 二二",
            "content": "洞灵开静室。\r\n云气满山斋。\r\n古松裁数树。\r\n盘根无半埋。\r\n爱静鱼争乐。\r\n依人鸟入怀。\r\n仲春征隐士。\r\n蒲轮上计偕。"
        },
        {
            "title": "咏画屏风诗 二一",
            "content": "聊开郁金屋。\r\n暂对芙蓉池。\r\n水光连岸动。\r\n花风合树吹。\r\n春杯犹杂泛。\r\n细菓尚连枝。\r\n不畏歌声尽。\r\n先看筝柱欹。"
        },
        {
            "title": "咏画屏风诗 二十",
            "content": "三危上凤翼。\r\n九坂度龙鳞。\r\n路高山里树。\r\n云低马上人。\r\n悬岩泉溜响。\r\n深谷鸟声春。\r\n住马来相问。\r\n应知有姓秦。"
        },
        {
            "title": "咏画屏风诗 十九",
            "content": "将军息边务。\r\n校尉罢从戎。\r\n池台临戚里。\r\n弦管入新丰。\r\n浮云随走马。\r\n明月逐弯弓。\r\n比来多射猎。\r\n唯有上林中。"
        },
        {
            "title": "咏画屏风诗 十八",
            "content": "白石春泉满。\r\n黄金新埒开。\r\n戚里车先度。\r\n兰池马即来。\r\n落花承舞席。\r\n春衫拭酒杯。\r\n行厨半路待。\r\n载妓一双回。"
        },
        {
            "title": "咏画屏风诗 十七",
            "content": "上林春径密。\r\n浮桥柳路长。\r\n龙媒逐细草。\r\n鹤氅映垂杨。\r\n水似桃花色。\r\n山如甲煎香。\r\n白石春泉上。\r\n谁能待月光。"
        },
        {
            "title": "咏画屏风诗 十六",
            "content": "度桥犹徙倚。\r\n坐石未倾壸。\r\n浅草开长埒。\r\n行营绕细厨。\r\n沙洲两鹤逈。\r\n石路一松孤。\r\n自可寻丹灶。\r\n何劳忆酒垆。"
        },
        {
            "title": "咏画屏风诗 十五",
            "content": "河流值浅岸。\r\n敛辔暂经过。\r\n弓衣湿溅水。\r\n马足乱横波。\r\n半城斜出树。\r\n长林直枕河。\r\n今朝游侠客。\r\n不畏风尘多。"
        },
        {
            "title": "咏画屏风诗 十三",
            "content": "玉柙珠帘卷。\r\n金钩翠幔悬。\r\n荷香熏水殿。\r\n阁影入池莲。\r\n平沙临浦口。\r\n高柳对楼前。\r\n上桥还倚望。\r\n遥看采菱船。"
        },
        {
            "title": "咏画屏风诗 十二",
            "content": "出没看楼殿。\r\n间关望绮罗。\r\n翔禽逐节舞。\r\n流水赴弦歌。\r\n细管吹藂竹。\r\n新杯卷半荷。\r\n南宫冠盖下。\r\n日暮风尘多。"
        },
        {
            "title": "咏画屏风诗 十四",
            "content": "高阁千寻跨。\r\n重檐百丈齐。\r\n云度三分近。\r\n花飞一倍低。\r\n吹箫迎白鹤。\r\n照镜舞山鸡。\r\n何劳愁日暮。\r\n未有夜乌啼。"
        },
        {
            "title": "咏画屏风诗 十一",
            "content": "捣衣明月下。\r\n静夜秋风飘。\r\n锦石平砧面。\r\n莲房接杵腰。\r\n急节迎秋韵。\r\n新声入手调。\r\n寒衣须及早。\r\n将寄霍嫖姚。"
        },
        {
            "title": "咏画屏风诗 十",
            "content": "千寻木兰馆。\r\n百尺芙蓉堂。\r\n落日低莲井。\r\n行云碍芰梁。\r\n流水桃花色。\r\n春洲杜若香。\r\n就阶犹不进。\r\n催来上伎床。"
        },
        {
            "title": "咏画屏风诗 九",
            "content": "徘徊出桂苑。\r\n徙倚就花林。\r\n下桥先劝酒。\r\n跂石始调琴。\r\n蒲低犹抱节。\r\n竹短未空心。\r\n绝爱猿声近。\r\n唯怜花径深。"
        },
        {
            "title": "咏画屏风诗 六",
            "content": "三春冠盖聚。\r\n八节管弦游。\r\n石险松横植。\r\n岩悬涧竖流。\r\n小桥飞断岸。\r\n高花出逈楼。\r\n定须催十酒。\r\n将来宴五侯。"
        },
        {
            "title": "咏画屏风诗 四",
            "content": "昨夜鸟声春。\r\n惊鸣动四邻。\r\n今朝梅树下。\r\n定有咏花人。\r\n流星浮酒泛。\r\n粟瑱绕杯唇。\r\n何劳一片雨。\r\n唤作阳台神。"
        },
        {
            "title": "咏画屏风诗 八",
            "content": "日晚金槌络。\r\n朱轩流水车。\r\n{车宪}拂缘堤柳。\r\n甍飘夹路花。\r\n定迎刘碧玉。\r\n将过阴丽华。\r\n非是高阳路。\r\n莫畏接{罒/离}斜。"
        },
        {
            "title": "咏画屏风诗 三",
            "content": "停车小苑外。\r\n下渚长桥前。\r\n涩菱迎拥楫。\r\n平荷直盖船。\r\n残丝绕折藕。\r\n芰叶映低莲。\r\n遥望芙蓉影。\r\n只言水底燃。"
        },
        {
            "title": "咏画屏风诗 二",
            "content": "浮桥翠盖拥。\r\n平旦雍门开。\r\n石崇迎客至。\r\n山涛载妓来。\r\n水纹恒独转。\r\n风花直乱回。\r\n谁能惜红袖。\r\n宁用捧金杯。"
        },
        {
            "title": "咏画屏风诗 一",
            "content": "侠客重连镳。\r\n金鞍被桂条。\r\n细尘鄣路起。\r\n惊花乱眼飘。\r\n酒醺人半醉。\r\n汗湿马全骄。\r\n归鞍畏日晚。\r\n争路上河桥。"
        },
        {
            "title": "和颍川公秋夜诗",
            "content": "泬寥空色远。\r\n叶黄凄序变。\r\n洞浦落遵鸿。\r\n长飚送巢燕。\r\n千秋流夕景。\r\n百籁含宵啭。\r\n峻雉聆金柝。\r\n曾台切银箭。"
        },
        {
            "title": "晚秋诗",
            "content": "凄清临晚景。\r\n疎索望寒阶。\r\n湿庭凝坠露。\r\n抟风卷落槐。\r\n日气斜还冷。\r\n云峯晚更霾。\r\n可怜数行鴈。\r\n点点远空排。"
        },
        {
            "title": "咏画屏风诗 七",
            "content": "高阁千寻起。\r\n长廊四注连。\r\n歌声上扇月。\r\n舞影入琴弦。\r\n涧水纔窗外。\r\n山花即眼前。\r\n但愿长欢乐。\r\n从今尽百年。"
        },
        {
            "title": "奉和初秋诗",
            "content": "落星初伏火。\r\n秋霜正动钟。\r\n北阁连横汉。\r\n南宫应凿龙。\r\n祥鸾栖竹实。\r\n灵蔡上芙蓉。\r\n自有南风曲。\r\n还来吹九重。"
        },
        {
            "title": "喜晴诗",
            "content": "比日思光景。\r\n今朝始暂逢。\r\n雨住便生热。\r\n云晴即作峯。\r\n水白澄还浅。\r\n花红燥更浓。\r\n已欢无石燕。\r\n弥欲弃泥龙。"
        },
        {
            "title": "对雨诗",
            "content": "繁云犹暗岭。\r\n积雨未开庭。\r\n阶含侵角路。\r\n镬满溜疎萍。\r\n湿杨生细椹。\r\n烂草变初萤。\r\n徒劳看蚁对。\r\n无事祀灵星。"
        },
        {
            "title": "望月诗",
            "content": "夜光流未曙。\r\n金波影尚赊。\r\n照人非七子。\r\n含风异九华。\r\n蓂新半壁上。\r\n桂满独轮斜。\r\n乘舟聊可望。\r\n无假逐仙槎。"
        },
        {
            "title": "舟中望月诗",
            "content": "舟子夜离家。\r\n开舲望月华。\r\n山明疑有雪。\r\n岸白不关沙。\r\n天汉看珠蚌。\r\n星桥视桂花。\r\n灰飞重晕阙。\r\n蓂落独轮斜。"
        },
        {
            "title": "答王司空饷酒诗",
            "content": "今日小园中。\r\n桃花数树红。\r\n开君一壸酒。\r\n细酌对春风。\r\n未能扶毕卓。\r\n犹足舞王戎。\r\n仙人一捧露。\r\n判不及杯中。"
        },
        {
            "title": "蒲州刺史中山公许乞酒一车未送诗",
            "content": "细柳望蒲台。\r\n长河始一回。\r\n秋桑几过落。\r\n春蚁未曾开。\r\n萤角非难驭。\r\n搥轮稍可催。\r\n只言千日饮。\r\n旧逐中山来。"
        },
        {
            "title": "卫王赠桑落酒奉答诗",
            "content": "愁人坐狭斜。\r\n喜得送流霞。\r\n跂窗催酒熟。\r\n停杯待菊花。\r\n霜风乱飘叶。\r\n寒水细澄沙。\r\n高阳今日晚。\r\n应有接{罒/离}斜。"
        },
        {
            "title": "正旦蒙赵王赉酒诗",
            "content": "正旦辟恶酒。\r\n新年长命杯。\r\n柏叶随铭至。\r\n椒花逐颂来。\r\n流星向椀落。\r\n浮蚁对春开。\r\n成都已救火。\r\n蜀使何时回。"
        },
        {
            "title": "奉答赐酒鹅诗",
            "content": "云光偏乱眼。\r\n风声特噤心。\r\n冷猿披雪啸。\r\n寒鸟抱冻沉。\r\n今朝一壸酒。\r\n实是胜千金。\r\n负恩无以谢。\r\n惟知就竹林。"
        },
        {
            "title": "奉答赐酒诗",
            "content": "仙童下赤城。\r\n仙酒饷王平。\r\n野人相就饮。\r\n山鸟一羣惊。\r\n细雪翻沙下。\r\n寒风战鼓鸣。\r\n此时逢一醉。\r\n应枯反更荣。"
        },
        {
            "title": "和赵王看伎诗",
            "content": "绿珠歌扇薄。\r\n飞燕舞衫长。\r\n琴曲随流水。\r\n箫声逐凤凰。\r\n细缕缠钟格。\r\n圆花钉鼓床。\r\n悬知曲不误。\r\n无事畏周郎。"
        },
        {
            "title": "奉和赐曹美人诗",
            "content": "月光如粉白。\r\n秋露似珠圆。\r\n络纬无机织。\r\n流萤带火寒。\r\n何年迎弄玉。\r\n今朝得梦兰。\r\n讶许能含笑。\r\n芙蓉宜熟看。"
        },
        {
            "title": "慨然成咏诗",
            "content": "新春光景丽。\r\n游子离别情。\r\n交让未全死。\r\n梧桐唯半生。\r\n值热花无气。\r\n逢风水不平。\r\n宝鸡虽有祀。\r\n何时能更鸣。"
        },
        {
            "title": "率尔成咏诗",
            "content": "昔日谢安石。\r\n求为淮海人。\r\n彷佛新亭岸。\r\n犹言洛水滨。\r\n南冠今别楚。\r\n荆玉遂游秦。\r\n倘使如杨仆。\r\n宁为关外人。"
        },
        {
            "title": "奉和永丰殿下言志诗 十",
            "content": "披林求木实。\r\n拂雪就园蔬。\r\n浊醪非鹤髓。\r\n兰肴异蟹蛆。\r\n野情风月旷。\r\n山心人事疎。\r\n徒知守瓴甓。\r\n空欲报璠玙。"
        },
        {
            "title": "奉和永丰殿下言志诗 九",
            "content": "崩堤压故柳。\r\n衰社卧寒樗。\r\n野鹤能自猎。\r\n江鸥解独渔。\r\n汉阴逢荷筱。\r\n缁林见杖挐。\r\n阮籍长思酒。\r\n嵇康懒著书。"
        },
        {
            "title": "就蒲州使君乞酒诗",
            "content": "萧瑟风声惨。\r\n苍茫雪貌愁。\r\n鸟寒栖不定。\r\n池凝聚未流。\r\n蒲城桑叶落。\r\n灞岸菊花秋。\r\n愿持河朔饮。\r\n分劝东陵侯。"
        },
        {
            "title": "奉和永丰殿下言志诗 八",
            "content": "弱齢参顾问。\r\n畴昔滥吹嘘。\r\n绿槐垂学市。\r\n长杨映直庐。\r\n连盟翻灭郑。\r\n仁义反亡徐。\r\n还思建邺水。\r\n终忆武昌鱼。"
        },
        {
            "title": "奉和永丰殿下言志诗 七",
            "content": "自怜循短绠。\r\n方欲问长沮。\r\n茂陵体犹瘠。\r\n淮阳疾未祛。\r\n翻疑承毒水。\r\n忽似遇昌葅。\r\n汉阳嗟欲尽。\r\n咎繇惧忽诸。"
        },
        {
            "title": "咏画屏风诗 五",
            "content": "逍遥游桂苑。\r\n寂绝到桃源。\r\n狭石分花径。\r\n长桥映水门。\r\n管声惊百鸟。\r\n人衣香一园。\r\n定知欢未足。\r\n横琴坐石根。"
        },
        {
            "title": "咏春近余雪应诏诗",
            "content": "送寒开小苑。\r\n迎春入上林。\r\n丝条变柳色。\r\n香气动兰心。\r\n待花将对酒。\r\n留雪拟弹琴。\r\n陪游愧并作。\r\n空见奉恩深。"
        },
        {
            "title": "奉和永丰殿下言志诗 六",
            "content": "兴云榆荚晚。\r\n烧薙杏花初。\r\n滮池侵黍稷。\r\n谷水播菑畬。\r\n六月蝉鸣稻。\r\n千金龙骨渠。\r\n含风摇古度。\r\n防露动林于。"
        },
        {
            "title": "奉和永丰殿下言志诗 五",
            "content": "托情忻六学。\r\n游目爱三余。\r\n覆局能悬记。\r\n看碑解暗疏。\r\n诓尝游魏冉。\r\n那时说范睢。\r\n池水朝含墨。\r\n流萤夜聚书。"
        },
        {
            "title": "奉和永丰殿下言志诗 四",
            "content": "直城风日美。\r\n平陵云雾除。\r\n来往金张馆。\r\n弦歌许史闾。\r\n凤台迎弄玉。\r\n河阳送婕妤。\r\n五马遥相问。\r\n双童来夹车。"
        },
        {
            "title": "奉和永丰殿下言志诗 三",
            "content": "茫茫实宇宙。\r\n与善定冯虚。\r\n大夫伤鲁道。\r\n君子念殷墟。\r\n程卿既开国。\r\n安平遂徙居。\r\n讵能从小隐。\r\n终然游太初。"
        },
        {
            "title": "奉和永丰殿下言志诗 一",
            "content": "立德齐今古。\r\n资仁一毁誉。\r\n无机抱瓮汲。\r\n有道带经锄。\r\n处下唯名惠。\r\n能言本姓蘧。\r\n未论惊宠辱。\r\n安知系惨舒。"
        },
        {
            "title": "入道士馆诗",
            "content": "金华开八景。\r\n玉洞上三危。\r\n云袍白鹤度。\r\n风管凤凰吹。\r\n野衣缝蕙叶。\r\n山巾篸笋皮。\r\n何必淮南馆。\r\n淹留攀桂枝。"
        },
        {
            "title": "和王内史从驾狩诗",
            "content": "冬狩出离宫。\r\n还过猎武功。\r\n涧横偏碍马。\r\n山虚绝响弓。\r\n更嬴承落鴈。\r\n韩卢鬬蛰熊。\r\n犹开三面网。\r\n谁肯一山重。"
        },
        {
            "title": "冬狩行四韵连句应诏诗",
            "content": "三川羽檄驰。\r\n六郡良家选。\r\n观兵细柳城。\r\n校猎长杨苑。\r\n惊雉逐鹰飞。\r\n腾猿看箭转。\r\n鸣笳河曲还。\r\n犹忆南皮返。"
        },
        {
            "title": "反命河朔始入武州诗",
            "content": "轻车初逐李。\r\n定远未随班。\r\n受诏祈连返。\r\n申威疎勒还。\r\n飞蓬损腰带。\r\n秋鬓落容颜。\r\n寄言旧相识。\r\n知余生入关。"
        },
        {
            "title": "将命使北始渡瓜步江诗",
            "content": "校尉始辞国。\r\n楼船欲渡河。\r\n輴轩临碛岸。\r\n旌节映江沱。\r\n观涛想帷盖。\r\n争长忆干戈。\r\n虽同燕市泣。\r\n犹听赵津歌。"
        },
        {
            "title": "别庾七入蜀诗",
            "content": "峻岭拂阳乌。\r\n长城连蜀都。\r\n石铭悬剑壁。\r\n沙洲聚阵图。\r\n山长半股断。\r\n树古半心枯。\r\n由来兄弟别。\r\n共念一荆株。"
        },
        {
            "title": "别张洗马枢诗",
            "content": "别席惨无言。\r\n离悲两相顾。\r\n君登苏武桥。\r\n我见杨朱路。\r\n关山负雪行。\r\n河水乘冰渡。\r\n愿子着朱鸢。\r\n知余在玄菟。"
        },
        {
            "title": "别周尚书弘正诗",
            "content": "扶风石桥北。\r\n函谷故关前。\r\n此中一分手。\r\n相逢知几年。\r\n黄鹄一反顾。\r\n徘徊应怆然。\r\n自知悲不已。\r\n徒劳减瑟弦。"
        },
        {
            "title": "见游春人诗",
            "content": "长安有狭斜。\r\n金穴盛豪华。\r\n连杯劝上马。\r\n乱菓掷行车。\r\n深红莲子艳。\r\n细锦凤凰花。\r\n那能学噀酒。\r\n无处似栾巴。"
        },
        {
            "title": "和炅法师游昆明池诗 二",
            "content": "秋光丽晚天。\r\n鹢舸泛中川。\r\n密菱障浴鸟。\r\n高荷没钓船。\r\n碎珠萦断菊。\r\n残丝绕折莲。\r\n落花催斗酒。\r\n栖乌送一弦。"
        },
        {
            "title": "奉和永丰殿下言志诗 二",
            "content": "王子从边服。\r\n临卭惜第如。\r\n星桥拥冠盖。\r\n锦水照簪裾。\r\n论文报潘岳。\r\n咏史答应璩。\r\n帐幕参三顾。\r\n风流盛七舆。"
        },
        {
            "title": "和炅法师游昆明池诗 一",
            "content": "游客重相欢。\r\n连镳出上兰。\r\n值泉倾盖饮。\r\n逢花驻马看。\r\n平湖泛玉舳。\r\n高堰歇金鞍。\r\n半道闻荷气。\r\n中流觉水寒。"
        },
        {
            "title": "奉和浚池初成清晨临泛诗",
            "content": "千金高堰合。\r\n百顷浚源开。\r\n翻逢积翠浪。\r\n更识昆明灰。\r\n猿啸风还急。\r\n鸡鸣潮即来。\r\n时看青雀舫。\r\n遥逐桂舟回。"
        },
        {
            "title": "聘齐秋晚馆中饮酒诗",
            "content": "欣兹河朔饮。\r\n对此洛阳才。\r\n残秋欲屏扇。\r\n余菊尚浮杯。\r\n漳流鸣二水。\r\n日色下三台。\r\n无因侍清夜。\r\n同此月徘徊。"
        },
        {
            "title": "对宴齐使诗",
            "content": "归轩下宾馆。\r\n送盖出河堤。\r\n酒正离杯促。\r\n歌工别曲凄。\r\n林寒木皮厚。\r\n沙逈鴈飞低。\r\n故人傥相访。\r\n知余已执珪。"
        },
        {
            "title": "和人日晚景宴昆明池诗",
            "content": "春余足光景。\r\n赵李旧经过。\r\n上林柳腰细。\r\n新丰酒径多。\r\n小船行钓鲤。\r\n新盘待摘荷。\r\n兰皋徒税驾。\r\n何处有凌波。"
        },
        {
            "title": "送炅法师葬诗",
            "content": "龙泉今日掩。\r\n石洞实时封。\r\n玉匣摧谈柄。\r\n悬河落辩锋。\r\n香炉犹是柏。\r\n麈尾更成松。\r\n郭门未十里。\r\n山回已数重。\r\n尚闻香阁梵。\r\n犹听竹林钟。\r\n送客风尘拥。\r\n寒郊霜露浓。\r\n性灵如不灭。\r\n神理定何从。"
        },
        {
            "title": "仰和何仆射还宅故诗",
            "content": "紫阁旦朝罢。\r\n中台夕奏稀。\r\n无复千金笑。\r\n徒劳五日归。\r\n步檐朝未扫。\r\n兰房昼掩扉。\r\n菭生理曲处。\r\n网积回文机。\r\n故瑟余弦断。\r\n歌梁秋燕飞。\r\n朝云虽可望。\r\n夜帐定难依。\r\n愿凭甘露入。\r\n方假慧灯辉。\r\n宁知洛城晚。\r\n还泪独沾衣。"
        },
        {
            "title": "西门豹庙诗",
            "content": "君子为利博。\r\n达人树德深。\r\n苹藻由斯荐。\r\n樵苏幸未侵。\r\n恭闻正臣祀。\r\n良识佩韦心。\r\n容范虽年代。\r\n徽猷若可寻。\r\n菊花随酒馥。\r\n槐影向窗临。\r\n鹤飞疑逐舞。\r\n鱼惊似听琴。\r\n漳流鸣磴石。\r\n铜雀影秋林。"
        },
        {
            "title": "咏园花诗",
            "content": "暂往春园傍。\r\n聊过看果行。\r\n枝繁类金谷。\r\n花杂映河阳。\r\n自红无假染。\r\n真白不须妆。\r\n燕送归菱井。\r\n蜂衔上蜜房。\r\n非是金炉气。\r\n何关柏殿香。\r\n裛衣偏定好。\r\n应持奉魏王。"
        },
        {
            "title": "和王少保遥伤周处士诗",
            "content": "冥漠尔游岱。\r\n凄凉余向秦。\r\n虽言异生死。\r\n同是不归人。\r\n昔余仕冠盖。\r\n值子避风尘。\r\n望乞求真隐。\r\n伺关待逸民。\r\n忽闻泉石友。\r\n芝桂不防身。\r\n怅然张仲蔚。\r\n悲哉郑子真。\r\n三山犹有鹤。\r\n五柳更应春。\r\n遂令从渭水。\r\n投吊往江滨。"
        },
        {
            "title": "和裴仪同秋日诗",
            "content": "萧条依白社。\r\n寂寞似东皋。\r\n学异南宫敬。\r\n贫同北郭骚。\r\n蒙吏观秋水。\r\n莱妻纺落毛。\r\n旅人嗟岁暮。\r\n田家厌作劳。\r\n霜天林木燥。\r\n秋气风云高。\r\n栖遑终不定。\r\n方欲涕沾袍。"
        },
        {
            "title": "和乐仪同苦热诗",
            "content": "火井沉荧散。\r\n炎洲高焰通。\r\n鞭石未成雨。\r\n鸣鸢不起风。\r\n思为鸾翼扇。\r\n愿借明光宫。\r\n临淄迎子礼。\r\n中散就安丰。\r\n美酒含兰气。\r\n甘瓜开蜜筒。\r\n寂寥人事屏。\r\n还得隐墙东。"
        },
        {
            "title": "奉和夏日应令诗",
            "content": "朱帘卷丽日。\r\n翠幕蔽重阳。\r\n五月炎蒸气。\r\n三时刻漏长。\r\n麦随风里熟。\r\n梅逐雨中黄。\r\n开冰带井水。\r\n和粉杂生香。\r\n衫含蕉叶气。\r\n扇动竹花凉。\r\n早菱生软角。\r\n初莲开细房。\r\n愿陪仙鹤举。\r\n洛浦听笙簧。"
        },
        {
            "title": "伤王司徒褒诗",
            "content": "昔闻王子晋。\r\n轻举逐神仙。\r\n谓言君积善。\r\n还得嗣前贤。\r\n四海皆流寓。\r\n非为独播迁。\r\n岂意中台坼。\r\n君当风烛前。\r\n自君钟鼎族。\r\n江东三百年。\r\n宝刀仍世载。\r\n琱戈本旧传。\r\n绿绂纡槐绶。\r\n黄金饰侍蝉。\r\n地建忠臣国。\r\n家开孝子泉。\r\n自能枯木润。\r\n足得流水圆。\r\n以君承祖武。\r\n诸侯无间然。\r\n青衿已对日。\r\n童子即论天。\r\n颍阴珠玉丽。\r\n河阳脂粉妍。\r\n名高六国共。\r\n价重十城连。\r\n辩足观秋水。\r\n文堪题马鞭。\r\n回鸾抱书字。\r\n别鹤绕琴弦。\r\n拥旄裁甸服。\r\n垂帷非被边。\r\n静亭空系马。\r\n闲烽直起烟。\r\n不废披书案。\r\n无妨坐钓船。\r\n茂陵忽多病。\r\n淮阳实未痊。\r\n侍医逾默默。\r\n神理遂绵绵。\r\n永别张平子。\r\n长埋王仲宣。\r\n柏谷移松树。\r\n阳陵买墓田。\r\n陜路秋风起。\r\n寒堂已飒焉。\r\n丘杨一摇落。\r\n山火实时燃。\r\n昔了人所羡。\r\n今为人所怜。\r\n世途旦复旦。\r\n人情玄又玄。\r\n故人伤此别。\r\n留恨满秦川。\r\n定名于此定。\r\n全德以斯全。\r\n唯有山阳笛。\r\n凄余思旧篇。"
        },
        {
            "title": "奉和赵王西京路春旦诗",
            "content": "直城龙首抗。\r\n横桥天汉分。\r\n风乌疑近日。\r\n露掌定高云。\r\n新渠还入渭。\r\n旧鼎更开汾。\r\n汉猎熊攀槛。\r\n秦田雉失羣。\r\n宜年动春律。\r\n御宿敛寒氛。\r\n弄玉迎箫史。\r\n东方觅细君。\r\n杨柳成歌曲。\r\n蒲桃学绣文。\r\n鸟鸣还独解。\r\n花开先自熏。\r\n谁知灞陵下。\r\n犹有故将军。"
        },
        {
            "title": "郊行值雪诗",
            "content": "风云俱惨惨。\r\n原野共茫茫。\r\n雪花开六出。\r\n冰珠映九光。\r\n还如驱玉马。\r\n暂似猎银獐。\r\n阵云全不动。\r\n寒山无物香。\r\n薛君一狐白。\r\n唐侯调骕骦。\r\n寒关日欲暮。\r\n披雪渡河梁。"
        },
        {
            "title": "和李司录喜雨诗",
            "content": "纯阳实久亢。\r\n云汉乃昭回。\r\n临河沉璧玉。\r\n夹道画龙媒。\r\n离光初绕电。\r\n震气始乘雷。\r\n海童还碣石。\r\n神女向阳台。\r\n云逐鱼鳞起。\r\n渠随龙骨开。\r\n崩沙杂水去。\r\n卧树拥槎来。\r\n嘉苗双合颖。\r\n熟稻再含胎。\r\n属此欣膏露。\r\n逢君摛掞才。\r\n愧乏琼将玖。\r\n无酬美且偲。"
        },
        {
            "title": "奉和赵王喜雨诗",
            "content": "玄霓临日谷。\r\n封蚁对云台。\r\n投壸欲起电。\r\n倚柱稍惊雷。\r\n白沙如湿粉。\r\n莲花类洗杯。\r\n惊乌洒翼度。\r\n湿鴈断行来。\r\n浮桥七星起。\r\n高堰六门开。\r\n犹言祀蜀帝。\r\n即似望荆台。\r\n厥田终上上。\r\n原野自莓莓。"
        },
        {
            "title": "同颜大夫初晴诗",
            "content": "夕阳含水气。\r\n反景照河堤。\r\n湿花飞未远。\r\n阴云敛向低。\r\n燕燥还为石。\r\n龙残更是泥。\r\n香泉酌冷涧。\r\n小艇钓莲溪。\r\n但使心齐物。\r\n何愁物不齐。"
        },
        {
            "title": "喜晴应诏勑自疏韵诗",
            "content": "御辩诚膺录。\r\n维皇称有建。\r\n雷泽昔经渔。\r\n负夏时从贩。\r\n柏梁骖驷马。\r\n高陵驰六传。\r\n有序属宾连。\r\n无私表平宪。\r\n河堤崩故柳。\r\n秋水高新堰。\r\n心斋愍昏垫。\r\n乐彻怜胥怨。\r\n禅河秉高论。\r\n法轮开胜辩。\r\n王城水鬬息。\r\n洛浦河图献。\r\n伏泉还习坎。\r\n归风已回巽。\r\n桐枝长旧围。\r\n蒲节抽新寸。\r\n山薮欣藏疾。\r\n幽栖得无闷。\r\n有庆兆民同。\r\n论年天子万。"
        },
        {
            "title": "有喜致醉诗",
            "content": "忽见庭生玉。\r\n聊欣蚌出珠。\r\n兰芬犹载寝。\r\n蓬箭始悬弧。\r\n既喜枚都尉。\r\n能欢陵大夫。\r\n频朝中散客。\r\n连日步兵厨。\r\n杂曲随琴用。\r\n残花听酒须。\r\n脆梨裁数实。\r\n甘查唯一株。\r\n兀然已复醉。\r\n摇头歌凤雏。"
        },
        {
            "title": "蒙赐酒诗",
            "content": "金膏下帝台。\r\n玉历在蓬莱。\r\n仙人一遇饮。\r\n分得两三杯。\r\n忽闻桑叶落。\r\n正值菊花开。\r\n阮籍披衣进。\r\n王戎含笑来。\r\n从今觅仙药。\r\n不假向瑶台。"
        },
        {
            "title": "望野诗",
            "content": "试策千金马。\r\n来登五丈原。\r\n有城仍旧县。\r\n无树即新村。\r\n水向兰池泊。\r\n日斜细柳园。\r\n涸渚通沙路。\r\n寒渠塞水门。\r\n但得风云赏。\r\n何须人事论。"
        },
        {
            "title": "山斋诗",
            "content": "寂寥寻静室。\r\n蒙密就山斋。\r\n滴沥泉浇路。\r\n穹窿石卧阶。\r\n浅槎全不动。\r\n盘根唯半埋。\r\n圆珠坠晚菊。\r\n细火落空槐。\r\n直置风云惨。\r\n弥怜心事乖。"
        },
        {
            "title": "卧疾穷愁诗",
            "content": "危虑风霜积。\r\n穷愁岁月侵。\r\n留蛇常疾首。\r\n映弩屡惊心。\r\n稚川求药录。\r\n君平问卜林。\r\n野老时相访。\r\n山僧或见寻。\r\n有菊翻无酒。\r\n无弦则有琴。\r\n讵知长抱膝。\r\n独为梁父吟。"
        },
        {
            "title": "幽居值春诗",
            "content": "山人久陆沉。\r\n幽径忽春临。\r\n决渠移水碓。\r\n开园扫竹林。\r\n欹桥久半断。\r\n崩岸始邪侵。\r\n短歌吹细笛。\r\n低声泛古琴。\r\n钱刀不相及。\r\n耕种且须深。\r\n长门一纸赋。\r\n何处觅黄金。"
        },
        {
            "title": "寒园即目诗",
            "content": "寒园星散居。\r\n摇落小村墟。\r\n游仙半壁画。\r\n隐士一床书。\r\n子月泉心动。\r\n阳爻地气舒。\r\n雪花深数尺。\r\n冰床厚尺余。\r\n苍鹰斜望雉。\r\n白鹭下看鱼。\r\n更想东都外。\r\n羣公别二疎。"
        },
        {
            "title": "归田诗",
            "content": "务农勤九榖。\r\n归来嘉一廛。\r\n穿渠移水碓。\r\n烧棘起山田。\r\n树阴逢歇马。\r\n鱼潭见酒船。\r\n苦李无人摘。\r\n秋瓜不直钱。\r\n社鸡新欲伏。\r\n原蚕始更眠。\r\n今日张平子。\r\n飜为人所怜。"
        },
        {
            "title": "园庭诗",
            "content": "杖乡从物外。\r\n养学事闲郊。\r\n郊愁方汗简。\r\n无遇始观爻。\r\n谷寒已吹律。\r\n檐空更剪茆。\r\n樵隐恒同路。\r\n人禽或对巢。\r\n水蒲开晚结。\r\n风竹解寒苞。\r\n古槐时变火。\r\n枯枫乍落胶。\r\n倒屣迎悬榻。\r\n停琴听解嘲。\r\n香螺酌美酒。\r\n枯蚌藉兰殽。\r\n飞鱼时触钓。\r\n翳雉屡悬庖。\r\n但使相知厚。\r\n当能来结交。"
        },
        {
            "title": "七夕诗",
            "content": "牵牛遥映水。\r\n织女正登车。\r\n星桥通汉使。\r\n机石逐仙槎。\r\n隔河相望近。\r\n经秋离别赊。\r\n愁将今夕恨。\r\n复着明年花。"
        },
        {
            "title": "北园射堂新成诗",
            "content": "轩台聊可习。\r\n仙的不难登。\r\n转箭初调筈。\r\n横弓先望堋。\r\n惊心一鴈落。\r\n连臂两猿腾。\r\n直知王济巧。\r\n谁觉魏舒能。\r\n空心不死树。\r\n无叶未枯藤。\r\n择贤方至此。\r\n传巵欣得朋。"
        },
        {
            "title": "岁晚出横门诗",
            "content": "年华改岁阴。\r\n游客喜登临。\r\n据鞍垂玉帖。\r\n横腰带锦心。\r\n冰弱浮桥没。\r\n沙虚马迹深。\r\n倚弓依石岸。\r\n回床向柳阴。\r\n智琼来劝酒。\r\n文君过听琴。\r\n明朝云雨散。\r\n何处更相寻。"
        },
        {
            "title": "登州中新阁诗",
            "content": "跨虚凌倒景。\r\n连云讵少阳。\r\n璇极龙鳞上。\r\n雕甍鹏翅张。\r\n千寻文杏照。\r\n十里木兰香。\r\n开窻对高掌。\r\n平坐望河梁。\r\n歌响闻长乐。\r\n钟声彻建章。\r\n赋用王延寿。\r\n书须韦仲将。\r\n龙来随画壁。\r\n风起逐吹簧。\r\n石作芙蓉影。\r\n池如明镜光。\r\n花梁反披叶。\r\n莲井倒垂房。\r\n徒然思燕贺。\r\n无以预鹍翔。"
        },
        {
            "title": "同会河阳公新造山池聊得寓目诗",
            "content": "横阶气凿涧。\r\n对户即连峯。\r\n暗石疑藏虎。\r\n盘根似卧龙。\r\n沙洲聚乱荻。\r\n洞口碍横松。\r\n引泉恒数派。\r\n开岩即十重。\r\n北阁闻吹管。\r\n南邻听撃钟。\r\n菊寒花正合。\r\n杯香酒绝浓。\r\n由来魏公子。\r\n今日始相逢。"
        },
        {
            "title": "北园新斋成应赵王教诗",
            "content": "虹枌跂鸟翼。\r\n山节拱兰枝。\r\n画梁云气绕。\r\n雕窗玉女窥。\r\n月悬唯返照。\r\n莲开长倒垂。\r\n盘根纽坏石。\r\n行雨暴浇池。\r\n长藤连格徙。\r\n高树带巢移。\r\n鸟声唯杂曲。\r\n花风直乱吹。\r\n白虎题书观。\r\n玄熊帖射皮。\r\n文弦入舞曲。\r\n月扇掩歌儿。\r\n玉节调笙管。\r\n金船代酒巵。\r\n若论曹子建。\r\n天人本共知。"
        },
        {
            "title": "忝在司水看治渭桥诗",
            "content": "大夫参下位。\r\n司职渭之阳。\r\n富平移铁鏁。\r\n甘泉运石梁。\r\n跨虹连绝岸。\r\n浮鼋续断航。\r\n春洲鹦鹉色。\r\n流水桃花香。\r\n星精逢汉帝。\r\n钓叟值周王。\r\n平堤石岸直。\r\n高堰柳阴长。\r\n羡言杜元凯。\r\n河桥独举觞。"
        },
        {
            "title": "和宇文内史入重阳阁诗",
            "content": "北原风雨散。\r\n南宫容卫疎。\r\n待诏还金马。\r\n儒林归石渠。\r\n徒悬仁寿镜。\r\n空聚茂陵书。\r\n竹泪垂秋笋。\r\n莲衣落夏蕖。\r\n顾成始移庙。\r\n阳陵正徙居。\r\n旧兰憔悴长。\r\n残花烂熳舒。\r\n别有昭阳殿。\r\n长悲故婕妤。"
        },
        {
            "title": "预麟趾殿校书和刘仪同诗",
            "content": "止戈兴礼乐。\r\n修文盛典谟。\r\n壁开金石篆。\r\n河浮云雾图。\r\n芸香上延阁。\r\n碑石向鸿都。\r\n诵书征博士。\r\n明经拜大夫。\r\n璧池寒水落。\r\n学市旧槐疎。\r\n高谭变白马。\r\n雄辩塞飞狐。\r\n月落将军树。\r\n风惊御史乌。\r\n子云犹汗简。\r\n温舒正削蒲。\r\n连云虽有阁。\r\n终欲想江湖。"
        },
        {
            "title": "夜听捣衣诗",
            "content": "秋夜捣衣声。\r\n飞度长门城。\r\n今夜长门月。\r\n应如昼日明。\r\n小鬟宜粟瑱。\r\n圆腰运织成。\r\n秋砧调急节。\r\n乱杵变新声。\r\n石燥砧逾响。\r\n桐虚杵绝鸣。\r\n鸣石出华阴。\r\n虚桐采凤林。\r\n北堂细腰杵。\r\n南市女郎砧。\r\n击节无劳鼓。\r\n调声不用琴。\r\n并结连枝缕。\r\n双穿长命针。\r\n倡楼惊别怨。\r\n征客动愁心。\r\n同心竹叶椀。\r\n双去双来满。\r\n裙裾不奈长。\r\n衫袖偏宜短。\r\n龙文镂剪刀。\r\n凤翼缠篸管。\r\n风流响和韵。\r\n哀怨声凄断。\r\n新声绕夜风。\r\n娇转满空中。\r\n应闻长乐殿。\r\n判彻昭阳宫。\r\n花鬟醉眼缬。\r\n龙子细文红。\r\n湿折通夕露。\r\n吹衣一夜风。\r\n玉阶风转急。\r\n长城雪应闇。\r\n新绶始欲缝。\r\n细锦行须纂。\r\n声烦广陵散。\r\n杵急渔阳掺。\r\n新月动金波。\r\n秋云泛滥过。\r\n谁怜征戍客。\r\n今夜在交河。\r\n栩阳离别赋。\r\n临江愁思歌。\r\n复令悲此曲。\r\n红颜余几多。"
        },
        {
            "title": "和咏舞诗",
            "content": "洞房花烛明。\r\n燕余双舞轻。\r\n顿履随疎节。\r\n低鬟逐上声。\r\n步转行初进。\r\n衫飘曲未成。\r\n鸾回镜欲满。\r\n鹤顾市应倾。\r\n已曾天上学。\r\n讵是世中生。"
        },
        {
            "title": "梦入堂内诗",
            "content": "雕梁旧刻杏。\r\n香壁本泥椒。\r\n幔绳金麦穗。\r\n帘钩银蒜条。\r\n画眉千度拭。\r\n梳头百遍撩。\r\n小衫裁裹臂。\r\n缠弦搯抱腰。\r\n日光钗焰动。\r\n窗影镜花摇。\r\n歌曲风吹韵。\r\n笙簧"
        },
        {
            "title": "奉报赵王惠酒诗",
            "content": "梁王修竹园。\r\n冠盖风尘喧。\r\n行人忽枉道。\r\n直进桃花源。\r\n稚子还羞出。\r\n惊妻倒闭门。\r\n始闻传上命。\r\n定是赐中樽。\r\n野炉然树叶。\r\n山杯捧竹根。\r\n风池还更暖。\r\n寒谷遂长暄。\r\n未知稻粱鴈。\r\n何时能报恩。"
        },
        {
            "title": "奉和赵王春日诗",
            "content": "城傍金谷苑。\r\n园里凤凰池。\r\n细管调歌曲。\r\n长衫教舞儿。\r\n向人长曼脸。\r\n由来薄面皮。\r\n梅花绝解作。\r\n树叶本能吹。\r\n香烟龙口出。\r\n莲子帐心垂。\r\n莫畏无春酒。\r\n须花但见随。"
        },
        {
            "title": "奉和赵王美人春日诗",
            "content": "直将刘碧玉。\r\n来过阴丽华。\r\n秪言满屋里。\r\n并作一园花。\r\n新藤乱上格。\r\n春水漫吹沙。\r\n步摇钗梁动。\r\n红轮被角斜。\r\n今年逐春处。\r\n先向石崇家。"
        },
        {
            "title": "奉和示内人诗",
            "content": "燃香郁金屋。\r\n吹管凤凰台。\r\n春朝迎雨去。\r\n秋夜隔河来。\r\n听歌云即断。\r\n闻琴鹤倒回。\r\n春窗刻凤下。\r\n寒壁画花开。\r\n定取流霞气。\r\n时添承露杯。"
        },
        {
            "title": "和张侍中述怀诗",
            "content": "阳穷乃悔吝。\r\n世季诚屯剥。\r\n奔河绝地维。\r\n折柱倾天角。\r\n成羣海水飞。\r\n如雨天星落。\r\n负锸遂移山。\r\n藏舟终去壑。\r\n生民忽已鱼。\r\n君子徒为鹤。\r\n畴昔逢知己。\r\n生平荷恩渥。\r\n故组竟无闻。\r\n程婴空寂寞。\r\n永嘉独流寓。\r\n中原惟鼎镬。\r\n道险卧樚栌。\r\n身危累素殻。\r\n漂流从木梗。\r\n风卷随秋箨。\r\n张翰不归吴。\r\n陆机犹在洛。\r\n汉阳钱遂尽。\r\n长安米空索。\r\n时占季主龟。\r\n乍贩韩康药。\r\n伏辕终入绊。\r\n垂翅犹离缴。\r\n徒怀琬琰心。\r\n空守黄金诺。\r\n虢郐终无寄。\r\n齐秦竟何托。\r\n大夫唯闵周。\r\n君子常思亳。\r\n寂寞共羁旅。\r\n萧条同负郭。\r\n农谈止榖稼。\r\n野膳唯藜藿。\r\n操乐楚琴悲。\r\n忘忧鲁酒薄。\r\n渭滨观坐钓。\r\n谷口看秋获。\r\n唯有丘明耻。\r\n无复荣期乐。\r\n夷则火星流。\r\n天根秋水涸。\r\n冬严日不暖。\r\n岁晚风多朔。\r\n杨浮有怪云。\r\n细凌闻灾雹。\r\n木皮三寸厚。\r\n泾泥五斗浊。\r\n虽忻曲辕树。\r\n犹惧雕陵鹊。\r\n生涯实有始。\r\n天道终虚橐。\r\n且悦善人交。\r\n无疑朋友数。\r\n何时得云雨。\r\n复见翔寥廓。"
        },
        {
            "title": "拟咏怀诗 二七",
            "content": "被甲阳云台。\r\n重云久未开。\r\n鸡鸣楚地尽。\r\n鹤唳秦军来。\r\n罗梁犹下礌。\r\n杨排久飞灰。\r\n出门车轴折。\r\n吾王不复回。"
        },
        {
            "title": "拟咏怀诗 二六",
            "content": "萧条亭障远。\r\n凄惨风尘多。\r\n关门临白狄。\r\n城影入黄河。\r\n秋风别苏武。\r\n寒水送荆轲。\r\n谁言气盖世。\r\n晨起帐中歌。"
        },
        {
            "title": "拟咏怀诗 二五",
            "content": "怀抱独惛惛。\r\n平生何所论。\r\n由来千种意。\r\n并是桃花源。\r\n榖皮两书帙。\r\n壸卢一酒樽。\r\n自知费天下。\r\n也复何足言。"
        },
        {
            "title": "拟咏怀诗 二三",
            "content": "鬬麟能食日。\r\n战水定惊龙。\r\n鼓鞞喧七萃。\r\n风尘乱九重。\r\n鼎湖去无返。\r\n苍梧悲不从。\r\n徒劳铜雀妓。\r\n遥望西陵松。"
        },
        {
            "title": "拟咏怀诗 二一",
            "content": "倐忽市朝变。\r\n苍茫人事非。\r\n避谗应采葛。\r\n忘情遂食薇。\r\n怀愁正摇落。\r\n中心怆有违。\r\n独怜生意尽。\r\n空惊槐树衰。"
        },
        {
            "title": "拟咏怀诗 二四",
            "content": "无闷无不闷。\r\n有待何可待。\r\n昏昏如坐雾。\r\n漫漫疑行海。\r\n千年水未清。\r\n一代人先改。\r\n昔日东陵侯。\r\n唯见瓜园在。"
        },
        {
            "title": "拟咏怀诗 二十",
            "content": "在死犹可忍。\r\n为辱岂不宽。\r\n古人持此性。\r\n遂有不能安。\r\n其面虽可热。\r\n其心长自寒。\r\n匣中取明镜。\r\n披图自照看。\r\n幸无侵饿理。\r\n差有犯兵栏。\r\n拥节时驱传。\r\n乘亭不据鞍。\r\n代郡蓬初转。\r\n辽阳桑欲干。\r\n秋云粉絮结。\r\n白露水银团。\r\n一思探禹穴。\r\n无用鏖皋兰。"
        },
        {
            "title": "拟咏怀诗 十八",
            "content": "寻思万户侯。\r\n中夜忽然愁。\r\n琴声遍屋里。\r\n书卷满床头。\r\n虽言梦蝴蝶。\r\n定自非庄周。\r\n残月如初月。\r\n新秋似旧秋。\r\n露泣连珠下。\r\n萤飘碎火流。\r\n乐天乃知命。\r\n何时能不忧。"
        },
        {
            "title": "拟咏怀诗 十七",
            "content": "日晚荒城上。\r\n苍茫余落晖。\r\n都护楼兰返。\r\n将军疎勒归。\r\n马有风尘气。\r\n人多关塞衣。\r\n阵云平不动。\r\n秋蓬卷欲飞。\r\n闻道楼船战。\r\n今年不解围。"
        },
        {
            "title": "拟咏怀诗 十六",
            "content": "横石三五片。\r\n长松一两株。\r\n对君俗人眼。\r\n真兴理当无。\r\n野老披荷叶。\r\n家童扫栗跗。\r\n竹林千户封。\r\n甘橘万头奴。\r\n君见愚公谷。\r\n真言此谷愚。"
        },
        {
            "title": "拟咏怀诗 十五",
            "content": "六国始咆哮。\r\n纵横未定交。\r\n欲竞连城玉。\r\n翻征缩酒茅。\r\n折骸犹换子。\r\n登爨已悬巢。\r\n壮冰初开地。\r\n盲风正折胶。\r\n轻云飘马足。\r\n明月动弓弰。\r\n楚师正围巩。\r\n秦兵未下崤。\r\n始知千载内。\r\n无复有申包。"
        },
        {
            "title": "拟咏怀诗 十四",
            "content": "吉士长为吉。\r\n善人终日善。\r\n大道忽云乖。\r\n生民随事蹇。\r\n有情何可豁。\r\n忘怀固难遣。\r\n麟穷季氏罝。\r\n虎振周王圈。\r\n平生几种意。\r\n一旦冲风卷。"
        },
        {
            "title": "拟咏怀诗 十三",
            "content": "横流遘屯慝。\r\n上墋结重氛。\r\n哭市闻妖兽。\r\n颓山起怪云。\r\n绿林多散卒。\r\n清波有败军。\r\n智士今安用。\r\n思臣且未闻。\r\n惜无万金产。\r\n东求沧海君。"
        },
        {
            "title": "拟咏怀诗 九",
            "content": "北临玄菟郡。\r\n南戍朱鸢城。\r\n共此无期别。\r\n俱知万里情。\r\n昔尝游令尹。\r\n今时事客卿。\r\n不特贫谢富。\r\n安知死羡生。\r\n怀秋独悲此。\r\n平生何谓平。"
        },
        {
            "title": "拟咏怀诗 八",
            "content": "白马向清波。\r\n乘冰始渡河。\r\n置兵须近水。\r\n移营喜灶多。\r\n长坂初垂翼。\r\n鸿沟遂倒戈。\r\n的颅于此去。\r\n虞兮奈若何。\r\n空营卫青冢。\r\n徒听田横歌。"
        },
        {
            "title": "拟咏怀诗 五",
            "content": "惟忠且惟孝。\r\n为子复为臣。\r\n一朝人事尽。\r\n身名不足亲。\r\n吴起常辞魏。\r\n韩非遂入秦。\r\n壮情已消歇。\r\n雄图不复申。\r\n移住华阴下。\r\n终为关外人。"
        },
        {
            "title": "拟咏怀诗 三",
            "content": "俎豆非所习。\r\n帷幄复无谋。\r\n不言班定远。\r\n应为万里侯。\r\n燕客思辽水。\r\n秦人望陇头。\r\n倡家遭强娉。\r\n质子值仍留。\r\n自怜才智尽。\r\n空伤年鬓秋。"
        },
        {
            "title": "拟咏怀诗 二",
            "content": "赭衣居傅岩。\r\n垂纶在渭川。\r\n乘舟能上月。\r\n飞幰欲扪天。\r\n谁知志不就。\r\n空有直如弦。\r\n洛阳苏季子。\r\n连衡遂不连。\r\n既无六国印。\r\n飜思二顷田。"
        },
        {
            "title": "拟咏怀诗 一",
            "content": "步兵未饮酒。\r\n中散未弹琴。\r\n索索无真气。\r\n昏昏有俗心。\r\n涸鲋常思水。\r\n惊飞每失林。\r\n风云能变色。\r\n松竹且悲吟。\r\n由来不得意。\r\n何必往长岑。"
        },
        {
            "title": "经陈思王墓诗",
            "content": "公子独忧生。\r\n丘垄擅余名。\r\n采樵枯树尽。\r\n犁田荒隧平。\r\n宁追宴平乐。\r\n讵想谒承明。\r\n旦余来锡命。\r\n兼言事结成。\r\n飘飖河朔远。\r\n飐飚飓风鸣。\r\n雁与云俱阵。\r\n沙将蓬共惊。\r\n枯桑落古社。\r\n寒鸟归孤城。\r\n陇水哀{?/叚}曲。\r\n渔阳惨鼓声。\r\n离寄来远客。\r\n安得不伤情。"
        },
        {
            "title": "拟咏怀诗 十九",
            "content": "愦愦天公晓。\r\n精神殊乏少。\r\n一郡催曙鸡。\r\n数处惊眠鸟。\r\n其觉乃于于。\r\n其忧惟悄悄。\r\n张仪称行薄。\r\n管仲称器小。\r\n天下有情人。\r\n居然性灵夭。"
        },
        {
            "title": "奉和赵王隐士诗",
            "content": "洛阳征五隐。\r\n东都别二贤。\r\n云气浮函谷。\r\n星光集颍川。\r\n霸陵采樵路成都卖卜钱。\r\n鹿裘披稍裂。\r\n藜床坐欲穿。\r\n阮籍唯长啸。\r\n嵇康讶一弦。\r\n涧险无平石。\r\n山深足细泉。\r\n短松犹百尺。\r\n少鹤已千年。\r\n野鸟繁弦啭。\r\n山花焰火然。\r\n洞风吹户里。\r\n石乳滴窗前。\r\n虽无亭长识。\r\n终见野人传。"
        },
        {
            "title": "和何仪同讲竟述怀诗",
            "content": "无名即讲道。\r\n有动定论机。\r\n安经让礼席。\r\n正业理儒衣。\r\n似得游焉趣。\r\n能同舍讲归。\r\n石渠人少歇。\r\n华阴市暂稀。\r\n秋云低晚气。\r\n短景侧余辉。\r\n萤排乱草出。\r\n鴈舍断芦飞。\r\n别有平陵径。\r\n萧条客鬓衰。\r\n饥噪空仓雀。\r\n寒惊懒妇机。\r\n实欣怀谀问。\r\n逢君理入微。"
        },
        {
            "title": "和从驾登云居寺塔诗",
            "content": "重峦千仞塔。\r\n危磴九层台。\r\n石关恒逆上。\r\n山梁乍斗回。\r\n阶下云峰出。\r\n窗前风洞开。\r\n隔岭钟声度。\r\n中天梵响来。\r\n平时欣侍从。\r\n于此蹔徘徊。"
        },
        {
            "title": "奉和法筵应诏诗",
            "content": "五城邻北极。\r\n百雉壮西昆。\r\n钩陈横复道。\r\n阊阖抵灵轩。\r\n千柱莲花塔。\r\n由旬紫绀园。\r\n佛影胡人记。\r\n经文汉语翻。\r\n星窥朱鸟牖。\r\n云宿凤凰门。\r\n新禽解杂啭。\r\n春柳卧生根。\r\n早雷惊蛰户。\r\n流雪长河源。\r\n建始移交让。\r\n徽音种合昏。\r\n风飞扇天辩。\r\n泉涌属丝言。\r\n羁臣从散木。\r\n无以预中天。\r\n□□遥可望。\r\n终类仰鹍弦。"
        },
        {
            "title": "奉和同泰寺浮图诗",
            "content": "岧岧凌太清。\r\n照殿比东京。\r\n长影临双阙。\r\n高层出九城。\r\n栱积行云碍。\r\n幡摇度鸟惊。\r\n凤飞如始泊。\r\n莲合似初生。\r\n轮重对月满。\r\n铎韵拟鸾声。\r\n画水流全住。\r\n图云色半轻。\r\n露晚盘犹滴。\r\n珠朝火更明。\r\n虽连博望苑。\r\n还接银沙城。\r\n天香下桂殿。\r\n仙梵入伊笙。\r\n庶闻八解乐。\r\n方遣六尘情。"
        },
        {
            "title": "奉和赵王游仙诗",
            "content": "藏山还采药。\r\n有道得从师。\r\n京兆陈安世。\r\n成都李意期。\r\n玉京传相鹤。\r\n太乙授飞龟。\r\n白石香新芋。\r\n青泥美熟芝。\r\n山精逢照镜。\r\n樵客值围棊。\r\n石纹如碎锦。\r\n藤苗似乱丝。\r\n蓬莱在何处。\r\n汉后欲遥祠。"
        },
        {
            "title": "至老子庙应诏诗",
            "content": "虚无推驭辨。\r\n寥廓本乘蜺。\r\n三门临苦县。\r\n九井对灵溪盛丹须竹节。\r\n量药用力圭。\r\n石似临卭芋。\r\n芝如封禅泥。\r\n毻毛新鹄小。\r\n盘根古树低。\r\n野戍孤烟起。\r\n春山百鸟啼。\r\n路有三千别。\r\n途经七圣迷。\r\n唯当别关吏。\r\n直向流沙西。"
        },
        {
            "title": "奉和阐弘二教应诏诗",
            "content": "五明教已设。\r\n三元法复开。\r\n鱼山将鹤岭。\r\n清梵两边来。\r\n香烟聚为塔。\r\n花雨积成台。\r\n空心论佛性。\r\n贞气辨仙才。\r\n露盘高掌滴。\r\n风乌平翅回。\r\n无劳问待诏。\r\n自识昆明灰。"
        },
        {
            "title": "见征客始还遇猎诗",
            "content": "贰师新受诏。\r\n长平正凯归。\r\n犹言乘战马。\r\n未得解戎衣。\r\n上林遇逐猎。\r\n宜春蹔合围。\r\n汉帝熊犹愤。\r\n秦王雉更飞。\r\n故人迎惜问。\r\n念旧始依依。\r\n河边一片石。\r\n不复肯支机。"
        },
        {
            "title": "侍从徐国公殿下军行诗",
            "content": "八风占阵气。\r\n六甲候兵韬。\r\n置府仍张幕。\r\n麾军即秉旄。\r\n长旗临广武。\r\n烽火照成皐。\r\n巡寒重挟纩。\r\n酌水胜单醪。\r\n阵后云逾直。\r\n兵深星转高。\r\n电焰驱龙马。\r\n山精镂宝刀。\r\n塞逈翻榆叶。\r\n关寒落鴈毛。\r\n既得从神武。\r\n何须念久劳。"
        },
        {
            "title": "奉和赵王途中五韵诗",
            "content": "飘飘映车幕。\r\n出没望连旗。\r\n度云还翊阵。\r\n回风即送师。\r\n峡路沙如月。\r\n山峰石似眉。\r\n村桃拂红粉。\r\n岸柳被青丝。\r\n锦城遥可望。\r\n回鞍念此时。"
        },
        {
            "title": "和赵王送峡中军诗",
            "content": "楼船聊习战。\r\n白羽试撝军。\r\n山城对却月。\r\n岸阵抵平云。\r\n赤虵悬弩影。\r\n流星抱剑文。\r\n胡笳遥警夜。\r\n塞马暗嘶羣。\r\n客行明月峡。\r\n猿声不何闻。"
        },
        {
            "title": "从驾观讲武诗",
            "content": "校战出长杨。\r\n兵栏入鬬场。\r\n置阵横云起。\r\n开营鴈翼张。\r\n门嫌磁石碍。\r\n马畏铁菱伤。\r\n龙渊触牛斗。\r\n繁弱骇天狼。\r\n落星奔骥騄。\r\n浮云上骕骦。\r\n急风吹战鼓。\r\n高尘拥贝装。\r\n骇猿时落木。\r\n惊鸿屡断行。\r\n树寒条更直。\r\n山枯菊转芳。\r\n豹略推全胜。\r\n龙图揖所长。\r\n小臣欣寓目。\r\n还知奉会昌。"
        },
        {
            "title": "同州还诗",
            "content": "赤岸绕新村。\r\n青城临绮门。\r\n范雎新入相。\r\n穰侯始蕃。\r\n上林催猎响。\r\n河桥争渡喧。\r\n窜雉飞横涧。\r\n藏狐入断原。\r\n将军高宴晚。\r\n来过青竹园。"
        },
        {
            "title": "入彭城馆诗",
            "content": "襄君前建国。\r\n项氏昔棱威。\r\n鶃飞伤楚战。\r\n鸡鸣悲汉围。\r\n年代殊氓俗。\r\n风云更盛衰。\r\n水流浮磬动。\r\n山喧双翟飞。\r\n夏余花欲尽。\r\n秋近燕将稀。\r\n槐庭垂绿穗。\r\n莲浦落红衣。\r\n徒知日云暮。\r\n不见舞雩归。"
        },
        {
            "title": "将命至邺诗",
            "content": "大国修聘礼。\r\n亲邻自此敦。\r\n张旜事原隰。\r\n负扆报成言。\r\n西过犯风露。\r\n北指度轘辕。\r\n交欢值公子。\r\n展礼觌王孙。\r\n何以誉嘉树。\r\n徒欣赋采蘩。\r\n四牢盈折俎。\r\n三献满罍樽。\r\n人臣无境外。\r\n何由欣此言。\r\n风俗既殊阻。\r\n山河不复论。\r\n无因旅南馆。\r\n空欲祭西门。\r\n眷然惟此别。\r\n夙期幸共存。"
        },
        {
            "title": "拟咏怀诗 十",
            "content": "悲歌度燕水。\r\n弭节出阳关。\r\n李陵从此去。\r\n荆卿不复还。\r\n故人形影灭。\r\n音书两俱绝。\r\n遥看塞北云。\r\n悬想关山雪。\r\n游子河梁上。\r\n应将苏武别。"
        },
        {
            "title": "将命至邺酬祖正员诗",
            "content": "我皇临九有。\r\n声教洎无堤。\r\n兴文盛礼乐。\r\n偃武息氓黎。\r\n承乏驱骐骥。\r\n旌旗事琬珪。\r\n古碑文字尽。\r\n荒城年代迷。\r\n被陇文瓜熟。\r\n交塍香穗低。\r\n投琼实有慰。\r\n报李更无蹊。"
        },
        {
            "title": "任洛州酬薛文学见赠别诗",
            "content": "子居河之曲。\r\n英彦本连踪。\r\n盐形或变虎。\r\n鼎气乍成龙。\r\n若人承载德。\r\n宫墙定数重。\r\n五衢开辩路。\r\n四照起文烽。\r\n曰余滥推毂。\r\n民愿始天从。\r\n上洛分都尉。\r\n弘农开附庸。\r\n羊肠连九阪。\r\n熊耳对双峯。\r\n白石仙人芋。\r\n青林隐士松。\r\n北梁送孙楚。\r\n西堤别葛龚。\r\n故人倘书札。\r\n黎阳土足封。"
        },
        {
            "title": "正旦上司宪府诗",
            "content": "诘旦启门栏。\r\n繁辞涌笔端。\r\n苍鹰下狱吏。\r\n獬豸饰刑官。\r\n司朝引玉节。\r\n盟载捧珠盘。\r\n穷纪星移次。\r\n归余律未殚。\r\n雪高三尺厚。\r\n冰深一丈寒。\r\n短笋犹埋竹。\r\n香心未起兰。\r\n孟门久走路。\r\n扶摇忽上抟。\r\n栖乌还得府。\r\n弃马复归拦。\r\n荣华名义重。\r\n虚薄报恩难。\r\n枚乘还起疾。\r\n贡禹遂弹冠。\r\n方垂莲叶剑。\r\n未用竹根丹。\r\n一知悬象法。\r\n谁思垂钓竿。"
        },
        {
            "title": "伏闻游猎诗",
            "content": "虞旗喜旦晴。\r\n猎马向山横。\r\n石关鱼贯上。\r\n山梁鴈翅行。\r\n雪平寻兔迹。\r\n林藂听雉声。\r\n马嘶山谷响。\r\n弓寒桑柘鸣。\r\n闻弦鸟自落。\r\n望火兽空惊。\r\n无风树即正。\r\n不冻水还平。\r\n谁知茂陵下。\r\n愿入雎阳城。"
        },
        {
            "title": "谨赠司寇淮南公诗",
            "content": "危邦久乱德。\r\n天策始乘机。\r\n九河闻誓众。\r\n千里见连旗。\r\n虢亡垂棘返。\r\n齐平宝鼎归。\r\n久弊风尘俗。\r\n殊劳关塞衣。\r\n绊骥还千里。\r\n垂鹏更九飞。\r\n犹怜马齿进。\r\n应念节旄稀。\r\n回轩入故里。\r\n园柳始依依。\r\n旧竹侵行径。\r\n新桐益几围。\r\n寒谷梨应重。\r\n秋林栗更肥。\r\n美酒还参圣。\r\n雕文本入微。\r\n促歌迎赵瑟。\r\n游弦召楚妃。\r\n小人司刺举。\r\n明扬实滥吹。\r\n南部治都尉。\r\n军谋假建威。\r\n商山隐士石。\r\n丹水凤凰矶。\r\n野亭长被马。\r\n山城早掩扉。\r\n传呼拥绛节。\r\n交戟映彤闱。\r\n遂今忘楚操。\r\n何但食周薇。\r\n三十六水变。\r\n四十九条非。\r\n丹灶风烟歇。\r\n年齢蒲柳衰。\r\n同僚敢不尽。\r\n畴日惧难追。"
        },
        {
            "title": "上益州上柱国赵王诗 二",
            "content": "寂寞岁阴穷。\r\n苍茫云貌同。\r\n鹤毛飘乱雪。\r\n车毂转飞蓬。\r\n鴈归知向暖。\r\n鸟巢解背风。\r\n寒沙两岸白。\r\n猎火一山红。\r\n愿想悬鹑弊。\r\n时嗟陋巷空。"
        },
        {
            "title": "上益州上柱国赵王诗 一",
            "content": "铜梁影棠树。\r\n石镜写褰帷。\r\n两江如渍锦。\r\n双峰似画眉。\r\n穿荷低晚盖。\r\n衰柳挂残丝。\r\n风流盛儒雅。\r\n泉涌富文词。\r\n无因同子淑。\r\n暂得侍临淄。"
        },
        {
            "title": "奉报穷秋寄隐士诗",
            "content": "王倪逢啮缺。\r\n桀溺偶长沮。\r\n藜床负日卧。\r\n麦陇带经锄。\r\n自然曲木几。\r\n无名科斗书。\r\n聚花聊饲雀。\r\n穿池试养鱼。\r\n小村治涩路。\r\n低田补坏渠。\r\n秋水牵沙落。\r\n寒藤抱树疎。\r\n空枉平原骑。\r\n来过仲蔚庐。"
        },
        {
            "title": "奉报寄洛州诗",
            "content": "舟师会孟津。\r\n甲子阵东邻。\r\n雷辕惊战鼓。\r\n剑室动金神。\r\n幕府风云气。\r\n军门关塞人。\r\n长旍析鸟羽。\r\n合甲抱犀鳞。\r\n星芒一丈焰。\r\n月晕七重轮。\r\n黎阳水稍渌。\r\n官渡柳应春。\r\n无庸奉天睠。\r\n驱传牧南秦。\r\n繁词劳简牍。\r\n杂俗弊风尘。\r\n上洛逢都尉。\r\n商山见逸民。\r\n留滞终南下。\r\n唯当一史臣。"
        },
        {
            "title": "和宇文京兆游田诗",
            "content": "小苑禁门开。\r\n长杨猎客来。\r\n悬知画眉罢。\r\n走马向章台。\r\n涧寒泉反缩。\r\n山晴云倒回。\r\n熊饥自舐掌。\r\n鴈惊独衔枚。\r\n美酒余杭醉。\r\n芙蓉即奉杯。"
        },
        {
            "title": "游山诗",
            "content": "聊登玄圃殿。\r\n更上增城山。\r\n不知高几里。\r\n低头看世间。\r\n唱歌云欲聚。\r\n弹琴鹤欲舞。\r\n涧底百重花。\r\n山根一片雨。\r\n婉婉藤倒垂。\r\n亭亭松直竖。"
        },
        {
            "title": "和宇文内史春日游山诗",
            "content": "游客值春辉。\r\n金鞍上翠微。\r\n风逆花迎面。\r\n山深云湿衣。\r\n鴈持一足倚。\r\n猿将两臂飞。\r\n戍楼侵岭路。\r\n山村落猎围。\r\n道士封君达。\r\n仙人丁令威。\r\n煮丹于此地。\r\n居然未肯归。"
        },
        {
            "title": "陪驾幸终南山和宇文内史诗",
            "content": "玉山乘四载。\r\n瑶池宴八龙。\r\n鼋桥浮少海。\r\n鹄盖上中峰。\r\n飞狐横塞路。\r\n白马当河冲。\r\n水奠三川石。\r\n山封五树松。\r\n长虹双瀑布。\r\n圆阙两芙蓉。\r\n戍楼鸣夕鼓。\r\n山寺响晨钟。\r\n新蒲节转促。\r\n短笋箨犹重。\r\n树宿含樱鸟。\r\n花留酿蜜蜂。\r\n迎风下列缺。\r\n洒酒召昌容。\r\n且欣陪北上。\r\n方欲待东封。"
        },
        {
            "title": "奉和泛江诗",
            "content": "春江下白帝。\r\n画舸向黄牛。\r\n锦缆回沙碛。\r\n兰桡避荻洲。\r\n湿花随水泛。\r\n空巢逐树流。\r\n建平船{姊女=木}下。\r\n荆门战舰浮。\r\n岸社多乔木。\r\n山城足逈楼。\r\n日落江风静。\r\n龙吟回上游。"
        },
        {
            "title": "燕歌行",
            "content": "代北云气昼昏昏。\r\n千里飞蓬无复根。\r\n寒鴈嗈嗈渡辽水。\r\n桑叶纷纷落蓟门。\r\n晋阳山头无箭竹。\r\n疎勒城中乏水源。\r\n属国征戍久离居。\r\n阳关音信绝能疎。\r\n原得鲁连飞一箭。\r\n持寄思归燕将书。\r\n渡辽本自有将军。\r\n寒风萧萧生水纹。\r\n妾惊甘泉足烽火。\r\n君讶渔阳少阵云。\r\n自从将军出细柳。\r\n荡子空床难独守。\r\n盘龙明镜饷秦嘉。\r\n辟恶生香寄韩寿。\r\n春分燕来能几日。\r\n二月蚕眠不复久。\r\n洛阳游丝百丈连。\r\n黄河春冰千片穿。\r\n桃花颜色好如马。\r\n榆筴新开巧似钱。\r\n蒲桃一杯千日醉。\r\n无事九转学神仙。\r\n定取金丹作几服。\r\n能令华表得千年。"
        },
        {
            "title": "乌夜啼",
            "content": "促柱繁弦非子夜。\r\n歌声舞态异前溪。\r\n御史府中何处宿。\r\n洛阳城头那得栖。\r\n弹琴蜀郡卓家女。\r\n织锦秦川窦氏妻。\r\n讵不自惊长泪落。\r\n到头啼乌恒夜啼。"
        },
        {
            "title": "舞媚娘",
            "content": "朝来户前照镜。\r\n含笑盈盈自看。\r\n眉心浓黛直点。\r\n额角轻黄细安。\r\n秪疑落花慢去。\r\n复道春风不还。\r\n少年唯有欢乐。\r\n饮酒那得留残。"
        },
        {
            "title": "怨歌行",
            "content": "家住金陵县前。\r\n嫁得长安少年。\r\n回头望乡泪落。\r\n不知何处天边。\r\n胡尘几日应尽。\r\n汉月何时更圆。\r\n为君能歌此曲。\r\n不觉心随断弦。"
        },
        {
            "title": "同卢记室从军诗",
            "content": "河图论阵气。\r\n金匮辨星文。\r\n地中鸣鼓角。\r\n天上下将军。\r\n函犀恒七属。\r\n络铁本千羣。\r\n飞梯聊度绛。\r\n合弩暂凌汾。\r\n寇阵先中断。\r\n妖营即两分。\r\n连烽对岭度。\r\n嘶马隔河闻。\r\n箭飞如疾雨。\r\n城崩似坏云。\r\n英王于此战。\r\n何用武安君。"
        },
        {
            "title": "乌夜啼",
            "content": "桂树悬知远。\r\n风竿讵肯低。\r\n独怜明月夜。\r\n孤飞犹未栖。\r\n虎贲谁见惜。\r\n御史讵相携。\r\n虽言入弦管。\r\n终是曲中啼。"
        },
        {
            "title": "道士步虚词 十",
            "content": "麟洲一海阔。\r\n玄圃半天高。\r\n浮丘迎子晋。\r\n若士避卢敖。\r\n经飡林卢李。\r\n旧食绥山桃。\r\n成丹须竹节。\r\n刻髓用芦刀。\r\n无妨隐士去。\r\n即是贤人逃。"
        },
        {
            "title": "道士步虚词 九",
            "content": "地境阶基远。\r\n天窗影迹深。\r\n碧玉成双树。\r\n空青为一林。\r\n鹄巢堪炼石。\r\n蜂房得煮金。\r\n汉武多骄慢。\r\n淮南不小心。\r\n蓬莱入海底。\r\n何处可追寻。"
        },
        {
            "title": "道士步虚词 八",
            "content": "北阙临玄水。\r\n南宫生绛云。\r\n龙泥印玉策。\r\n大火炼真文。\r\n上元风雨散。\r\n中天歌吹分。\r\n灵驾千寻上。\r\n空香万里闻。"
        },
        {
            "title": "道士步虚词 七",
            "content": "道生乃太乙。\r\n守静即玄根。\r\n中和炼九气。\r\n甲子谢三元。\r\n居心受善水。\r\n教学重香园。\r\n凫留报关吏。\r\n鹤去画城门。\r\n更以忻无迹。\r\n还来寄绝言。"
        },
        {
            "title": "道士步虚词 六",
            "content": "无名万物始。\r\n有道百灵初。\r\n寂绝乘丹气。\r\n玄明上玉虚。\r\n三元随建节。\r\n八景逐回舆。\r\n赤凤来衔玺。\r\n青鸟入献书。\r\n坏机仍成机。\r\n枯鱼还作鱼。\r\n栖心浴日馆。\r\n行乐止云墟。"
        },
        {
            "title": "道士步虚词 五",
            "content": "洞灵尊上德。\r\n虞石会明真。\r\n要妙思玄牝。\r\n虚无养谷神。\r\n丹丘乘翠凤。\r\n玄圃御斑麟。\r\n移棃付苑吏。\r\n种杏乞山人。\r\n自此逢何世。\r\n从今复几春。\r\n海无三尺水。\r\n山成数寸尘。"
        },
        {
            "title": "道士步虚词 四",
            "content": "凝真天地表。\r\n绝想寂寥前。\r\n有象犹虚豁。\r\n忘形本自然。\r\n开经壬子世。\r\n值道甲申年。\r\n回云随舞曲。\r\n流水逐歌弦。\r\n石髓香如饭。\r\n芝房脆似莲。\r\n停鸾燕瑶水。\r\n归路上鸿天。"
        },
        {
            "title": "道士步虚词 三",
            "content": "归心游太极。\r\n回向入无名。\r\n五香芬紫府。\r\n千灯照赤城。\r\n凤林采珠实。\r\n龙山种玉荣。\r\n夏簧三舌响。\r\n春钟九乳鸣。\r\n绛河应远别。\r\n黄鹄来相迎。"
        },
        {
            "title": "道士步虚词 二",
            "content": "东明九芝盖。\r\n北烛五云车。\r\n飘飖入倒景。\r\n出没上烟霞。\r\n春泉下玉溜。\r\n青鸟向金华。\r\n汉帝看桃核。\r\n齐侯问枣花。\r\n上元应送酒。\r\n来向蔡经家。"
        },
        {
            "title": "道士步虚词 一",
            "content": "浑成空教立。\r\n元始正图开。\r\n赤玉灵文下。\r\n朱陵真气来。\r\n中天九龙馆。\r\n倒景八风台。\r\n云度弦歌响。\r\n星移空殿回。\r\n青衣上少室。\r\n童子向蓬莱。\r\n逍遥闻四会。\r\n倐忽度三灾。"
        },
        {
            "title": "结客少年场行",
            "content": "结客少年场。\r\n春风满路香。\r\n歌撩李都尉。\r\n果掷潘河阳。\r\n隔花遥劝酒。\r\n就水更移床。\r\n今年喜夫壻。\r\n新拜羽林郎。\r\n定知刘碧玉。\r\n偷嫁汝南王。"
        },
        {
            "title": "出自蓟北门行",
            "content": "蓟门还北望。\r\n役役尽伤情。\r\n关山连汉月。\r\n陇水向秦城。\r\n笳寒芦叶脆。\r\n弓冻纻弦鸣。\r\n梅林能止渴。\r\n复姓可防兵。\r\n将军朝挑战。\r\n都护夜巡营。\r\n燕山犹有石。\r\n须勒几人名。"
        },
        {
            "title": "昭君辞应诏",
            "content": "敛眉光禄塞。\r\n还望夫人城。\r\n片片红颜落。\r\n双双泪眼生。\r\n冰河牵马渡。\r\n雪路抱鞍行。\r\n胡风入骨冷。\r\n夜月照心明。\r\n方调琴上曲。\r\n变入胡笳声。"
        },
        {
            "title": "王昭君",
            "content": "拭啼辞戚里。\r\n回顾望昭阳。\r\n镜失菱花影。\r\n钗除却月梁。\r\n围腰无一尺。\r\n垂泪有千行。\r\n绿衫承马汗。\r\n红袖拂秋霜。\r\n别曲真多恨。\r\n哀弦须更张。"
        },
        {
            "title": "对酒歌",
            "content": "春水望桃花。\r\n春洲藉芳杜。\r\n琴从绿珠借。\r\n酒就文君取。\r\n牵马向渭桥。\r\n日曝山头脯。\r\n山简接{罒/离}倒。\r\n王戎如意舞。\r\n筝鸣金谷园。\r\n笛韵平阳坞。\r\n人生一百年。\r\n欢笑惟三五。\r\n何处觅钱刀。\r\n求为洛阳贾。"
        },
        {
            "title": "咏梅花",
            "content": "常年腊月半，已觉梅花阑。\r\n不信今春晚，俱来雪里看。\r\n树动悬冰落，枝高出手寒。\r\n早知觅不见，真悔著衣单。"
        },
        {
            "title": "重别周尚书",
            "content": "阳关万里道，\r\n不见一人归。\r\n惟有河边雁，\r\n秋来南向飞。"
        },
        {
            "title": "咏怀",
            "content": "周王逢郑忿，\r\n楚后值秦冤。\r\n梯冲已鹤列，\r\n冀马忽云屯。\r\n武安檐瓦振，\r\n昆阳猛兽奔。\r\n流星夕照镜，\r\n烽火夜烧原。\r\n古狱饶冤气，\r\n空亭多枉魂。\r\n天道或可问，\r\n微兮不忍言。"
        },
        {
            "title": "咏怀",
            "content": "榆关断音信，\r\n汉使绝经过。\r\n胡笳落泪曲，\r\n羌笛断肠歌。\r\n纤腰减束素，\r\n别泪损横波。\r\n恨心终不歇，\r\n红颜无复多。\r\n枯木期填海，\r\n青山望断河。"
        },
        {
            "title": "咏怀",
            "content": "摇落秋为气，\r\n凄凉多怨情。\r\n啼枯湘水竹，\r\n哭坏杞梁城。\r\n天亡遭愤战，\r\n日蹙值愁兵。\r\n直虹朝映垒，\r\n长星夜落营。\r\n楚歌饶恨曲，\r\n南风多死声。\r\n眼前一杯酒，\r\n谁论身后名。"
        },
        {
            "title": "咏怀",
            "content": "日色临平乐，\r\n风光满上兰。\r\n南国美人去，\r\n东家枣树完。\r\n抱松伤别鹤，\r\n向镜绝孤鸾。\r\n不言登陇首，\r\n唯得望长安。"
        },
        {
            "title": "咏怀",
            "content": "楚材称晋用，\r\n秦臣即赵冠。\r\n离宫延子产，\r\n羁旅接陈完。\r\n寓卫非所寓，\r\n安齐独未安。\r\n雪泣悲去鲁，\r\n凄然忆相韩。\r\n唯彼穷途恸，\r\n知余行路难。"
        },
        {
            "title": "咏怀",
            "content": "畴昔国土遇，\r\n生平知己恩。\r\n直言珠可吐，\r\n宁知炭欲吞。\r\n一顾重尺璧，\r\n千金轻一言。\r\n悲伤刘孺子，\r\n凄怆史皇孙。\r\n无因同武骑，\r\n归守霸陵园。"
        },
        {
            "title": "杨柳歌",
            "content": "河边杨柳百丈枝，\r\n别有长条踠地垂。\r\n河水冲激根株危，\r\n倏忽河中风浪吹。\r\n可怜巢里凤凰儿，\r\n无故当年生别离。\r\n流槎一去上天池，\r\n织女支机当见随。\r\n谁言从来荫数国，\r\n直用东南一小枝。\r\n昔日公子出南皮，\r\n何处相寻玄武陂。\r\n骏马翩翩西北驰，\r\n左右弯弧仰月支。\r\n连钱障泥渡水骑，\r\n白玉手板落盘螭。\r\n君言丈夫无意气，\r\n试问燕山那得碑。\r\n凤凰新管萧史吹，\r\n朱鸟春窗玉女窥。\r\n衔云酒杯赤玛瑙，\r\n照日食螺紫琉璃。\r\n百年霜露奄离披，\r\n一旦功名不可为。\r\n定是怀王作计误，\r\n无事翻复用张仪。\r\n不如饮酒高阳池，\r\n日暮归时倒接离[1]。\r\n武昌城下谁见移，\r\n官渡营前那可知。\r\n独忆飞絮鹅毛下，\r\n非复青丝马尾垂。\r\n欲与梅花留一曲，\r\n共将长笛管中吹。"
        },
        {
            "title": "望渭水",
            "content": "树似新亭岸，沙如龙尾湾。\r\n犹言吟溟浦，应有落帆归。"
        },
        {
            "title": "寄王琳",
            "content": "玉关道路远，\r\n金陵信使疏。\r\n独下千行泪，\r\n开君万里书。"
        },
        {
            "title": "和侃法师",
            "content": "秦关望楚路，\r\n灞岸想江潭。\r\n几人应落泪，\r\n看君马向南。"
        },
        {
            "title": "奉和山池",
            "content": "乐宫多暇豫，望苑暂回舆。\r\n鸣笳陵绝浪，飞盖历通渠。\r\n桂亭花未落，桐门叶半疏。\r\n荷风惊浴鸟，桥影聚行鱼。\r\n日落含山气，云归带雨余。"
        }
    ]
}