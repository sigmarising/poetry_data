{
    "dynasty": "南北",
    "author": "庾肩吾",
    "intro": "",
    "items": [
        {
            "title": "乱后行经吴御亭",
            "content": "邮亭一回望，\r\n风尘千里昏。\r\n青袍异春草，\r\n白马即吴门。\r\n獯戎鲠伊洛，\r\n杂种乱轘辕。\r\n辇道同关塞，\r\n王城似太原。\r\n休明鼎尚重，\r\n秉礼国犹存。\r\n殷牖爻虽赜，\r\n尧城吏转尊。\r\n泣血悲东走，\r\n横戈念北奔。\r\n方凭七庙略，\r\n誓雪五陵冤。\r\n人事今如此，\r\n天道共谁论。"
        }
    ]
}