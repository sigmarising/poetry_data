{
    "dynasty": "南北",
    "author": "鲍令晖",
    "intro": "",
    "items": [
        {
            "title": "近代吴歌 欢闻",
            "content": "遥遥天无柱。\r\n流漂萍无根。\r\n单身如萤火。\r\n持底报郎恩。"
        },
        {
            "title": "近代吴歌 上声",
            "content": "留衫绣两裆。\r\n迮置罗裳里。\r\n微步动轻尘。\r\n罗衣随风起。"
        },
        {
            "title": "近代吴歌 前溪",
            "content": "黄茑结蒙茏。\r\n生在洛溪边。\r\n花落逐流去。\r\n何见逐流还。"
        },
        {
            "title": "近代吴歌 冬歌",
            "content": "渊冰厚三尺。\r\n素雪覆千里。\r\n我心如松柏。\r\n君心复何似。"
        },
        {
            "title": "近代吴歌 秋歌",
            "content": "秋风入窗里。\r\n罗帐起飘扬。\r\n仰头看明月。\r\n寄情千里光。"
        },
        {
            "title": "近代吴歌 夏歌",
            "content": "郁蒸仲暑月。\r\n长啸北湖边。\r\n芙蓉如结叶。\r\n拋艳未成莲。"
        },
        {
            "title": "近代吴歌 春歌",
            "content": "朝日照北林。\r\n初花锦绣色。\r\n谁能春不思。\r\n独在机中织。"
        },
        {
            "title": "近代西曲歌 杨叛儿",
            "content": "暂出白门前。\r\n杨柳可藏乌。\r\n郎作沈水香。\r\n侬作博山炉。"
        },
        {
            "title": "近代西曲歌 襄阳乐",
            "content": "朝发襄阳城。\r\n暮至大堤宿。\r\n大堤诸女儿。\r\n花艳惊郎目。"
        },
        {
            "title": "近代西曲歌 乌夜啼",
            "content": "歌舞诸年少。\r\n娉婷无穜迹。\r\n菖蒲花可怜。\r\n闻名不曾识。"
        },
        {
            "title": "近代西曲歌 估客乐",
            "content": "有客数寄书。\r\n无信心相忆。\r\n莫作瓶落井。\r\n一去无消息。"
        },
        {
            "title": "近代西曲歌 石城乐",
            "content": "生长石城下。\r\n开门对城楼。\r\n城中美年少。\r\n出入见依投。"
        },
        {
            "title": "寄行人",
            "content": "桂吐两三枝。\r\n兰开四五叶。\r\n是时君不归。\r\n春风徒笑妾。"
        },
        {
            "title": "代葛沙门妻郭小玉诗",
            "content": "君子将遥役。\r\n遗我双题锦。\r\n临当欲去时。\r\n复留相思枕。\r\n题用常着心。\r\n枕以忆同寝。\r\n行行日已远。\r\n转觉心弥甚。"
        },
        {
            "title": "自君之出矣",
            "content": "自君之出矣。\r\n临轩不解颜。\r\n砧杵夜不发。\r\n高门昼常关。\r\n帐中流熠耀。\r\n庭前华紫兰。\r\n物枯识节异。\r\n鸿来知客寒。\r\n游用暮冬尽。\r\n除春待君还。"
        },
        {
            "title": "拟客从远方来",
            "content": "客从远方来。\r\n赠我漆鸣琴。\r\n木有相思文。\r\n弦有别离音。\r\n终身执此调。\r\n岁寒不改心。\r\n愿作阳春曲。\r\n宫商长相寻。\r\n题书后寄行人"
        },
        {
            "title": "拟青青河畔草",
            "content": "褭褭临窗竹。\r\n蔼蔼垂门桐。\r\n灼灼青轩女。\r\n泠泠高台中。\r\n明志逸秋霜。\r\n玉颜艳春红。\r\n人生谁不别。\r\n恨君早从戎。\r\n鸣弦惭夜月。\r\n绀黛羞春风。"
        },
        {
            "title": "钱唐苏小歌",
            "content": "妾乘油璧车。\r\n郎骑青骢马。\r\n何处结同心。\r\n西陵松柏下。"
        },
        {
            "title": "丹阳孟珠歌",
            "content": "阳春二三月。\r\n草与水同色。\r\n道逢游冶郎。\r\n恨不早相识。"
        },
        {
            "title": "近代杂歌 蚕丝歌",
            "content": "春蚕不应老。\r\n昼夜常怀丝。\r\n何惜微躯尽。\r\n缠绵自有时。"
        },
        {
            "title": "近代杂歌 浔阳乐",
            "content": "稽亭故人去。\r\n九里新人还。\r\n送一便迎两。\r\n无有暂时闲。"
        },
        {
            "title": "近代吴歌 独曲",
            "content": "柳树得春风。\r\n一低复一昂。\r\n谁能空相忆。\r\n独眠度三阳。"
        },
        {
            "title": "近代吴歌 长乐佳",
            "content": "红罗复斗帐。\r\n四角垂朱裆。\r\n玉枕龙须席。\r\n郎眠何处床。"
        },
        {
            "title": "近代杂歌 青阳歌曲",
            "content": "青荷盖绿水。\r\n芙蓉发红鲜。\r\n下有并根藕。\r\n上生同心莲。"
        },
        {
            "title": "代葛沙门妻郭小玉诗",
            "content": "明月何皎皎。\r\n垂櫎照罗茵。\r\n若共相思夜。\r\n知同忧怨晨。\r\n芳华岂矜貌。\r\n霜露不怜人。\r\n君非青云逝。\r\n飘迹事咸秦。\r\n妾持一生泪。\r\n经秋复度春。"
        },
        {
            "title": "近代杂诗",
            "content": "玉钏色未分。\r\n衫轻似露腕。\r\n举袖欲障羞。\r\n回持理髪乱。"
        },
        {
            "title": "古意赠今人",
            "content": "寒乡无异服，毡褐代文练。\r\n日月望君归，年年不解缓。\r\n荆扬春早和，幽冀犹霜霰。\r\n北寒妾已知，南心君不见。\r\n谁为道辛苦，寄情双飞燕。\r\n形迫抒煎丝，颜落风催电。\r\n容华一朝尽，惟余心不变。"
        }
    ]
}