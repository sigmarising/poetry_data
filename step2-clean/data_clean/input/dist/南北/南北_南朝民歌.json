{
    "dynasty": "南北",
    "author": "南朝民歌",
    "intro": "南朝民歌是由乐府机关采集而存的，现大部分收入宋代郭茂倩编《乐府诗集》中《清商曲辞》类。其语言清新秀丽，基调婉约缠绵，表现出南方人细腻微妙的情感。",
    "items": [
        {
            "title": "子夜四时歌",
            "content": "自从别欢后，\r\n叹音不绝响。\r\n黄檗向春生，\r\n苦心随日长。"
        },
        {
            "title": "子夜四时歌",
            "content": "渊冰厚三尺，\r\n素雪覆千里。\r\n我心如松柏，\r\n君情复何似？"
        },
        {
            "title": "子夜四时歌",
            "content": "春林花多媚，\r\n春鸟意多哀。\r\n春风复多情，\r\n吹我罗裳开。"
        },
        {
            "title": "子夜歌",
            "content": "高山种芙蓉，\r\n复经黄檗坞。\r\n果得一莲时，\r\n流离婴辛苦。"
        },
        {
            "title": "襄阳乐",
            "content": "女箩自微薄，\r\n寄托长松表。\r\n何惜负霜死，\r\n贵得相缠绕。"
        },
        {
            "title": "西洲曲",
            "content": "忆梅下西洲，折梅寄江北。\r\n单衫杏子红，双鬓鸦雏色。\r\n西洲在何处？西桨桥头渡。\r\n日暮伯劳飞，风吹乌臼树。\r\n树下即门前，门中露翠钿。\r\n开门郎不至，出门采红莲。\r\n采莲南塘秋，莲花过人头。\r\n低头弄莲子，莲子清如水。\r\n置莲怀袖中，莲心彻底红。\r\n忆郎郎不至，仰首望飞鸿。\r\n鸿飞满西洲，望郎上青楼。\r\n楼高望不见，尽日栏杆头。\r\n栏杆十二曲，垂手明如玉。\r\n卷帘天自高，海水摇空绿。\r\n海水梦悠悠，君愁我亦愁。\r\n南风知我意，吹梦到西洲"
        },
        {
            "title": "石城乐",
            "content": "闻欢远行去，\r\n相送方山亭。\r\n风吹黄檗藩，\r\n恶闻苦篱声。"
        },
        {
            "title": "青阳度",
            "content": "碧玉捣衣砧，\r\n七宝金莲杵。\r\n高举徐徐下，\r\n轻捣只为汝。"
        },
        {
            "title": "欢闻变",
            "content": "锲臂饮清血，\r\n牛羊持祭天。\r\n没命成灰土，\r\n终不罢相怜。"
        },
        {
            "title": "华山畿",
            "content": "啼着曙，\r\n泪落枕将浮，\r\n身沉被流去。"
        },
        {
            "title": "华山畿",
            "content": "奈何许！\r\n天下人何限，\r\n慊慊只为汝！"
        },
        {
            "title": "华山畿",
            "content": "华山畿！\r\n君既为侬死，\r\n独生为谁施？\r\n欢若见怜时，\r\n棺木为侬开！"
        },
        {
            "title": "读曲歌",
            "content": "打杀长鸣鸡，\r\n弹去乌臼鸟。\r\n愿得连暝不复曙，\r\n一年都一晓。"
        },
        {
            "title": "读曲歌",
            "content": "逋发不可料，\r\n憔悴为谁睹。\r\n欲知相忆时，\r\n但看裙带缓几许。"
        },
        {
            "title": "子夜歌",
            "content": "夜长不得眠，\r\n明月何灼灼。\r\n想闻欢唤声，\r\n虚应空中诺。"
        },
        {
            "title": "长干曲",
            "content": "逆浪故相邀，菱舟不怕遥\r\n妾家扬子住，便弄广陵潮。"
        }
    ]
}