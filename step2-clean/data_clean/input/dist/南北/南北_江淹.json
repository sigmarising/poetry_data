{
    "dynasty": "南北",
    "author": "江淹",
    "intro": "江淹(444-505)字文通，济阳考城（今河南兰考）人。历宋、齐、梁三朝。曾任御史中丞，官到金紫光禄大夫。其诗作幽丽精工。有《江文通集》。",
    "items": [
        {
            "title": "杂体诗 许征君询自叙",
            "content": "张子闇内机。\r\n单生蔽外象。\r\n一时排冥筌。\r\n冷然空中赏。\r\n遣此弱丧情。\r\n资神任独往。\r\n采药白云隈。\r\n聊以肆所养。\r\n丹葩曜芳蕤。\r\n绿竹阴闲敞。\r\n苕苕寄意胜。\r\n不觉凌虚上。\r\n曲棂激鲜飚。\r\n石室有幽响。\r\n去矣从所欲。\r\n得失非外奖。\r\n至哉操斤客。\r\n重明固已朗。\r\n五难既洒落。\r\n超迹绝尘网。"
        },
        {
            "title": "山中楚辞",
            "content": "魂兮归来。\r\n异方不可以亲。\r\n蝮蛇九首。\r\n雄虺戴鳞。\r\n炎穴一光。\r\n骨烂魂伤。\r\n玄狐曳尾。\r\n赤象为梁。\r\n至日归来。\r\n无往此异方。"
        },
        {
            "title": "山中楚辞",
            "content": "石簁簁兮蔽日。\r\n雪叠叠兮薄树。\r\n车萧条兮山逼。\r\n舟容与兮水路。\r\n愍晨夜之摧挫。\r\n感春秋之欲暮。\r\n征夫辍而在位。\r\n御者局而载顾。"
        },
        {
            "title": "山中楚辞",
            "content": "桂之生兮山之峦。\r\n纷可爱兮柯团团。\r\n溪崎嶬兮石架阻。\r\n{风幼}{风刘}兮木道寒。\r\n烟色闭兮乔木桡。\r\n岚气闇兮幽篁难。\r\n忌蟪蛄之蚤吟。\r\n惜王孙之晚还。\r\n信于邑兮白露。\r\n方夭病兮秋兰。"
        },
        {
            "title": "山中楚辞",
            "content": "人橘浦兮容与。\r\n心敞惘兮迷所识。\r\n视烟霞而一色。\r\n深秋窈以亏。\r\n天上列星之所极。"
        },
        {
            "title": "山中楚辞",
            "content": "予将礼于太一。\r\n乃雄剑兮玉钩。\r\n日华粲于芳阁。\r\n月金披于翠楼。\r\n舞燕赵之上色。\r\n激河淇之名讴。\r\n荐西海之异品。\r\n倾东岳之庶羞。\r\n乘鱼文兮锦质。\r\n要灵人兮中州。"
        },
        {
            "title": "山中楚辞",
            "content": "青春素景兮白日出之蔼蔼。\r\n吾将弭节于江夏。\r\n见杜若之如大。\r\n结琱鳞以成车。\r\n悬杂羽而为盖。\r\n草色绿而马声虑。\r\n欷沿油以流带。"
        },
        {
            "title": "刘仆射东山集学骚",
            "content": "含秋一顾。\r\n眇然山中。\r\n檀栾循□。\r\n便娟来风。\r\n木瑟瑟兮气芬蒀。\r\n石戋戋兮水成文。\r\n擿江崖之素草。\r\n窥海岫之青云。\r\n愿芙蓉兮未晦。\r\n遵江波兮待君。"
        },
        {
            "title": "杂三言 爱远山",
            "content": "伯鸾兮已远。\r\n名山兮不返。\r\n逮绀草之可结。\r\n及朱华之未晚。\r\n绁余马于椒阿。\r\n漾余舟于沙衍。\r\n临星朏兮树闇。\r\n看日烁兮霞浅。\r\n浅霞兮驳云。\r\n一合兮一分。\r\n映壑兮为饰。\r\n缀涧兮成文。\r\n碧色兮婉转。\r\n丹秀兮芬蒀。\r\n深林寂以窈窈。\r\n上猨狖之所羣。\r\n羣猨兮聒山。\r\n大林兮蔽天。\r\n枫岫兮筠岭。\r\n兰畹兮芝田。\r\n紫蒲兮光水。\r\n红荷兮艳泉。\r\n香枝兮嫩叶。\r\n翡累兮翠叠。\r\n非郢路之辽远。\r\n实寸忧之相接。\r\n欷美人于心底。\r\n愿山与川之可涉。\r\n若溘死于汀潭。\r\n哀时命而自惬。"
        },
        {
            "title": "杂三言 悦曲池",
            "content": "北山兮黛柏。\r\n南江兮頳石。\r\n頳峯兮若虹。\r\n黛树兮如昼。\r\n暮云兮十里。\r\n朝霞兮千尺。\r\n千尺兮绵绵。\r\n青气兮往旋。\r\n桐之叶兮蔽日。\r\n桂之枝兮刺天。\r\n百谷多兮泻乱波。\r\n杂磵饶兮鹜丛泉。\r\n竟长洲兮匝东岛。\r\n萦曲屿兮绕西山。\r\n山峦岏很可能是没环合。\r\n水环合兮石重沓。\r\n林中电兮雨冥冥。\r\n江上风兮木飒飒。\r\n盟清冷兮适潺湲。\r\n白云起兮吊石莲。\r\n客子思兮心断绝。\r\n心断绝兮愁无闲。\r\n步东池兮夜未艾。\r\n卧西窗兮月向山。\r\n引一息于魂内。\r\n扰百绪于眼前。\r\n意春兰与秋若。\r\n愿不绝于江边。"
        },
        {
            "title": "杂三言 镜论语",
            "content": "巡青史之残诰。\r\n览朱管之遗册。\r\n惟鲁滨之一叟。\r\n信衔道而探寂。\r\n世艰险而多阻。\r\n君英明而不革。\r\n讲业兮齐卫。\r\n论精兮汴泗。\r\n子之说兮义已秘。\r\n成贾郑之雄理。\r\n可黄何之壮思。\r\n惜古人之取才。\r\n瞰青云而靖意。\r\n意恬怅兮有端。\r\n才嶒峻兮可观。\r\n宪妫禹而折法。\r\n袭仁谊而求安。\r\n不嬿婉于戚施。\r\n宁踸踔于马兰。\r\n俾后生之庶士。\r\n鉴明德之景翰。\r\n惟山中兮寂寞。\r\n沉忧思兮无从。\r\n石红青兮百叠。\r\n山浓淡兮万重。\r\n日下兮□□。\r\n月出兮铜峯。\r\n竹色兮拂户。\r\n水气兮绕窗。\r\n味哲人之遗珍。\r\n折片句兮忘老。\r\n嘉石门之埋名。\r\n怜柳子之沉道。\r\n书吴伯于衣袖。\r\n镂颜子于心抱。\r\n筹出处之叔仲。\r\n酌言默之多少。\r\n若妙行与上灵。\r\n非积学之所绍。\r\n至游夏以升降。\r\n幸砥心而勿夭。"
        },
        {
            "title": "杂三言 访道经",
            "content": "百学兮异文。\r\n锦派兮绮分。\r\n珍君之言兮皦无际。\r\n悦子之道兮逈不羣。\r\n澹深韵于白水。\r\n俨高意于浮云。\r\n轨贤豪于后学。\r\n轶望识于前文。\r\n兹道兮可传。\r\n可传兮皓然。\r\n挟兹心兮赴绝国。\r\n怀此书兮坐空山。\r\n空山隐辚兮穷翠崿。\r\n水散漫兮涵素壑。\r\n海外阴兮气昙昙。\r\n江上月兮光灼灼。\r\n东南出兮是一山。\r\n西北来兮乃双鹤。\r\n池中莲兮十色红。\r\n窗前树兮万叶落。\r\n四壁深兮乃深{氵寥}。\r\n左右虚兮如寂寞。\r\n寂寞兮山室。\r\n德经兮道{失/衣}。\r\n荡魂兮刷气。\r\n掩忧兮静疾。\r\n信若人兮先觉。\r\n聊与子兮如一。"
        },
        {
            "title": "诗",
            "content": "见上客兮心历乱。\r\n送短诗兮怀长叹。\r\n中人望兮蚕既饥。\r\n爕蹀暮兮思夜半。"
        },
        {
            "title": "歌",
            "content": "美人不见紫锦衾。\r\n黄泉应至何所禁。"
        },
        {
            "title": "谣",
            "content": "碧玉作椀银为盘。\r\n一刻一镂化双鸾。"
        },
        {
            "title": "谣",
            "content": "秋雁度兮芳草残。\r\n琴柱急兮江上寒。\r\n愿一见兮道我意。\r\n千里远兮长路难。"
        },
        {
            "title": "歌",
            "content": "曲台歌未徙。\r\n黄壤哭已亲。\r\n玉玦归无色。\r\n罗衣会生尘。\r\n骄才雄力君何怨。\r\n徒念薄命之苦辛。"
        },
        {
            "title": "歌",
            "content": "芳洲之草行谷暮。\r\n桂水之波不可渡。\r\n绝世独立兮报君子之一顾。"
        },
        {
            "title": "诗",
            "content": "河州多沙尘。\r\n风吹黄云起。"
        },
        {
            "title": "诗",
            "content": "通渠运春流。\r\n幽谷涣□冰。\r\n荡秽出新泉。\r\n游望登重陵。"
        },
        {
            "title": "悼室人诗",
            "content": "神女色姱丽。\r\n乃出巫山湄。\r\n逶迤罗袂下。\r\n鄣日望所思。\r\n佳人独不然。\r\n户牖绝锦綦。\r\n感此增婵娟。\r\n屑屑涕自滋。\r\n清光澹且减。\r\n低意守空帷。"
        },
        {
            "title": "悼室人诗",
            "content": "杼悲情虽滞。\r\n送往意所知。\r\n空座几时设。\r\n虚帷无久垂。\r\n暮气亦何劲。\r\n严风照天涯。\r\n梦寐无端际。\r\n{忄敞}恍有分离。\r\n意念每失乖。\r\n徒见四时亏。"
        },
        {
            "title": "悼室人诗",
            "content": "颢颢气薄暮。\r\n{艹/敕}{艹/敕}清衾单。\r\n阶前水光裂。\r\n树上雪花团。\r\n庭鹤哀以立。\r\n云鸡肃且寒。\r\n方东有苦泪。\r\n承夜非膏兰。\r\n从此永黯削。\r\n萱叶焉能宽。"
        },
        {
            "title": "悼室人诗",
            "content": "牕尘岁时阻。\r\n闺芜日夜深。\r\n流黄夕不织。\r\n宁闻梭杼音。\r\n凉霭漂虚座。\r\n清香荡空琴。\r\n蜻引知寂寥。\r\n蛾飞测幽阴。\r\n乃抱生死悼。\r\n岂伊离别心。"
        },
        {
            "title": "悼室人诗",
            "content": "秋至捣罗纨。\r\n泪满未能开。\r\n风光肃入户。\r\n月华为谁来。\r\n结眉向珠网。\r\n沥思视青苔。\r\n鬂局将成葆。\r\n带减不须摧。\r\n我心若涵烟。\r\n葐蒀满中怀。"
        },
        {
            "title": "悼室人诗",
            "content": "驾言出游衍。\r\n冀以涤心胸。\r\n复值烟雨散。\r\n清阴带山浓。\r\n素沙匝广岸。\r\n雄虹冠尖峯。\r\n出风舞森桂。\r\n落日暧圆松。\r\n还结生不念。\r\n楚客独无容。"
        },
        {
            "title": "悼室人诗",
            "content": "夏云多杂色。\r\n红光铄蕤鲜。\r\n苒弱屏风草。\r\n潭拖曲池莲。\r\n黛叶鉴深水。\r\n丹华香碧烟。\r\n临彩方自吊。\r\n擥气以伤然。\r\n命知悲不绝。\r\n恒如注海泉。"
        },
        {
            "title": "悼室人诗",
            "content": "适见叶萧条。\r\n已复花庵郁。\r\n帐里春风荡。\r\n檐前还燕拂。\r\n垂涕视去景。\r\n摧心向徂物。\r\n今悲辄流涕。\r\n昔欢常飘忽。\r\n幽情一不弭。\r\n守叹谁能慰。"
        },
        {
            "title": "悼室人诗",
            "content": "佳人永暮矣。\r\n隐忧遂历兹。\r\n宝烛夜无华。\r\n金镜昼恒微。\r\n桐叶生绿水。\r\n雾天流碧滋。\r\n蕙弱芳未空。\r\n兰深鸟思时。\r\n湘醽徒有酌。\r\n意塞不能持。"
        },
        {
            "title": "伤内弟刘常侍诗",
            "content": "金璧自蕙质。\r\n兰杜信嘉名。\r\n丹彩既胜迹。\r\n华萼故扬声。\r\n伊余方罢秀。\r\n叹息向君荣。\r\n谁疑春光昃。\r\n何遽秋露轻。\r\n远心惜近路。\r\n促景怨长情。\r\n风至衣袖冷。\r\n况复蟪蛄鸣。\r\n白露{氵公}汉沼。\r\n明月空汉生。\r\n长悲离短意。\r\n恻切吟空庭。\r\n注欷东郊外。\r\n流涕北山垧。"
        },
        {
            "title": "清思诗",
            "content": "至德不可传。\r\n灵龟不可侣。\r\n草木还根带。\r\n精灵归妙理。\r\n我学杳冥道。\r\n谁能测穷已。\r\n须待九转成。\r\n终会长沙市。"
        },
        {
            "title": "应谢主簿骚体",
            "content": "山棂静兮悲凝凉。\r\n涧轩掩兮酒涵霜。\r\n曾风激兮绿苹断。\r\n积石闭兮紫苔伤。\r\n芝原寂少色。\r\n筠庭黯无光。\r\n沐予冠于极浦。\r\n驰予佩兮江阳。\r\n吊秋冬之已暮。\r\n忧与忧兮不忘。\r\n使杜蘅可翦而弃。\r\n夫何贵于芬芳。"
        },
        {
            "title": "清思诗",
            "content": "白露滋金瑟。\r\n清风荡玉琴。\r\n空闺饶远念。\r\n虚堂生夜阴。\r\n兹夕一何哀。\r\n明月没西林。\r\n世人重时暮。\r\n道土情亦深。\r\n愿乘青鸟翼。\r\n径出玉山岑。"
        },
        {
            "title": "清思诗",
            "content": "秋夜紫兰生。\r\n湛湛明月光。\r\n偃蹇灵芝采。\r\n容裔紫华堂。\r\n林木不拂盖。\r\n淇水宁渐裳。\r\n倐忽南江阴。\r\n照曜北海阳。\r\n从此长往来。\r\n万世无感伤。"
        },
        {
            "title": "清思诗",
            "content": "师旷操雅操。\r\n延子聆奇音。\r\n玄鹤徒翔舞。\r\n清角自浮沉。\r\n明管东南逝。\r\n精丝西北临。\r\n白云瑶池曲。\r\n止使泪淫淫。"
        },
        {
            "title": "杂三言 构象台",
            "content": "小序予上国不才。\r\n黜为中山长史。\r\n待罪三载。\r\n究识烟霞之状。\r\n既对道书。\r\n官又无职。\r\n笔墨之势。\r\n聊为后文。\r\n曰上妙兮道之精。\r\n道之精兮俗为名。\r\n名可宗兮圣风立。\r\n立圣风兮兹教生。\r\n写经记兮记图剎。\r\n画影象兮在丹青。\r\n起净法兮出西海。\r\n流梵音兮至索溟。\r\n网紫宙兮洽万品。\r\n冠璇寓兮济羣生。\r\n余汩阻兮至南国。\r\n迹已徂兮心未扃。\r\n立孤台兮山岫。\r\n架半室兮江汀。\r\n累青杉于涧构。\r\n积红石于林棂。\r\n云八重兮七色。\r\n山十影兮九形。\r\n金灯兮江篱。\r\n环轩兮匝池。\r\n相思兮豫章。\r\n戴雪兮抱霜。\r\n栽异木而同秀。\r\n钟杂草而一香。\r\n苔藓生兮绕石户。\r\n莲花舒兮绣池梁。\r\n伊日月之寂寂。\r\n无人音与马迹。\r\n躭禅情于云径。\r\n守息心于端砵。\r\n永结意于鹫山。\r\n长憔悴而不惜。"
        },
        {
            "title": "清思诗",
            "content": "赵后未至丽。\r\n阴妃非美极。\r\n情理傥可论。\r\n形有焉足识。\r\n帝女在河洲。\r\n晦映西海侧。\r\n阴阳无定光。\r\n杂错千万色。\r\n终岁如琼草。\r\n红华长翕赩。"
        },
        {
            "title": "悼室人诗",
            "content": "二妃丽潇湘。\r\n一有乍一无。\r\n佳人承云气。\r\n无下此幽都。\r\n当追帝女迹。\r\n出入泛灵舆。\r\n掩映金渊侧。\r\n游豫碧山隅。\r\n暧然时将罢。\r\n临风返故居。"
        },
        {
            "title": "效阮公诗",
            "content": "至人贵无为。\r\n裁魂守寂寥。\r\n唯有驰骛士。\r\n风尘在一朝。\r\n舆马相跨跃。\r\n宾从共矜骄。\r\n天道好盈缺。\r\n春华故秋凋。\r\n不知北山民。\r\n商歌弄场苗。"
        },
        {
            "title": "效阮公诗",
            "content": "夕云映西山。\r\n蟋蟀吟桑梓。\r\n零露被百草。\r\n秋风吹桃李。\r\n君子怀苦心。\r\n感慨不能止。\r\n驾言远行游。\r\n驱马清河涘。\r\n寒暑更进退。\r\n金石有终始。\r\n光色俯仰间。\r\n英艳难久恃。"
        },
        {
            "title": "效阮公诗",
            "content": "假乘试行游。\r\n北望高山岑。\r\n翩翩征鸟翼。\r\n萧萧松柏阴。\r\n感时多辛酸。\r\n览物更伤心。\r\n性命有定理。\r\n祸福不可禁。\r\n唯见云际鹄。\r\n江海自追寻。"
        },
        {
            "title": "效阮公诗",
            "content": "华树曜北林。\r\n芬芳空自宣。\r\n秋至白云起。\r\n蟪号庭前。\r\n中心有所思。\r\n虚堂独浩然。\r\n安坐咏琴瑟。\r\n逍遥可永年。"
        },
        {
            "title": "效阮公诗",
            "content": "扰扰当途子。\r\n毁誉多埃尘。\r\n朝生舆马间。\r\n夕死衢路滨。\r\n藜藿应见弃。\r\n势位乃为亲。\r\n华屋争结绶。\r\n朱门竞弹巾。\r\n徒羡草木利。\r\n不爱金碧身。\r\n至德所以贵。\r\n河上有丈人。"
        },
        {
            "title": "效阮公诗",
            "content": "少年学击剑。\r\n从师至幽州。\r\n燕赵兵马地。\r\n唯见古时丘。\r\n登城望山水。\r\n平原独悠悠。\r\n寒暑有往来。\r\n功名安可留。"
        },
        {
            "title": "效阮公诗",
            "content": "宵月辉西极。\r\n女圭映东海。\r\n佳丽多异色。\r\n芬葩在奇采。\r\n绮缟非无情。\r\n光阴命谁待。\r\n不与风雨变。\r\n长共山川在。\r\n人道则不然。\r\n渭散随风改。"
        },
        {
            "title": "效阮公诗",
            "content": "昔余登大梁。\r\n西南望洪河。\r\n时寒原野旷。\r\n风急霜露多。\r\n仲冬正惨切。\r\n日月少精华。\r\n落叶纵横起。\r\n飞鸟时相过。\r\n搔首广川阴。\r\n怀归思如何。\r\n常愿反初服。\r\n闲步颍水阿。"
        },
        {
            "title": "效阮公诗",
            "content": "夏后乘两龙。\r\n高会在帝台。\r\n荣光河雒出。\r\n白云苍梧来。\r\n侍御多贤圣。\r\n升降有羣才。\r\n四时有变化。\r\n盛明不徘徊。\r\n高阳邈已远。\r\n竚立谁语哉。"
        },
        {
            "title": "效阮公诗",
            "content": "阴阳不可知。\r\n鬼神惟杳冥。\r\n暂试武帝貌。\r\n一见李后灵。\r\n同情沦异物。\r\n有体入无形。\r\n贤圣共草昧。\r\n仁智焉足明。\r\n变化未有极。\r\n恍惚谁能精。"
        },
        {
            "title": "效阮公诗",
            "content": "飘飘恍惚中。\r\n是非定以后之。\r\n大道常不验。\r\n金火每如斯。\r\n忼慨少淑貌。\r\n便娟多令辞。\r\n宿昔秉心誓。\r\n灵明将见期。\r\n愿从丹丘驾。\r\n长弄华池滋。"
        },
        {
            "title": "效阮公诗",
            "content": "白露淹庭树。\r\n秋风吹罗衣。\r\n忠信主不合。\r\n辞意将诉谁。\r\n独坐东轩下。\r\n鸡鸣夜已晞。\r\n总驾命宾仆。\r\n遵路起旋归。\r\n天命谁能见。\r\n人踪信可疑。"
        },
        {
            "title": "效阮公诗",
            "content": "十年学读书。\r\n颜华尚数据好。\r\n不逐世间人。\r\n鬬鸡东郊道。\r\n富贵如浮云。\r\n金玉不为宝。\r\n一旦鹈鴂鸣。\r\n严霜被劲草。\r\n志气多感失。\r\n泪下沾怀抱。"
        },
        {
            "title": "学魏文帝诗",
            "content": "西北有浮云。\r\n缭绕华阴山。\r\n惜哉时不遇。\r\n入夜值霜寒。\r\n秋风聒地起。\r\n吹我至幽燕。\r\n幽燕非我国。\r\n窈窕为谁贤。\r\n少年歌且止。\r\n歌声断客子。"
        },
        {
            "title": "杂体诗 休上人怨别",
            "content": "西北秋风至。\r\n楚客心悠哉。\r\n日暮碧云合。\r\n佳人殊未来。\r\n露彩方泛艳。\r\n月华始徘徊。\r\n宝书为君掩。\r\n瑶棽讵能开。\r\n相思巫山渚。\r\n怅望阳云台。\r\n膏炉绝沉燎。\r\n绮席生浮埃。\r\n桂水日千里。\r\n因心平生怀。"
        },
        {
            "title": "杂体诗 鲍参军昭戎行",
            "content": "豪士枉尺璧。\r\n宵人重恩光。\r\n狥义非为利。\r\n执羁轻去乡。\r\n孟冬郊祀月。\r\n杀气起严霜。\r\n戎马粟不暖。\r\n军士冰为浆。\r\n晨上城皋坂。\r\n碛砾皆羊肠。\r\n寒阴笼白日。\r\n大谷晦苍苍。\r\n息徒税征驾。\r\n倚剑临八荒。\r\n鹪鹏不能飞。\r\n玄武伏川梁。\r\n铩翮由时至。\r\n感物聊自伤。\r\n竖儒守一经。\r\n未足识行藏。"
        },
        {
            "title": "杂体诗 谢光禄庄郊游",
            "content": "肃舲出郊际。\r\n徙乐逗江阴。\r\n翠山方蔼蔼。\r\n青浦正沉沉。\r\n凉叶照沙屿。\r\n秋荣冒水浔。\r\n风散松架险。\r\n云郁石道深。\r\n静默镜绵野。\r\n四睇乱层岑。\r\n气清知雁引。\r\n露华识猨首。\r\n云装信解黻。\r\n烟驾可辞金。\r\n始觌紫芳心。\r\n行光自容裔。\r\n无使弱思侵。"
        },
        {
            "title": "杂体诗 袁太尉淑从驾",
            "content": "宫庙礼哀敬。\r\n枌邑道严玄。\r\n恭洁由明祀肃驾在祈年。\r\n诏徒登季月。\r\n戒凤藻行川。\r\n云斾象汉徙。\r\n宸网拟星悬。\r\n朱棹丽寒渚。\r\n金鑁映秋山。\r\n羽卫蔼流景。\r\n彩吹震沉渊。\r\n辨诗测京国。\r\n履籍鉴都鄽。\r\n氓谣响玉律。\r\n邑颂被丹弦。\r\n文轸薄桂海。\r\n声教烛冰天。\r\n和惠颁上笏。\r\n恩渥浃下筵。\r\n幸侍观洛后。\r\n岂慕巡河前。\r\n服义方无沬。\r\n展歌殊未宣。"
        },
        {
            "title": "杂体诗 王征君微养疾",
            "content": "窈蔼潇湘空。\r\n翠涧澹无滋。\r\n寂历百草晦。\r\n歘吸鹍鸡悲。\r\n清阴往来远。\r\n月华散前墀。\r\n炼药瞩虚幌。\r\n汛瑟卧遥帷。\r\n水碧验未黩。\r\n金膏灵讵缁。\r\n北渚有帝子。\r\n荡瀁不可期。\r\n怅然山中暮。\r\n怀痾属此诗。"
        },
        {
            "title": "杂体诗 谢法曹惠连赠别",
            "content": "昨发赤亭渚。\r\n今宿浦阳汭。\r\n方作云峯异。\r\n岂伊千里别。\r\n芳尘未歇席。\r\n零泪犹在袂。\r\n停舻望极浦。\r\n弭棹阻风雪。\r\n风雪既经时。\r\n夜永起怀旧上述。\r\n汛滥畏沃若。\r\n人事亦销铄。\r\n子衿怨勿往。\r\n谷风诮轻薄。\r\n共秉延州信。\r\n无惭仲路诺。\r\n灵芝望三秀。\r\n孤筠情所托。\r\n所托已殷勤。\r\n祗足搅怀人。\r\n今行嶀嵊外。\r\n行销上述至海滨。\r\n觌子杳未僝。\r\n欵睇在何辰。\r\n杂佩虽可赠。\r\n疏华谓无陈。\r\n无陈心悁劳。\r\n旅人岂游遨。\r\n幸及风雪霁。\r\n青春满江皋。\r\n解缆候前侣。\r\n还望方郁陶。\r\n烟景若离远。\r\n未响寄琼瑶。"
        },
        {
            "title": "杂体诗 颜特进延之侍宴",
            "content": "太微凝帝宇。\r\n瑶光正神县。\r\n揆日粲书史。\r\n相都丽闻见。\r\n列汉构仙宫。\r\n开天制宝殿。\r\n桂栋留夏飚。\r\n兰橑停冬霰。\r\n青林结冥蒙。\r\n丹巘被葱蒨。\r\n山云备卿霭。\r\n池卉具灵变。\r\n重阳集清氛。\r\n下辇降玄宴。\r\n骛望分寰队。\r\n矖旷尽都甸。\r\n气生川岳阴。\r\n烟灭淮海见。\r\n中坐溢朱组。\r\n步櫩簉琼弁。\r\n礼登伫睿情。\r\n乐阕延皇眄。\r\n测恩跻踰逸。\r\n{氵公}牒懵浮贱。\r\n承荣重兼金。\r\n巡华过盈瑱。\r\n敢饰舆人咏。\r\n方惭渌水荐。"
        },
        {
            "title": "杂体诗 谢临川灵运游山",
            "content": "江海经邅回。\r\n山峤备盈缺。\r\n灵境信淹留。\r\n赏心非徒设。\r\n平明登云峰。\r\n杳与庐霍绝。\r\n碧障长周流。\r\n金潭恒澄彻。\r\n洞林带晨霞。\r\n石壁映初晰。\r\n乳窦既滴沥。\r\n丹井复寥深。\r\n嵓{山/咢}转奇秀。\r\n崟岑还相蔽。\r\n赤玉隐瑶溪。\r\n云锦被沙汭。\r\n夜闻猩猩啼。\r\n朝见鼯鼯鼠逝。\r\n南中气候暖。\r\n朱华凌白雪。\r\n幸游建德乡观奇经禹穴。\r\n身名竟谁辨。\r\n国史终磨灭。\r\n且泛桂水潮。\r\n映月游海澨。\r\n摄生贵处顺。\r\n将为智者说。"
        },
        {
            "title": "杂体诗 陶征君潜田居",
            "content": "种苗在东皋。\r\n苗生满阡陌。\r\n虽有荷鉏倦。\r\n浊酒聊自适。\r\n日暮巾柴车。\r\n路闇光已夕归人望烟火。\r\n稚子候檐隙。\r\n问君亦何为。\r\n百年会有役。\r\n但愿桑麻成。\r\n蚕月得纺绩。\r\n素心正如此。\r\n开径望王益。"
        },
        {
            "title": "杂体诗 谢仆射混游览",
            "content": "信矣劳物化。\r\n忧襟未能整。\r\n薄言遵郊衢。\r\n总辔出台省。\r\n凄凄节序高。\r\n寥寥心悟永。\r\n时菊耀岩阿。\r\n云霞冠秋岭。\r\n眷然惜良辰。\r\n徘徊践落景。\r\n卷舒虽万绪。\r\n动复归有静。\r\n曾是迫桑榆。\r\n岁暮从所秉。\r\n舟壑不可攀。\r\n忘怀寄匠郢。"
        },
        {
            "title": "杂体诗 殷东阳仲文兴瞩",
            "content": "晨游任所萃。\r\n悠悠藴真趣。\r\n云天亦辽亮。\r\n时与赏心遇。\r\n青松挺秀萼。\r\n惠色出乔树。\r\n极眺清波深。\r\n缅映石壁素。\r\n莹情无余滓。\r\n拂衣释尘务。\r\n求仁既自我。\r\n玄风岂外慕。\r\n直置忘所宰。\r\n萧散得遗虑。"
        },
        {
            "title": "杂体诗 孙廷尉绰杂述",
            "content": "太素既已分。\r\n吹万着形兆。\r\n寂动茍有源。\r\n因谓殇子夭。\r\n道丧涉千载。\r\n津梁谁能了。\r\n思乘扶接受翰。\r\n卓然凌风矫。\r\n静观尺棰义。\r\n理足未尝少。\r\n冏冏秋月明。\r\n凭轩咏尧老。\r\n浪迹无蚩妍。\r\n然后君子道。\r\n领略归一致。\r\n南山有绮皓。\r\n交臂久变化。\r\n传火乃薪草。\r\n亹亹玄思清。\r\n胸中去机巧。\r\n物我俱忘怀。\r\n可以狎鸥鸟。"
        },
        {
            "title": "杂体诗 郭弘农璞游仙",
            "content": "崦山多灵草。\r\n海滨饶奇石。\r\n偃蹇寻青云。\r\n隐沦驻精魄。\r\n道人读丹经。\r\n方士炼玉液。\r\n朱霞入窗牖。\r\n曜灵照空隙。\r\n傲睨摘木芝。\r\n陵波采水碧。\r\n眇然万里游。\r\n矫掌望烟客。\r\n永得安期术。\r\n岂愁蒙汜迫。"
        },
        {
            "title": "杂体诗 卢郎中谌感交",
            "content": "大厦须异材。\r\n廊庙非庸器。\r\n英俊着世功。\r\n多士济斯位。\r\n眷顾成绸缪。\r\n乃与时髦匹。\r\n姻媾久不亏。\r\n契阔岂但一。\r\n逢厄既已同。\r\n处危非所恤。\r\n常慕先达槩。\r\n观古论得失。\r\n马服为赵将。\r\n疆场得清谧。\r\n信陵佩魏印。\r\n秦兵不敢出。\r\n慨无握中策。\r\n徒惭素丝质。\r\n羇旅去旧京。\r\n感遇踰琴瑟。\r\n自顾非杞梓。\r\n勉力在无逸。\r\n更以畏友册。\r\n滥吹乖名实。"
        },
        {
            "title": "杂体诗 张黄门协苦雨",
            "content": "丹霞蔽阳景。\r\n绿泉涌阴渚。\r\n水鹳巢层甍。\r\n山云润柱础。\r\n有弇兴春节。\r\n愁霖贯秋序。\r\n燮燮凉叶夺。\r\n戾戾飔风举。\r\n高谈翫四时。\r\n索居慕俦侣。\r\n青苕日夜黄。\r\n芳蕤成宿楚。\r\n岁暮百虑交。\r\n无以慰延伫。"
        },
        {
            "title": "杂体诗 左记室思咏史",
            "content": "韩公沦卖药。\r\n梅生隐市门。\r\n百年信荏苒。\r\n何为苦心魂。\r\n当学卫霍将。\r\n建功在河源。\r\n珪组贤君眄。\r\n青紫明主恩。\r\n终军才始达。\r\n贾谊位方尊。\r\n金张服貂冕。\r\n许史乘华轩。\r\n王侯贵片议。\r\n公卿重一言。\r\n太平多欢娱。\r\n飞盖东都门。\r\n顾念张仲蔚。\r\n蓬蒿满中园。"
        },
        {
            "title": "杂体诗 陆平原机羇宦",
            "content": "储后降嘉命。\r\n恩纪被微身。\r\n明发眷桑梓。\r\n永叹怀密亲。\r\n流念辞南澨。\r\n衔怨别西津。\r\n驱马遵淮泗。\r\n旦夕见梁陈。\r\n服义追上列。\r\n矫迹厕宫臣。\r\n朱黻咸髦士。\r\n长缨皆俊民。\r\n契阔承华内。\r\n绸缪踰岁年。\r\n日暮聊总驾。\r\n逍遥观洛川。\r\n殂殁多拱木。\r\n宿草凌寒烟。\r\n游子易感慨。\r\n踯躅还自怜。\r\n愿言寄三鸟。\r\n离思非徒然。"
        },
        {
            "title": "杂体诗 潘黄门岳述哀",
            "content": "青春速天机。\r\n素秋驰白日。\r\n美人归重泉。\r\n凄怆无终毕。\r\n殡宫已肃清。\r\n松柏转萧瑟。\r\n俯仰未能弭。\r\n寻念非但一。\r\n抚衿悼寂寞。\r\n恍然若有失。\r\n明月入绮窗。\r\n髣髴想蕙质。\r\n销忧非萱草。\r\n永怀寄梦寐。\r\n梦寐复冥冥。\r\n何由觌尔形。\r\n我惭北海术。\r\n尔无帝女灵。\r\n驾言出远山。\r\n徘徊泣松铭。\r\n雨绝无还云。\r\n华落岂留英。\r\n日月方代序。\r\n寝兴何时平。"
        },
        {
            "title": "杂体诗 张司空华离情",
            "content": "秋月映帘栊。\r\n悬光入丹墀。\r\n佳人抚鸣琴。\r\n清夜守空帷。\r\n兰径少行迹。\r\n玉台生网丝。\r\n庭树发红彩。\r\n闺草含碧滋。\r\n延伫整绫绮。\r\n万里赠所思。\r\n愿垂湛露惠。\r\n信我皎日期。"
        },
        {
            "title": "杂体诗 阮步兵籍咏怀",
            "content": "青鸟海上游。\r\n鷽斯蒿下飞。\r\n浮沉不相宜。\r\n羽翼各有归。\r\n飘飘可终年。\r\n沆瀁安是非。\r\n朝云乘变化。\r\n光耀世所希。\r\n精卫衔木石。\r\n谁能测幽微。"
        },
        {
            "title": "杂体诗 嵇中散康言志",
            "content": "曰余不师训。\r\n潜志去世尘。\r\n远想出宏域。\r\n高步超常伦。\r\n灵凤振羽仪。\r\n戢景西海滨。\r\n朝食琅玕实。\r\n夕饮玉池津。\r\n处顺故无累。\r\n养德乃入神。\r\n旷哉宇宙惠。\r\n云罗更四陈。\r\n哲人贵识义。\r\n大雅明庇身。\r\n庄生悟无为。\r\n孙登庶知人。\r\n写怀良未远。\r\n感赠以书绅。"
        },
        {
            "title": "杂体诗 王侍中粲怀德",
            "content": "伊昔值世乱。\r\n秣马辞帝京。\r\n既伤蔓草别。\r\n方知枤杜情。\r\n崤函荡丘墟。\r\n冀阙缅纵横。\r\n倚棹泛泾渭。\r\n日暮山河清。\r\n蟋蟀依素野。\r\n严风吹枯茎。\r\n鹳鹢在幽草。\r\n客子泪子零。\r\n去乡三十载。\r\n幸遭天下平。\r\n贤主降嘉赏。\r\n金貂服玄缨。\r\n侍宴出河曲。\r\n飞盖游邺城。\r\n朝露竟几何。\r\n忽如水上萍。\r\n君子笃恩义。\r\n柯叶终不倾。\r\n福履既所绥。\r\n千载垂令名。"
        },
        {
            "title": "杂体诗 刘文学桢感怀",
            "content": "苍苍山中桂。\r\n团团霜露色。\r\n霜露一何紧。\r\n桂枝生自直。\r\n橘柚在南国。\r\n因君为羽翼。\r\n谬蒙圣主私。\r\n托身文墨职。\r\n丹彩既已过。\r\n敢不自雕饰。\r\n华月照芳池。\r\n列坐金殿侧。\r\n微臣固受赐。\r\n鸿恩良未测。"
        },
        {
            "title": "杂体诗 陈思王曹植赠友",
            "content": "君王礼英贤。\r\n不悋千金璧。\r\n双阙指驰道。\r\n朱宫罗第宅。\r\n从容冰井台。\r\n清池映华薄。\r\n凉风荡芳气。\r\n碧树先秋落。\r\n朝与佳人期。\r\n日夕望青阁。\r\n褰裳摘明珠。\r\n徙倚拾蕙若。\r\n眷我二三子。\r\n辞义丽金雘。\r\n延陵轻宝剑。\r\n季布重然诺。\r\n处富不忘贫。\r\n有道在葵藿。"
        },
        {
            "title": "杂体诗 魏文帝曹丕游宴",
            "content": "置酒坐飞阁。\r\n逍遥临华池。\r\n神飚自远至。\r\n左右芙蓉披。\r\n绿竹夹清水。\r\n秋兰被组崖。\r\n月出照园中。\r\n冠佩相追随。\r\n客从南楚来。\r\n为我吹参差。\r\n渊鱼犹伏浦。\r\n听者未云罢。\r\n高文一何绮。\r\n小儒安足为。\r\n肃肃广殿阴。\r\n雀声愁北林。\r\n众宾还城邑。\r\n何用慰我心。"
        },
        {
            "title": "杂体诗 班婕妤咏扇",
            "content": "纨扇如团月。\r\n出自机中素。\r\n画作秦王女。\r\n乘鸾向烟雾。\r\n彩色世所重。\r\n虽新不代故。\r\n窃愁凉风至。\r\n吹我玉阶树。\r\n君子恩未毕。\r\n零落在中路。"
        },
        {
            "title": "杂体诗 李都尉陵从军",
            "content": "樽酒送征人。\r\n踟蹰在亲神女。\r\n日暮浮云滋。\r\n握手泪如霰。\r\n悠悠清水川。\r\n嘉鲂得所荐。\r\n而我在万里。\r\n结友不相见。\r\n袖中有短书。\r\n愿寄双飞燕。"
        },
        {
            "title": "杂体诗 古离别",
            "content": "小序夫楚谣汉风。\r\n既非一骨。\r\n魏制晋造。\r\n固亦二体。\r\n譬犹蓝朱成彩。\r\n杂错之变无穷。\r\n宫角为音。\r\n靡曼之态不极。\r\n故蛾眉讵同貌。\r\n而俱动于魄。\r\n芳草宁共气。\r\n而皆悦于魂。\r\n不期然欤。\r\n至于世之诸贤。\r\n各滞所迷。\r\n莫不论甘而忌辛。\r\n好丹而非素。\r\n岂所谓通方广恕。\r\n好远兼爱者哉。\r\n乃及公干、仲宣之论。\r\n家有曲直。\r\n安仁、士衡之评。\r\n人立矫抗。\r\n况复殊于此者乎。\r\n又贵远贱近。\r\n人之常情。\r\n重耳轻目。\r\n俗之恒蔽。\r\n是以邯郸托曲于李奇。\r\n士季假论于嗣宗。\r\n此其效也。\r\n然五言之兴。\r\n谅非敻古。\r\n但关西邺下。\r\n既已罕同。\r\n河外江南。\r\n颇为异法。\r\n故玄黄经纬之辨。\r\n金碧浮沉之殊。\r\n仆以为亦各具美兼善而已。\r\n今作三十首诗。\r\n斅其文体。\r\n虽不足品藻渊流。\r\n庶亦无乖商搉云尔。\r\n远与君别者。\r\n乃至雁门关。\r\n黄云蔽千里。\r\n游子何时还。\r\n送君如昨日。\r\n檐前露已团。\r\n不惜蕙草晚。\r\n所悲道里寒。\r\n君在天一涯。\r\n妾身长别离。\r\n愿一见颜色。\r\n不及其琼树枝。\r\n菟丝及水萍。\r\n所寄终不移。"
        },
        {
            "title": "侍始安石头城",
            "content": "开局遶天邑。\r\n襟邑抱尊华。"
        },
        {
            "title": "征怨诗",
            "content": "荡子从征久。\r\n凤楼箫管闲。\r\n独枕凋云鬓。\r\n孤灯损玉颜。\r\n何日边尘净。\r\n庭前征马还。"
        },
        {
            "title": "咏美人春游诗",
            "content": "江南二月春。\r\n东风转绿苹。\r\n不知谁家子。\r\n看花桃李津。\r\n白雪凝琼貌。\r\n明珠点绛唇。\r\n行人咸息驾。\r\n争拟洛川神。"
        },
        {
            "title": "感春冰遥和谢中书诗",
            "content": "暮意歌上眷。\r\n怅哉望佳人。\r\n擥洲之宿莽。\r\n命为瑶桂因。\r\n观书术不变。\r\n学古道恒真。\r\n若作商山客。\r\n寄谢丹水滨。"
        },
        {
            "title": "感春冰遥和谢中书诗",
            "content": "江皋桐始华。\r\n敛衣望边亭。\r\n平原何寂寂。\r\n岛暮兰紫茎。\r\n芬披好草合。\r\n流烂新光生。\r\n冰雪徒皦洁。\r\n此焉空守贞。"
        },
        {
            "title": "当春四韵同□左丞诗",
            "content": "雷萌山中草。\r\n云煦江上花。\r\n流烟漾璇景。\r\n轻风泛凌霞。\r\n我有幽兰念。\r\n衔意瞩里斜。\r\n友人殊未还。\r\n独慰檐前华。"
        },
        {
            "title": "无锡舅相送衔涕别诗",
            "content": "心远路已迥。\r\n意满辞未陈。\r\n曾风漂别盖。\r\n北云竦征人。\r\n杯酒怜岁暮。\r\n志气非上春。\r\n若无孤鸟还。\r\n沥泣何所因。"
        },
        {
            "title": "就谢主簿宿诗",
            "content": "季月寒气重。\r\n滋兰错无芳。\r\n北风漂夜色。\r\n河凝暠如霜。\r\n怅哉心神晚。\r\n烛灭此深堂。\r\n芰衣如可赠。\r\n宁湿岨云梁。"
        },
        {
            "title": "采石上菖蒲诗",
            "content": "瑶琴久芜没。\r\n金镜废不看。\r\n不见空闺里。\r\n纵横愁思端。\r\n缓步遵汀渚。\r\n扬枻泛春澜。\r\n电至烟流绮。\r\n水绿桂涵丹。\r\n凭酒竟未悦。\r\n半景方自叹。\r\n每为忧见及。\r\n杜若讵能宽。\r\n冀采石上草。\r\n得以驻余颜。\r\n赤鲤傥可乘。\r\n云雾不复还。"
        },
        {
            "title": "池上酬刘记室诗",
            "content": "戚戚忧可结。\r\n结忧视春暮。\r\n紫荷渐曲池。\r\n泉兰覆径路。\r\n葱蒨亘华堂。\r\n葐蒀杂绮树。\r\n为此久伫立。\r\n容易光阴度。\r\n水馆次文羽。\r\n山叶下暝露。\r\n怀赏入旧襟。\r\n悦物览新赋。\r\n惜我无雕文。\r\n报章惭复素。"
        },
        {
            "title": "冬尽难离和丘长史诗",
            "content": "闲居深怅怅。\r\n飔寒拂中闺。\r\n宝礼自千里。\r\n缣书果君题。\r\n山川吐幽气。\r\n云景抱长怀。\r\n兹别亦为远。\r\n潮澜郁东西。\r\n汀皋日惨色。\r\n桂闇猿方啼。\r\n擥意谁侘憏。\r\n屑涕在心乖。\r\n杜蘅念无沫。\r\n石兰终不暌。\r\n冀总岁暮驾。\r\n游衍苍山蹊。"
        },
        {
            "title": "郊外望秋答殷博士诗",
            "content": "白露掩江皋。\r\n青满平地芜。\r\n长夜亦何际。\r\n衔思久踟蹰。\r\n企余重兰贝。\r\n清才富金瑜。\r\n独艳始东山。\r\n擅丽终西都。\r\n云精无永滞。\r\n水碧岂雁濡。\r\n属我兹景半。\r\n赏尔若光初。\r\n折麻异离羣。\r\n纫蕙非索居。\r\n频赠既雅歌。\r\n还怀谅短书。"
        },
        {
            "title": "秋夕纳凉奉和刑狱舅诗",
            "content": "萧条晚秋景。\r\n旻云承景斜。\r\n虚堂起青霭。\r\n崦嵫生暮霞。\r\n空居寂以欷。\r\n左右自幽歌。\r\n骑星谢屐尾。\r\n濯发惭阳阿。\r\n年歇玄圃璧。\r\n岁减天津泿。\r\n金箫哀夜长。\r\n瑶琴怨暮多。\r\n四时通信黯。\r\n春风日夜过。\r\n楚水徒有兰。\r\n忧至竟如何。"
        },
        {
            "title": "惜晚春应刘秘书诗",
            "content": "烟景抱空意。\r\n蘅杜缀幽心。\r\n心忧望碧叶。\r\n涵影顾青林。\r\n风光多树色。\r\n露华翻蕙阴。\r\n水苔方下蔓。\r\n石萝日上寻。\r\n霞衣已具带。\r\n仙冠不持簪。\r\n徒为多委郁。\r\n精魄还自临。\r\n始获琼歌赠。\r\n一点重如金。\r\n山中有杂桂。\r\n玉沥乃共斟。"
        },
        {
            "title": "从萧骠骑新亭诗",
            "content": "鲵妖毁玉度。\r\n虹气岨王猷。\r\n上宰轸灵略。\r\n宏威肃广谋。\r\n绵崄冒戈堞。\r\n乘峤架烽楼。\r\n燕兵歌越水。\r\n代马思吴州。\r\n金笳夜一远。\r\n明月信悠悠。\r\n云色被江发。\r\n烟光带海浮。\r\n开襟夹苍宇。\r\n拓远局溟洲。\r\n折日承丹谷。\r\n总驾临青丘。\r\n仄待飚雾晏。\r\n方从畎壑游。"
        },
        {
            "title": "赠炼丹法和殷长史诗",
            "content": "琴高游会稽。\r\n灵变竟不还。\r\n不还有长意。\r\n长意希童颜。\r\n身识本烂熳。\r\n光曜不可攀。\r\n方验参同契。\r\n金灶炼神丹。\r\n顿舍心知爱。\r\n永却平生欢。\r\n玉牒裁可卷。\r\n珠蘂不盈箪。\r\n譬如明月色。\r\n流采映岁寒。\r\n一待黄冶就。\r\n青芬迟孤鸾。"
        },
        {
            "title": "灯夜和殷长史诗",
            "content": "冬尽彩叶暮。\r\n金石亦怀伤。\r\n冰鳞不能起。\r\n水鸟望川梁。\r\n客子仿永夜。\r\n寂寞幽意长。\r\n卧歇丹丘采。\r\n坐失曾泉光。\r\n结眉惨成虑。\r\n销忧非羽觞。\r\n此心冀可缓。\r\n清芷在沅湘。"
        },
        {
            "title": "应刘豫章别诗",
            "content": "清尘播峤岫。\r\n远□被修□。\r\n□□□□代。\r\n高行乃厉天。\r\n俗态擥明懋。\r\n散□□才贤。\r\n裂□□□□。\r\n分□□尧甸。\r\n于时秋永永。\r\n江汉起残烟。\r\n猎猎风剪树。\r\n飒飒露伤莲。\r\n霞出海中云。\r\n水发江上泉。\r\n浸淫泉怀浦。\r\n泛滥云辞山。\r\n洲渚一扬袂。\r\n殒意元气前。\r\n愿效卷施草。\r\n春华冬复坚。"
        },
        {
            "title": "卧疾怨别刘长史诗",
            "content": "四时煎日夜。\r\n玉露催紫荣。\r\n始怀走及叹。\r\n春意秋方惊。\r\n凉草散萤色。\r\n衰树敛蝉声。\r\n凭景魂且谧。\r\n卧堂怨巳生。\r\n承君客江潭。\r\n先愁鸿雁鸣。\r\n吴山饶离袂。\r\n楚水多别情。\r\n金坚碧不灭。\r\n桂华兰有英。\r\n无辍代上朝。\r\n岂惜镜中明。\r\n但见一叶落。\r\n哀恨方未平。"
        },
        {
            "title": "吴中礼石佛诗",
            "content": "幻生太浮诡。\r\n长思多沉疑。\r\n疑思不惭照。\r\n诡生宁尽时。\r\n敬承积劫下。\r\n金光铄海湄。\r\n火宅敛焚炭。\r\n药草匝惠滋。\r\n常愿乐此道。\r\n诵经空山坻。\r\n禅心暮不杂。\r\n寂行好无私。\r\n轩骑久已诀。\r\n亲爱不留迟。\r\n忧伤漫漫情。\r\n灵意终不淄。\r\n誓寻青莲果。\r\n永入梵庭期。"
        },
        {
            "title": "寄丘三公诗",
            "content": "昔我学冠剑。\r\n逢君在三川。\r\n何意风雨激。\r\n一诀异东西。\r\n菊秀空应夺。\r\n兰芳几时坚。\r\n常恐握手毕。\r\n黯如光绝天。\r\n安得明月珠。\r\n擥涕寄吴山。"
        },
        {
            "title": "贻袁常侍诗",
            "content": "昔我别楚水。\r\n秋月丽秋天。\r\n今君客吴坂。\r\n春色缥春泉。\r\n幽冀生碧草。\r\n沅湘含翠烟。\r\n铄铄霞上景。\r\n懵懵云外山。\r\n涉江竟何望。\r\n留滞空采莲。\r\n驻情光气下。\r\n凝怨琴瑟前。\r\n珠内性明润。\r\n兰玉好芳坚。\r\n不以宿昔岨。\r\n怀愧期暮年。"
        },
        {
            "title": "外兵舅夜集诗",
            "content": "丹林一叶旧。\r\n碧草从此空。\r\n烟光拂夜色。\r\n华舟荡秋风。\r\n敛意怅何已。\r\n极望情思中。\r\n瑶澜寂以晏。\r\n若采能几终。\r\n暮心亦谁寄。\r\n江皋桂有丛。"
        },
        {
            "title": "无锡县历山集诗",
            "content": "愁生白露日。\r\n思起秋风年。\r\n窃悲杜蘅暮。\r\n擥涕吊空山。\r\n落叶下楚水。\r\n别鹤噪吴田。\r\n岚气阴不极。\r\n日色半亏天。\r\n酒至情萧瑟。\r\n凭樽还惘然。\r\n一闻清琴奏。\r\n歔泣方留连。\r\n况乃客子念。\r\n直置丝竹间。"
        },
        {
            "title": "陆东海谯山集诗",
            "content": "杳杳长役思。\r\n思来使情浓。\r\n恒忌光氛度。\r\n藉蕙望春红。\r\n青莎被海月。\r\n朱华冒水松。\r\n轻风暧长岳。\r\n雄虹赫远峯。\r\n日暮崦嵫谷。\r\n参差彩云重。\r\n永愿白沙渚。\r\n游衍遂相从。\r\n丹山有琴瑟。\r\n不为忧伤容。"
        },
        {
            "title": "刘仆射东山集诗",
            "content": "萧萧云色滋。\r\n惟爱起长思。\r\n乔木啸山曲。\r\n征鸟怨水湄。\r\n共惜玉樽暮。\r\n愿是光阴迟。\r\n绅裳视绝云。\r\n行意方此时。\r\n诵饰江皋驾。\r\n终从海滨诗。"
        },
        {
            "title": "还故园诗",
            "content": "汉臣泣长沙。\r\n楚客悲辰阳。\r\n古今虽不举。\r\n兹理亦宜伤。\r\n山中信寂寥。\r\n孤景吟空堂。\r\n北地三变露。\r\n南檐再逢霜。\r\n窃值寰海辟。\r\n仄见圭纬昌。\r\n浮云抱山川。\r\n游子御故乡。\r\n遽发桃花渚。\r\n适宿春风场。\r\n红草涵电色。\r\n绿树铄烟光。\r\n高歌傃关国。\r\n微叹依笙篁。\r\n请学碧灵草。\r\n终岁自芬芳。"
        },
        {
            "title": "迁阳亭诗",
            "content": "擥泪访亭候。\r\n兹地乃闽城。\r\n万古通汉使。\r\n千载连吴兵。\r\n瑶磵敻崭崒。\r\n铜山郁纵横。\r\n方水埋金雘。\r\n圆岸伏丹琼。\r\n下视雄虹照。\r\n俯看彩霞明。\r\n桂枝空命折。\r\n烟气坐自惊。\r\n剑径羞前检。\r\n岷山惭旧名。\r\n伊年从霜露。\r\n仆御复孤征。\r\n楚客心命绝。\r\n一愿闻越声。"
        },
        {
            "title": "渡泉峤出诸山之顶诗",
            "content": "岑崟蔽日月。\r\n左右信艰哉。\r\n万壑共驰骛。\r\n百谷争往来。\r\n鹰隼既厉翼。\r\n蛟鱼亦曝鳃。\r\n崩壁迭枕卧。\r\n崭石屡盘回。\r\n伏波未能凿。\r\n楼船不敢开。\r\n百年积流水。\r\n千岁生青苔。\r\n行行讵半景。\r\n余马以长怀。\r\n南方天炎火。\r\n魂兮可归来。"
        },
        {
            "title": "渡西塞望江上诸山诗",
            "content": "南国多异山。\r\n杂树共冬荣。\r\n潺湲夕涧急。\r\n嘈嘈晨鹍鸣。\r\n石林上参错。\r\n流沫下纵横。\r\n松气鉴青蔼。\r\n霞光铄丹英。\r\n望古一凝思。\r\n留滞桂枝情。\r\n结友爱远岳。\r\n采药好长生。\r\n当畏佳人晚。\r\n秋兰伤紫堂。\r\n海外果可学。\r\n岁暮诵仙经。"
        },
        {
            "title": "秋至怀归诗",
            "content": "怅然集汉北。\r\n还望岨山田。\r\n沄沄百重壑。\r\n参差万里山。\r\n楚关带秦陇。\r\n荆云冠吴烟。\r\n草色敛穷水。\r\n木叶变长川。\r\n秋至帝子降。\r\n客人伤婵娟。\r\n试访淮海使。\r\n归路成数千。\r\n蓬驱未止极。\r\n旌心徒自悬。\r\n若华想无慰。\r\n忧至定伤年。"
        },
        {
            "title": "步桐台诗",
            "content": "客子畏霜雪。\r\n忧至竟悠哉。\r\n绮帷生网罗。\r\n宝刀积尘埃。\r\n思君出汉北。\r\n鞍马登楚台。\r\n岁彩合云光。\r\n平原秋色来。\r\n寂听积空意。\r\n凝望信长怀。\r\n蕙芬自有美。\r\n光景讵徘徊。\r\n山中忽缓驾。\r\n暮雪将盈阶。"
        },
        {
            "title": "从建平王游纪南城诗",
            "content": "恭承此嘉惠。\r\n末官至南荆。\r\n敛袵依光采。\r\n端笏奉仁明。\r\n再逢绿草合。\r\n重见翠云生。\r\n江甸知礼富。\r\n汉渚闻教清。\r\n君王澹以思。\r\n树羽望楚城。\r\n年积衣剑灭。\r\n地远宫馆平。\r\n锦帐终寂寞。\r\n彩瑟秘音英。\r\n丹沙信难学。\r\n黄金不可成。\r\n迁化每如兹。\r\n安用贵空名。\r\n流岩惨中怀。\r\n凝意方自惊。\r\n愿借若木景。\r\n长照忧人情。"
        },
        {
            "title": "从冠军建平王登庐山香炉峯诗",
            "content": "广成爱神鼎。\r\n淮南好丹经。\r\n此山具鸾鹤。\r\n往来尽仙灵。\r\n瑶草正翕赩。\r\n玉树信葱青。\r\n绛气下萦薄。\r\n白云上杳冥。\r\n中坐瞰蜿虹。\r\n俛伏视流星。\r\n不寻遐怪极。\r\n则知耳目惊。\r\n日落长沙渚。\r\n曾阴万里生。\r\n藉兰素多意。\r\n临风默含情。\r\n方学松柏隐。\r\n羞逐市井名。\r\n幸承光诵末。\r\n伏思托后旍。"
        },
        {
            "title": "从征虏始安王道中诗",
            "content": "乘笏从帷幕。\r\n仄身豫休明。\r\n君子未获晏。\r\n小人亦自营。\r\n结轩首凉野。\r\n驱马傃寒城。\r\n容裔还乡棹。\r\n逶迤去国旌。\r\n山气亘百里。\r\n山色与云平。\r\n乔松日夜竦。\r\n红霞旦夕生。\r\n徒惭恩厚槩。\r\n空抱春施名。\r\n仰愿光威远。\r\n岁晏返柴荆。"
        },
        {
            "title": "侍始安王石头城诗",
            "content": "绪官承盛世。\r\n逢恩侍英王。\r\n结剑从深景。\r\n抚袖逐曾光。\r\n暮情郁无已。\r\n流望在川阳。\r\n平原忽超远。\r\n参差见南湘。\r\n何如塞北阴。\r\n云鸿尽来鸿。\r\n擥镜照愁色。\r\n徒坐引忧方。\r\n山中如未夕。\r\n无使桂叶伤。"
        },
        {
            "title": "采菱曲",
            "content": "秋日心容与。\r\n涉水望碧莲。\r\n紫菱亦可采。\r\n试以缓愁年。\r\n参差万叶下。\r\n泛漾百流前。\r\n高彩隘通壑。\r\n香氛丽广川。\r\n歌出棹女曲。\r\n儛入江南弦。\r\n乘鼋非逐俗。\r\n驾鲤乃怀仙。\r\n众美信如此。\r\n无恨在清泉。"
        },
        {
            "title": "铜爵妓",
            "content": "武皇去金阁。\r\n英威长寂寞。\r\n雄剑顿无光。\r\n杂佩亦销烁。\r\n秋至明月圆。\r\n风伤白露落。\r\n清夜何湛湛。\r\n孤烛映兰幕。\r\n抚影怆无从。\r\n惟怀忧不薄。\r\n瑶色行应罢。\r\n红芳几为乐。\r\n徒登歌舞台。\r\n终成蝼蚁郭。"
        },
        {
            "title": "齐凤皇衔书伎辞",
            "content": "皇齐启运从瑶玑。\r\n灵凤衔书集紫微。\r\n和乐既洽神所依。\r\n超商卷夏耀英辉。\r\n永世寿昌声华飞。"
        },
        {
            "title": "奏宣列之乐歌舞",
            "content": "殷崇配天。\r\n周尊明祀。\r\n瑞合汾阴。\r\n庆同泰畤。\r\n青幕云舒。\r\n丹殿霞起。\r\n二曜惟新。\r\n五精告始。\r\n于以享之。\r\n景福是履。"
        },
        {
            "title": "荐豆呈毛血歌辞",
            "content": "时恭时祀。\r\n有物有则。\r\n伊我上圣。\r\n实抱明德。\r\n牺象交陈。\r\n郁尊四塞。\r\n黍惟嘉谷。\r\n酒惟玄默。\r\n荐通苍祇。\r\n庆樿黎黑。\r\n愿灵之降。\r\n祚家佑国。"
        },
        {
            "title": "牲出入歌",
            "content": "祝详史具。\r\n礼备乐荐。\r\n有牲在陈。\r\n有鼓在县。\r\n腾烛象星。\r\n奔水类电。\r\n郊燎夙戒。\r\n駜彼乘駽。\r\n以伺质明。\r\n以伫神宴。"
        },
        {
            "title": "齐藉田乐歌 飨神歌",
            "content": "琼斝既饰。\r\n绣簋以陈。\r\n方燮嘉积。\r\n永毓宵民。"
        },
        {
            "title": "齐藉田乐歌 迎送神升歌",
            "content": "羽銮从动。\r\n金驾时游。\r\n教腾义镜。\r\n乐缀前修。\r\n率先丹耦。\r\n躬遵绿畴。\r\n灵之圣之。\r\n岁殷泽柔。"
        },
        {
            "title": "游黄檗山",
            "content": "长望竟何极，\r\n闽云连越边。\r\n南州饶奇怪，\r\n赤县多灵仙。\r\n金峰各亏日，\r\n铜石共临天。\r\n阳岫照鸾采，\r\n阴溪喷龙泉。\r\n残杌千代木，\r\n崷崒万古烟。\r\n禽鸣丹壁上，\r\n猿啸青崖间。\r\n秦皇慕隐沦，\r\n汉武愿长年。\r\n皆负雄豪威，\r\n弃剑为名山。\r\n况我葵藿志，\r\n松术横眼前。\r\n所若同远好，\r\n临风载悠然。"
        },
        {
            "title": "效阮公诗",
            "content": "岁暮怀感伤，\r\n中夕弄清琴。\r\n戾戾曙风急，\r\n团团明月阴。\r\n孤云出北山，\r\n宿鸟惊东林。\r\n谁谓人道广，\r\n忧慨自相寻。\r\n宁知霜雪后，\r\n独见松竹心。"
        },
        {
            "title": "效阮公诗",
            "content": "若木出海外，\r\n本自丹水阴。\r\n群帝共上下，\r\n鸾鸟相追寻。\r\n千龄犹旦夕，\r\n万世更浮沉。\r\n岂与异乡士，\r\n瑜瑕论浅深。"
        },
        {
            "title": "望荆山",
            "content": "奉义至江汉，\r\n始知楚塞长。\r\n南关绕桐柏，\r\n西岳出鲁阳。\r\n寒郊无留影，\r\n秋日悬清光。\r\n悲风桡重林，\r\n云霞肃川涨。\r\n岁宴君如何，\r\n零泪沾衣裳。\r\n玉柱空掩露，\r\n金樽坐含霜。\r\n一闻苦寒奏，\r\n再使艳歌伤。"
        },
        {
            "title": "刘太尉琨伤乱",
            "content": "皇晋遘阳九，\r\n天下横氛雾。\r\n秦赵值薄蚀，\r\n幽并逢虎据。\r\n伊余荷宠灵，\r\n感激徇驰骛。\r\n虽无六奇术，\r\n冀与张韩遇。\r\n宁戚叩角歌，\r\n桓公遭乃举。\r\n荀息冒险难，\r\n实以忠贞故。\r\n空令日月逝，\r\n愧无古人度。\r\n饮马出城濠，\r\n北望沙漠路。\r\n千里何萧条，\r\n白日隐寒树。\r\n投袂既愤懑，\r\n抚枕怀百虑。\r\n功名惜未立，\r\n玄发已改素。\r\n时哉苟有会，\r\n治乱惟冥数。"
        },
        {
            "title": "古意报袁功曹",
            "content": "从军出陇北，\r\n长望阴山云。\r\n泾渭各异流，\r\n恩情于此分。\r\n故人赠宝剑，\r\n镂以瑶华文。\r\n一言凤独立，\r\n再说鸾无群。\r\n何得晨风起，\r\n悠哉凌翠氛。\r\n黄鹄去千里，\r\n垂涕为报君。"
        },
        {
            "title": "赤亭渚诗",
            "content": "吴江泛丘墟。\r\n饶桂复多枫。\r\n水夕潮波黑。\r\n日暮精气红。\r\n路长寒光尽。\r\n鸟鸣秋草穷。\r\n瑶水虽未合。\r\n珠霜窃过中。\r\n坐识物序晏。\r\n卧视岁阴空。\r\n一伤千里极。\r\n独望淮海风。\r\n远心何所类。\r\n云边有征鸿。"
        }
    ]
}