{
    "dynasty": "南北",
    "author": "范云",
    "intro": "范云（451 - 503）\r\n    南朝梁诗人。字彦龙，南乡舞阴（今河南泌阳县西北）人。范缜堂弟。幼极聪慧，文思敏捷，8岁作诗赋，操笔便就。曾游学于竟陵王萧子良门下。适值子良游秦望山，见秦时刻石文，人多不识，云读之如流，因而位列上宾，宠冠府朝。与沈约相友善。历任郢州西曹书佐，转法曹行参军、零陵内史、广州刺史等职。后因助萧衍成帝业，官侍中、吏部尚书，封霄城县侯，官至尚书仆射。\r\n    原有集30卷，已佚。今存诗40余首，以《别诗》较著名。钟嵘《诗品》称其“清便宛转，如流风回雪”。另《赠张徐州谡》、《之零陵郡次新序》、《送沈记室夜别》也较好。另有《除始兴郡表》等文3篇。",
    "items": [
        {
            "title": "述行诗",
            "content": "振策出燕代。\r\n驱车背朔幷。\r\n翩翩朱盖转。\r\n萧萧良马鸣。"
        },
        {
            "title": "四色诗",
            "content": "乌林叶将霣。\r\n墨池水就干。\r\n玄豹藏暮雨。\r\n黑豹凌夜寒。"
        },
        {
            "title": "四色诗",
            "content": "素鳞扬北渚。\r\n白水杜南宛。\r\n献环润玉塞。\r\n归珠照琼辕。"
        },
        {
            "title": "四色诗",
            "content": "差池朱燕去。\r\n缤翻赤雁归。\r\n瀺灂丹鱼聚。\r\n联翻血鸟飞。"
        },
        {
            "title": "四色诗",
            "content": "折柳青门外。\r\n握兰翠疏中。\r\n绿苹骋春日。\r\n碧渚澹时风。"
        },
        {
            "title": "拟古四色诗",
            "content": "丹如桓公庙。\r\n青如夕郎门。\r\n黑如南岩{石肃}。\r\n白如东山猨。"
        },
        {
            "title": "拟古",
            "content": "匣中一明镜。\r\n好鉴明镜光。\r\n明镜不可鉴。\r\n一鉴一情伤。"
        },
        {
            "title": "拟古五杂组诗",
            "content": "五杂组。\r\n会涂山。\r\n往复还。\r\n两崤关。\r\n不得已。\r\n孀与鳏。"
        },
        {
            "title": "咏早蝉诗",
            "content": "生随春冰薄。\r\n质与秋尘轻。\r\n端绥挹霄液。\r\n飞音承露清。"
        },
        {
            "title": "园橘诗",
            "content": "芳条结寒翠。\r\n圆实变霜朱。\r\n徙根楚州上。\r\n来覆广庭隅。"
        },
        {
            "title": "咏寒松诗",
            "content": "修条拂层汉。\r\n密叶障天浔。\r\n凌风知劲节。\r\n负雪见贞心。"
        },
        {
            "title": "登城怨诗",
            "content": "楚妃歌修竹。\r\n汉女奏幽养兰。\r\n独以闺中笑。\r\n岂知城上寒。"
        },
        {
            "title": "酌修仁水赋诗",
            "content": "三枫何习习。\r\n五渡何悠悠。\r\n且饮修仁水。\r\n不挹背邪流。"
        },
        {
            "title": "闺思诗",
            "content": "春草醉春烟。\r\n深闺人独眠。\r\n积恨颜将老。\r\n相思心欲燃。\r\n几回明月夜。\r\n飞梦到郎边。"
        },
        {
            "title": "登三山诗",
            "content": "仄径崩且危。\r\n丛岩耸复垂。\r\n石藤多卷节。\r\n水树绕蟠枝。\r\n海中昔自重。\r\n江上今如斯。"
        },
        {
            "title": "悲废井诗",
            "content": "因旧未尝改。\r\n缘甘故先竭。\r\n历稔久无禽。\r\n一朝见开渫。\r\n泌泉既斯涌。\r\n短绠锵安设。\r\n已获丁氏利。\r\n方见管公绁。"
        },
        {
            "title": "咏井诗",
            "content": "乃鉴长林时。\r\n有浚广庭前。\r\n即源已为浪。\r\n因方自成圆。\r\n兼冬积温水。\r\n叠暑泌寒泉。\r\n不甘未应竭。\r\n既涸断来翾。"
        },
        {
            "title": "望织女诗",
            "content": "盈盈一水边。\r\n夜夜空自怜。\r\n不辞精卫苦。\r\n河流未可填。\r\n寸情百重结。\r\n一心万处悬。\r\n愿作双青鸟。\r\n共舒明镜前。"
        },
        {
            "title": "送沉记室夜别诗",
            "content": "桂水澄夜氛。\r\n楚山清晓云。\r\n秋风两乡怨。\r\n秋月千里分。\r\n寒枝宁共采。\r\n霜猿行独闻。\r\n扪萝忽遗我。\r\n折桂方思君。"
        },
        {
            "title": "赠沈左卫诗",
            "content": "伊昔沾嘉惠。\r\n出入承明宫。\r\n游息万年下。\r\n经过九龙中。\r\n越鸟憎北树。\r\n胡马畏南风。\r\n愿言反渔蓨。\r\n津梁肯见通。"
        },
        {
            "title": "州名诗",
            "content": "司春命初铎。\r\n青耦肆中樊。\r\n逸豫诚何事。\r\n稻粱复宜敦。\r\n徐步遵广隰。\r\n冀以写忧源。\r\n杨柳垂场圃。\r\n荆棘生庭门。\r\n交情久所见。\r\n益友能孰存。"
        },
        {
            "title": "咏桂树诗",
            "content": "南中有八树。\r\n繁华无四时不识风霜苦。\r\n安知零落期。"
        },
        {
            "title": "数名诗",
            "content": "一鼓有余气。\r\n趫勇正纷纭。\r\n二广无遗畧。\r\n雄虎自为羣。\r\n三河尚扰攘。\r\n楯橹起橨榅。\r\n四巡驻青跸。\r\n瘗玉旷亭云。\r\n五十又舒斾。\r\n旗帜日缤纷。\r\n六郡良家子。\r\n慕义轻从军。\r\n七获美前载。\r\n克俊嘉昔闻。\r\n八音伫繁律。\r\n将以安司勋。\r\n九命既斯复。\r\n金璧固宜分。\r\n十难康有道。\r\n延着望卿云。"
        },
        {
            "title": "建除诗",
            "content": "建国负东海。\r\n衣冠成营丘。\r\n除道梁淄水。\r\n结驷登之罘。\r\n满座咸嘉友。\r\n苹藻绝时羞。\r\n平望极聊摄。\r\n直视尽姑尤。\r\n定交无恒所。\r\n同志互相求。\r\n执手欢高宴。\r\n举白穷献酬。\r\n破琴岂重赏。\r\n临濠宁再俦。\r\n危生一朝露。\r\n蝼蚁将见谋。\r\n成功退不处。\r\n为名自此收。\r\n收名弃车马。\r\n单步反蜗牛。\r\n开渠纳秋水。\r\n相土播春畴。\r\n闭门谢世人。\r\n何欲复何求。"
        },
        {
            "title": "自君之出矣",
            "content": "自君之出矣。\r\n罗帐咽秋风。\r\n思君如蔓草。\r\n连延不可穷。"
        },
        {
            "title": "效古诗",
            "content": "寒沙四面平。\r\n飞雪千里惊。\r\n风断阴山树。\r\n雾失交河城。\r\n朝驱左贤阵。\r\n夜薄休屠营。\r\n昔事前军幕。\r\n今逐嫖姚兵。\r\n失道刑既重。\r\n迟留法未轻。\r\n所赖今天子。\r\n汉道日休明。"
        },
        {
            "title": "治西湖诗",
            "content": "史氏导漳水。\r\n西门溉河潮。\r\n图始未能悦。\r\n克终良可要。\r\n拥锸劝年首。\r\n提爵劳春朝。\r\n平皋草色嫩。\r\n通林鸟声娇。\r\n已集故池鹜。\r\n行莳新田苗。\r\n何吁畚筑苦。\r\n方驩鱼稻饶。"
        },
        {
            "title": "渡黄河诗",
            "content": "河流迅且浊。\r\n汤汤不可陵。\r\n桧檝难为榜。\r\n松舟纔自胜。\r\n空庭偃旧木。\r\n荒畴余故塍。\r\n不覩人行迹。\r\n但见狐兔兴。\r\n寄言河上老。\r\n此水何当澄。"
        },
        {
            "title": "别诗",
            "content": "孤烟起新丰。\r\n候雁出云中。\r\n草低金城雾。\r\n木下玉门风。\r\n别君河初满。\r\n思君月屡空。\r\n折桂衡山北。\r\n摘兰沅水东。\r\n兰摘心焉寄。\r\n桂折意谁通。"
        },
        {
            "title": "赠俊公道人诗",
            "content": "秋蓬飘秋甸。\r\n寒藻泛寒池。\r\n风条振风响。\r\n霜叶断霜枝。\r\n幸及清江满。\r\n无使明月亏。\r\n月亏君不来。\r\n相期竟悠哉。"
        },
        {
            "title": "答何秀才诗",
            "content": "少年射策罢。\r\n擢第云台中。\r\n已轻淄水耋。\r\n复笑广州翁。\r\n麟阁伫雠校。\r\n虎观迟才通。\r\n方见雕篆合。\r\n谁与畋渔同。\r\n待尔金闺北。\r\n予艺青门东。"
        },
        {
            "title": "贻何秀才诗",
            "content": "桂叶竟穿荷。\r\n蒲心争出波。\r\n有鷕惊苹芰。\r\n绵蛮弄藤萝。\r\n临花空相望。\r\n对酒不能歌。\r\n闻君饶绮思。\r\n摛掞足为多。\r\n布鼓诚自鄙。\r\n何事绝经过。"
        },
        {
            "title": "饯谢文学离夜诗",
            "content": "阳台雾初解。\r\n梦渚水裁渌。\r\n远山隐且见。\r\n平沙断还绪。\r\n分弦饶苦音。\r\n别唱多凄曲。\r\n尔拂后车尘。\r\n我事东皋粟。"
        },
        {
            "title": "答句曲陶先生诗",
            "content": "终朝吐祥雾。\r\n薄晚孕奇烟。\r\n洞涧生芝草。\r\n重崖出醴泉。\r\n中有怀真士。\r\n被褐守冲玄。\r\n石户栖十金坛谒九仙。\r\n乘鹓方履汉。\r\n辔鹤上腾天。"
        },
        {
            "title": "古意赠王中书诗",
            "content": "摄官青琐闼。\r\n遥望凤皇池。\r\n谁云相去远。\r\n脉脉阻光仪。\r\n岱山饶灵异。\r\n沂水富英奇。\r\n逸翮凌北海。\r\n抟飞出南皮。\r\n遭逢圣明后。\r\n来栖桐树枝。\r\n竹花何莫莫。\r\n桐叶何离离。\r\n可栖复可食。\r\n此外亦何为。\r\n岂知鹪鹩者。\r\n一粒有余赀。"
        },
        {
            "title": "当对酒",
            "content": "对酒心是足。\r\n故人来共持。\r\n方悦罗衿解。\r\n谁念发成丝。\r\n狗性良为达。\r\n求名本自欺。\r\n迨君当歌日。\r\n及我倾樽时。"
        },
        {
            "title": "巫山高",
            "content": "巫山高不极。\r\n白日隐光辉。\r\n霭霭朝云去。\r\n溟溟暮雨归。\r\n岩悬兽无迹。\r\n林暗鸟疑飞。\r\n枕席竟谁荐。\r\n相望空依依。"
        },
        {
            "title": "之零陵郡次新亭",
            "content": "江干远树浮，\r\n天末孤烟起。\r\n江天自如合，\r\n烟树还相似。\r\n沧流未可源，\r\n高帆去何已。"
        },
        {
            "title": "赠张徐州谡",
            "content": "田家樵采去，\r\n薄暮方来归。\r\n还闻稚子说，\r\n有客款柴扉。\r\n傧从皆珠玳，\r\n裘马悉轻肥。\r\n轩盖照墟落，\r\n传瑞生光辉。\r\n疑是徐方牧，\r\n既是复疑非。\r\n思旧昔言有，\r\n此道今已微。\r\n物情弃疵贱，\r\n何独顾衡闱。\r\n恨不具鸡黍，\r\n得与故人挥。\r\n怀情徒草草，\r\n泪下空霏霏。\r\n寄书云间雁，\r\n为我西北飞。"
        },
        {
            "title": "别诗",
            "content": "洛阳城东西，\r\n长作经时别。\r\n昔去雪如花，\r\n今来花似雪。"
        },
        {
            "title": "送别",
            "content": "东风柳线长，\r\n送郎上河梁。\r\n未尽樽前酒，\r\n妾泪已千行。\r\n不愁书难寄，\r\n但恐鬓将霜。\r\n空怀白首约，\r\n江上早归航。"
        },
        {
            "title": "奉和齐竟陵王郡县名诗",
            "content": "抚戈金城外。\r\n解佩玉门中。\r\n白马腾远雪。\r\n苍松壮寒风。\r\n临泾方辨渭。\r\n安夷始和戎。\r\n取禾广田北。\r\n驱兽飞狐东。\r\n新城多雉堞。\r\n故市绝商工。\r\n海西舟楫断。\r\n云南烟雾通。\r\n罄节畴盛德。\r\n宣力照武功。\r\n还饮渔阳水。\r\n归转杜陵蓬。"
        }
    ]
}