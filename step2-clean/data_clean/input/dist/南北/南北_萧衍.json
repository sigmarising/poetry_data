{
    "dynasty": "南北",
    "author": "萧衍",
    "intro": "",
    "items": [
        {
            "title": "杨叛儿",
            "content": "桃花初发红。\r\n芳草尚抽绿。\r\n南音多有会。\r\n偏重叛儿曲"
        },
        {
            "title": "五字叠韵诗",
            "content": "后牖有榴柳。\r\n梁王长康强。\r\n偏眠船舷边。\r\n载匕每碍埭。\r\n六斛熟鹿肉。\r\n嗼苏姑枯卢。"
        },
        {
            "title": "贻柳惔诗",
            "content": "尔寔冠羣后。\r\n惟余实念功。"
        },
        {
            "title": "清暑殿効柏梁体",
            "content": "居中负扆寄缨{糹叐}。\r\n言惭辐凑政无术至德无垠愧违弼。\r\n燮赞京河岂微物。\r\n窃侍两宫惭枢密。\r\n清通简要臣岂汩。\r\n出入帷扆滥荣秩。\r\n复道龙楼歌楙实。\r\n空班独坐惭羊质。\r\n嗣以书记臣敢匹。\r\n谬参和鼎讲画一。\r\n鼎味参和臣多匮。"
        },
        {
            "title": "联句诗",
            "content": "倾城非人美。\r\n千载难重逢。\r\n虽怀轩中意。\r\n愧无鬓发容。"
        },
        {
            "title": "答萧琛诗",
            "content": "虽云早契阔。\r\n乃自非同志。\r\n勿谈兴运初。\r\n且道狂奴异。"
        },
        {
            "title": "觉意诗赐江革",
            "content": "唯当勤精进。\r\n自强行胜修。\r\n岂可作底突。\r\n如彼必死囚。"
        },
        {
            "title": "送始安王方略入关",
            "content": "如何吾幼子。\r\n胜衣已别离。\r\n十日无由宴。\r\n千里送远垂。"
        },
        {
            "title": "戏题刘孺手板诗",
            "content": "张率东南美。\r\n刘孺洛阳才。\r\n揽笔便应就。\r\n何事久迟回。"
        },
        {
            "title": "赐张率诗",
            "content": "东南有才子。\r\n故能服官政。\r\n余虽惭古昔。\r\n得人今为盛。"
        },
        {
            "title": "赐谢览王暕诗",
            "content": "双文既后进。\r\n二少实名家。\r\n岂伊尔栋隆。\r\n信乃俱国华。"
        },
        {
            "title": "咏笛诗",
            "content": "柯亭有奇竹。\r\n含情复抑扬。\r\n妙声发玉指。\r\n龙音响凤凰。"
        },
        {
            "title": "咏笔诗",
            "content": "昔闻兰蕙月。\r\n独是桃李年。\r\n春心傥未写。\r\n为君照情筵。"
        },
        {
            "title": "咏烛诗",
            "content": "堂中绮罗人。\r\n席上歌舞儿。\r\n待我光泛滟。\r\n为君照参差。"
        },
        {
            "title": "咏舞诗",
            "content": "腕弱复低举。\r\n身轻由回纵。\r\n可谓写自欢。\r\n方与心期共。"
        },
        {
            "title": "边戍诗",
            "content": "秋月出中天。\r\n远近无偏异。\r\n共照一光辉。\r\n各怀离别思。"
        },
        {
            "title": "紫兰始萌诗",
            "content": "种兰玉台下。\r\n气暖兰始萌。\r\n芬芳与时发。\r\n婉转迎节生。\r\n独使金翠娇。\r\n偏动红绮情。\r\n二游何足坏。\r\n一顾非倾城。\r\n羞将苓芝侣。\r\n岂畏鶗鴂鸣。"
        },
        {
            "title": "七夕诗",
            "content": "白露月下团。\r\n秋风枝上鲜。\r\n瑶台含碧雾。\r\n罗幕生紫烟。\r\n妙会非绮节。\r\n佳期乃凉年。\r\n玉壶承夜急。\r\n兰膏依晓煎。\r\n昔悲汉难越。\r\n今伤河易。\r\n怨咽双断念。\r\n凄悼两情悬。"
        },
        {
            "title": "戏作诗",
            "content": "宓妃生洛浦。\r\n游女发汉阳。\r\n妖闲逾下蔡。\r\n神妙绝高唐。\r\n绵驹且变俗。\r\n王豹复移乡。\r\n况兹集灵异。\r\n岂得无方将。\r\n长袂必留客。\r\n清畦咸绕梁。\r\n燕赵羞容止。\r\n西妲惭芬芳。\r\n徒闻殊可弄。\r\n定自乏明珰。"
        },
        {
            "title": "织妇诗",
            "content": "送别出南轩。\r\n离思沉幽室。\r\n调梭辍寒夜。\r\n鸣机罢秋日。\r\n良人在万里。\r\n谁与共成匹。\r\n愿得一回光。\r\n照此忧与疾。\r\n君情倘未忘。\r\n妾心长自毕。"
        },
        {
            "title": "捣衣诗",
            "content": "驾言易水北。\r\n送别河之阳。\r\n沉思惨行镳。\r\n如梦在空床。\r\n既寤丹绿谬。\r\n始知纨素伤。\r\n中州木叶下。\r\n边城应早霜。\r\n阴虫日惨烈。\r\n庭草复芸黄。\r\n金风徂清夜。\r\n明月悬洞房。\r\n袅袅同宫女。\r\n助我理衣裳参差夕杵引。\r\n哀怨秋砧扬。\r\n轻罗飞玉腕。\r\n弱翠低红妆。\r\n朱颜日已兴。\r\n眄睇色增光。\r\n捣以一匪石。\r\n文成双鸳鸯。\r\n制握断金刀。\r\n熏用如兰芳。\r\n佳期久不归。\r\n持此寄寒乡。\r\n妾身谁为容。\r\n思君苦入肠。"
        },
        {
            "title": "古意诗 二",
            "content": "当春有一草。\r\n绿花复垂枝。\r\n云是忘忧物。\r\n生在北堂陲。\r\n飞飞双蛱蝶。\r\n低低两差池。\r\n差池低复起。\r\n此芳性不移。\r\n飞蝶双复只。\r\n此心人莫知。"
        },
        {
            "title": "古意诗 一",
            "content": "飞鸟起离离。\r\n惊散忽差池。\r\n嗷嘈绕树上。\r\n翩翩集寒枝。\r\n既常以下役人。\r\n偏伤垄上儿。\r\n寄言闺中妾。\r\n此心讵能知。\r\n不见松萝上。\r\n叶落根不移。"
        },
        {
            "title": "代苏属国妇诗",
            "content": "良人与我期。\r\n不谓当过时。\r\n秋风忽送节。\r\n白露凝前基。\r\n怆怆独凉枕。\r\n搔搔孤月帷。\r\n忽听西北雁。\r\n似从寒海湄。\r\n果衔万里书。\r\n中有生离辞。\r\n惟言长别矣。\r\n不复道相思。\r\n胡羊久剽。\r\n夺。\r\n汉节故支持。\r\n帛上看未终。\r\n脸下泪如丝。\r\n空怀之死誓。\r\n远劳同穴诗。"
        },
        {
            "title": "十喻诗 梦诗",
            "content": "甘寝随四坐。\r\n盖睡依五众。\r\n违从竞分诤。\r\n美恶相戏弄。\r\n出家为上首。\r\n入仕作梁栋。\r\n色已非真实。\r\n闻见皆灵洞。\r\n长眼出长夜。\r\n大觉和大梦。"
        },
        {
            "title": "十喻诗 干闼婆诗",
            "content": "灵海自已极。\r\n沧流去无边。\r\n蜃蛤生异气。\r\n闼婆郁中天。\r\n青城接丹霄。\r\n金楼带紫烟。\r\n皆从望见起。\r\n非是物理然。\r\n因彼凡俗喻。\r\n此中玄又玄。"
        },
        {
            "title": "十喻诗 如炎诗",
            "content": "乱念瞩长原。\r\n例见望遥{火向}。\r\n逶迤似江汉。\r\n泛滥若沧溟。\r\n金波扬素沫。\r\n银浪翻绿萍。\r\n远思如可取。\r\n近至了无形。\r\n热缘热惚逼。\r\n渴爱渴心生。"
        },
        {
            "title": "十喻诗 幻诗",
            "content": "挥霍变三有。\r\n恍惚随六尘。\r\n兰园种五果。\r\n雕案出八珍。\r\n对见不可信。\r\n熟视事非真。\r\n空生四岳想。\r\n徒劳七识神。\r\n着幻是幻者。\r\n知幻非幻人。"
        },
        {
            "title": "和太子忏悔诗",
            "content": "玉泉漏向尽。\r\n金门光未成。\r\n缭绕闻天乐。\r\n周流扬梵声。\r\n兰汤浴身垢。\r\n忏悔净心灵。\r\n蒌草获再鲜。\r\n落花蒙重荣。"
        },
        {
            "title": "十喻诗 灵空诗",
            "content": "物情异所异。\r\n世心同所同。\r\n状如薪遇火。\r\n亦似草行风。\r\n迷惑三界里。\r\n颠倒六趣中。\r\n五爱性洞远。\r\n十相法灵冲。\r\n皆从妄所妄。\r\n无非空对空。"
        },
        {
            "title": "会三教诗",
            "content": "少时学周孔。\r\n弱冠穷六经。\r\n孝义连方册。\r\n仁恕满丹青。\r\n践言贵去伐。\r\n为善存好生。\r\n中复观道书。\r\n有名与无名。\r\n妙术镂金版。\r\n真言隐上清。\r\n密行贵阴德。\r\n显证表长龄。\r\n晚年开释卷。\r\n犹日映众星。\r\n苦集始觉知。\r\n因果乃方明。\r\n示教惟平等。\r\n至理归无生。\r\n分别根难一。\r\n执着性易惊。\r\n穷源无二圣。\r\n测善非三共同愿望。\r\n大椿径亿尺。\r\n小草裁云萌。\r\n大云降大雨。\r\n随分各受荣。\r\n心想起异解。\r\n报应有殊形。\r\n差别岂作意。\r\n深浅固物情。"
        },
        {
            "title": "游仙诗",
            "content": "水华究灵奥。\r\n阳精测神秘。\r\n具闻上仙诀。\r\n留丹未肯饵。\r\n潜名游柱史。\r\n隐迹居郎位。\r\n委曲凤台日。\r\n分明柏寝事。\r\n萧史暂徘徊。\r\n待我升龙辔。"
        },
        {
            "title": "游钟山大爱敬寺诗",
            "content": "曰予受尘缚。\r\n未得留盖缠。\r\n三有同永夜。\r\n六道等长眠。\r\n才性乏方便。\r\n智力非善权。\r\n生住无停相。\r\n剎那即徂迁。\r\n叹逝比悠稔。\r\n交臂乃奢年。\r\n从流既难反。\r\n弱丧谓不然。\r\n二苦常追随。\r\n三毒自烧然。\r\n贪痴养忧畏。\r\n热恼坐焦煎。\r\n道心理归终。\r\n信首故宜先。\r\n驾言追善友。\r\n回舆寻胜缘。\r\n面势周大地。\r\n萦带极长川。\r\n棱层叠嶂远。\r\n迤逦隥道悬。\r\n朝日照花林。\r\n光风起香山。\r\n飞鸟发差池。\r\n出云去连绵。\r\n落英分绮色。\r\n坠露散珠圆。\r\n当道兰{艹/靃}靡。\r\n临阶竹便娟。\r\n幽谷响嘤嘤。\r\n石濑鸣溅溅。\r\n萝短未中揽。\r\n葛嫩不任牵。\r\n攀缘傍玉涧。\r\n褰陟度金泉。\r\n长途弘翠微。\r\n香楼间紫烟。\r\n慧居超七净。\r\n梵住踰八禅。\r\n始得展身敬。\r\n方乃遂心虔。\r\n菩提圣种子。\r\n十力良福田。\r\n正趣果上果。\r\n归依天中天。\r\n一道长死生。\r\n有无离二边。\r\n何待空同右。\r\n岂羡汾阳前。\r\n以我初觉意。\r\n贻尔后来贤。"
        },
        {
            "title": "撰孔子正言竟述怀诗",
            "content": "志学耻传习。\r\n弱冠阙师友。\r\n爱悦夫子道。\r\n正言思善诱。\r\n删次起实沉。\r\n杀青在建酉。\r\n孤陋乏多闻。\r\n独学少击叩。\r\n仲冬寒气严霜风折细柳。\r\n白水凝涧溪。\r\n黄落散堆阜。\r\n康哉信股肱。\r\n惟圣归元首。\r\n独叹予一人。\r\n端然无四友。"
        },
        {
            "title": "登北顾楼诗",
            "content": "歇驾止行警。\r\n回舆暂游识。\r\n清道巡丘壑。\r\n缓步肆登陟。\r\n雁行上差池。\r\n羊肠转相逼。\r\n历览穷天步。\r\n矖瞩尽地域。\r\n南城连地险。\r\n北顾临水侧。\r\n深潭下无底。\r\n高岸长不测。\r\n旧屿石若构。\r\n新洲花如织。"
        },
        {
            "title": "藉田诗",
            "content": "寅宾始出日。\r\n律中方星鸟。\r\n千亩土膏紫。\r\n万顷陂色缥。\r\n严驾伫霞昕。\r\n浥露逗光晓。\r\n启行天犹暗。\r\n伐鼓地未悄。\r\n苍龙发蟠蜿。\r\n青旗引窈窕。\r\n仁化洽骇虫。\r\n德令禁胎夭。\r\n耕籍乘月映。\r\n遗滞指秋杪。\r\n年丰廉让多。\r\n岁薄礼节少。\r\n公卿秉耒耜。\r\n庶甿荷鉏耰。\r\n一人惭百王。\r\n三推先亿兆。"
        },
        {
            "title": "天安寺疏圃堂诗",
            "content": "乘和荡犹豫。\r\n此焉聊止息。\r\n连山去无限。\r\n长洲望不极。\r\n参差照光彩。\r\n左右皆春色。\r\n晻暧瞩。\r\n游丝。\r\n出没看飞翼。\r\n其乐信难忘。\r\n翛然宁有饰。"
        },
        {
            "title": "首夏泛天池诗",
            "content": "薄游朱明节。\r\n泛漾天渊池。\r\n舟楫互容与。\r\n藻苹相推移。\r\n碧沚红菡萏。\r\n白沙青涟漪。\r\n新波拂旧石。\r\n残花落故枝。\r\n叶软风易出。\r\n草密路难拫。"
        },
        {
            "title": "宴诗",
            "content": "止杀心自详。\r\n胜残道未遍。\r\n四主渐怀音。\r\n九夷稍革面。\r\n世治非去兵。\r\n国安岂忘战。\r\n钓台闻史籍。\r\n岐阳书记传。"
        },
        {
            "title": "答任殿中宗记室王中书别诗",
            "content": "问我去何节。\r\n光风正悠悠。\r\n兰华时未晏。\r\n举袂徒离忧。\r\n缓客承别酒。\r\n鸣琴和好仇。\r\n清宵一已曙。\r\n藐尔泛长洲。\r\n眷言无歇绪。\r\n深情附还流。"
        },
        {
            "title": "直石头诗",
            "content": "率土皆王士。\r\n安知全高尚。\r\n东垄弃黍稷。\r\n西游入卿相。\r\n属逢利建始。\r\n投分参末将。\r\n尺寸功未施。\r\n河山赏已谅。\r\n摄官因时暇。\r\n曳裾聊起望。\r\n郁盘地势远。\r\n参差百雉壮。\r\n翠壁绛霄际。\r\n丹楼青霞上。\r\n夕池出濠渚。\r\n朝云生叠嶂。\r\n笼鸟易为恩。\r\n屠羊无饰让。\r\n泰阶端且平。\r\n海水本无浪。\r\n小臣何日归。\r\n顿辔从闲放。"
        },
        {
            "title": "赠逸民诗 十二",
            "content": "晨朝已失。\r\n桑榆复过。\r\n漏有去箭。\r\n流无还波。\r\n切念不减。\r\n疑虑益多。\r\n季俗易骄。\r\n危心少知。\r\n我之忧矣。\r\n用是作歌。"
        },
        {
            "title": "赠逸民诗 十一",
            "content": "如垄生木。\r\n木有异心。\r\n如林鸣鸟。\r\n鸟有殊音。\r\n如江游鱼。\r\n鱼有浮沉。\r\n岩岩山高。\r\n湛湛水深。\r\n事迹易见。\r\n理相难寻。"
        },
        {
            "title": "赠逸民诗 十",
            "content": "风光绿野。\r\n日照青丘。\r\n孺鸟初飞。\r\n新泉始流。\r\n乘舆携手。\r\n连步同游。\r\n采芳中阿。\r\n折华道周。\r\n任情止息。\r\n随意去留。"
        },
        {
            "title": "赠逸民诗 九",
            "content": "仲节犹嫩。\r\n春色始娇。\r\n湛露未晞。\r\n轻云已消。\r\n绿竹猗猗。\r\n红桃夭夭。\r\n香气四起。\r\n英蘂六摇。\r\n蜂开采花。\r\n雀戏新条。"
        },
        {
            "title": "赠逸民诗 八",
            "content": "思怀友朋。\r\n远至欢适。\r\n躬开二敬。\r\n径延三益。\r\n缱绻故旧。\r\n绸缪宿昔。\r\n善言无违。\r\n相视莫逆。\r\n情如断金。\r\n义若投石。"
        },
        {
            "title": "赠逸民诗 七",
            "content": "念我栖迟。\r\n安步任心。\r\n夏兴石泉。\r\n春游香林。\r\n欢踰丝竹。\r\n乐过瑟琴。\r\n无疑无难。\r\n谁诃谁禁。\r\n百非不起。\r\n万累俱沉。"
        },
        {
            "title": "赠逸民诗 六",
            "content": "顾探怀抱。\r\n非为富贵。\r\n代既同人。\r\n时亦皆醉。\r\n六合岳崩。\r\n九州海沸。\r\n事须经纶。\r\n属当连师。\r\n投袂剑起。\r\n澄清泾渭。"
        },
        {
            "title": "赠逸民诗 五",
            "content": "仁者博爱。\r\n大士兼抚。\r\n慈均春阳。\r\n泽若时雨。\r\n心忘分别。\r\n情无去取。\r\n等皆长养。\r\n同加妪煦。\r\n譬流趋海。\r\n如子归父。"
        },
        {
            "title": "赠逸民诗 四",
            "content": "目因见生。\r\n才为时育。\r\n何为山阿。\r\n何为空谷。\r\n声殊雊雉。\r\n响异呦鹿。\r\n岂须托梦。\r\n宁俟延卜。\r\n想象屠钓。\r\n踟蹰板筑。"
        },
        {
            "title": "赠逸民诗 三",
            "content": "惟河出图。\r\n唯岳降神。\r\n是代皆有。\r\n何代无人。\r\n怀宝迷邦。\r\n高尚隐沦。\r\n价待哲后。\r\n见须明君。\r\n伊予不聪。\r\n故阙斯闻。"
        },
        {
            "title": "赠逸民诗 二",
            "content": "我闻在昔。\r\n有古天子。\r\n蚵华骈圣。\r\n周昌多士。\r\n缉熙朝野。\r\n体邦经始。"
        },
        {
            "title": "赠逸民诗 一",
            "content": "任重悠悠。\r\n生涯浩浩。\r\n善难拔茅。\r\n恶易蔓草。\r\n逆思药石。\r\n愻求非道。\r\n珠岂朝珍。\r\n璧宁国宝。\r\n想贤若焚。\r\n忧人如捣。"
        },
        {
            "title": "上云乐 金陵曲",
            "content": "句曲仙。\r\n长乐游。\r\n洞天巡。\r\n会迹六门。\r\n揖玉板。\r\n登金门。\r\n凤泉回肆。\r\n鹭羽降寻云。\r\n鹭羽一流。\r\n芳芬郁氛氲。"
        },
        {
            "title": "上云乐 金丹曲",
            "content": "紫霜耀。\r\n绛雪飞。\r\n追以还。\r\n转复飞。\r\n九真道方微。\r\n千年不传。\r\n一传裔云衣。"
        },
        {
            "title": "上云乐 玉龟曲",
            "content": "玉龟山。\r\n真长仙。\r\n九光曜。\r\n五云生。\r\n交带要分影。\r\n大华冠晨缨。\r\n耉如玄罗。\r\n出入游太清。"
        },
        {
            "title": "上云乐 方诸曲",
            "content": "方诸上。\r\n上云人。\r\n业守仁。\r\n摐金集瑶池。\r\n步光礼玉晨。\r\n霞盖容长肃。\r\n清虚伍列真。"
        },
        {
            "title": "上云乐 方丈曲",
            "content": "方丈上。\r\n崚层云。\r\n挹八玉。\r\n御三云。\r\n金"
        },
        {
            "title": "上云乐 桐柏曲",
            "content": "桐柏真。\r\n升帝宾。\r\n戏伊谷。\r\n游洛滨。\r\n参差列凤管。\r\n容与起梁尘。\r\n望不可至。\r\n徘徊谢时人。"
        },
        {
            "title": "上云乐 凤台曲",
            "content": "小序题解 古今乐录曰。\r\n上云乐七曲。\r\n梁武帝制。\r\n以代西曲。\r\n一曰凤台。\r\n二曰桐柏。\r\n三曰方丈。\r\n四曰方诸。\r\n五曰玉龟。\r\n六曰金丹。\r\n七曰金陵。\r\n凤台上。\r\n两悠悠。\r\n云之际。\r\n神光朝天极。\r\n华盖遏延州。\r\n羽衣昱耀。\r\n春吹去复留。"
        },
        {
            "title": "江南弄 朝云曲",
            "content": "张乐阳台歌上谒。\r\n如寝如兴芳晻暧。\r\n容光既艳复还没。\r\n复还没。\r\n望不来。\r\n巫山高。\r\n心徘徊。"
        },
        {
            "title": "江南弄 游女曲",
            "content": "氛氲兰麝体芳滑。\r\n容色玉耀眉如月。\r\n珠佩婐{女巵}戏金阙。\r\n戏金阙。\r\n游紫庭。\r\n舞飞阁。\r\n歌长生。"
        },
        {
            "title": "江南弄 采菱曲",
            "content": "江南稚女珠腕绳。\r\n金翠摇首红颜兴。\r\n桂棹容与歌采菱。\r\n歌采菱。\r\n心未怡。\r\n翳罗袖。\r\n望所思。"
        },
        {
            "title": "江南弄 凤笙曲",
            "content": "绿耀克碧雕管笙。\r\n朱唇玉指学凤鸣。\r\n流速参差飞且停。\r\n在凤楼。\r\n弄娇响。\r\n间清讴。"
        },
        {
            "title": "江南弄 采莲曲",
            "content": "游戏五湖采莲归。\r\n发花田叶芳袭衣。\r\n为君艳歌世所希。\r\n世所希。\r\n有如玉。\r\n江南弄。\r\n采莲曲。"
        },
        {
            "title": "江南弄 龙笛曲",
            "content": "美人绵眇在云堂。\r\n雕金镂竹眠玉床。\r\n婉爱寥亮绕红梁。\r\n绕红梁。\r\n流月台。\r\n驻狂风。\r\n郁徘徊。"
        },
        {
            "title": "江南弄 江南弄",
            "content": "众花杂色满上林。\r\n舒芳耀绿垂轻阴。\r\n连手躞蹀舞春心。\r\n舞春心。\r\n临岁腴。\r\n中人望。\r\n独踟蹰。"
        },
        {
            "title": "河中之水歌",
            "content": "河中之水向东流。\r\n洛阳女儿名莫愁。\r\n莫愁十三能织绮。\r\n十四采桑南陌头。\r\n十五嫁为卢家妇。\r\n十六生儿字阿侯。\r\n卢家兰室桂为梁。\r\n中有郁金苏合香。\r\n头上金钗十二行。\r\n足下丝履五文章。\r\n珊瑚挂镜烂生光。\r\n平头奴子擎履箱。\r\n人生富贵何所望。\r\n恨不早嫁东家王。"
        },
        {
            "title": "白纻辞 二",
            "content": "纤腰袅袅不任衣。\r\n娇怨独立特为谁。\r\n赴曲君前未忍归。\r\n上声急调中心飞。"
        },
        {
            "title": "白纻辞 一",
            "content": "朱丝王柱罗象筵。\r\n飞管促节舞少年。\r\n短歌流目未肯前。\r\n含笑一转私自怜。"
        },
        {
            "title": "襄阳蹋蹄歌 三",
            "content": "龙马紫金鞍。\r\n翠眊白玉覊。\r\n照耀双阙下。\r\n知是襄阳儿。"
        },
        {
            "title": "襄阳蹋蹄歌 二",
            "content": "草树非一香。\r\n花叶百种色。\r\n寄语故情人。\r\n知我心相忆。"
        },
        {
            "title": "襄阳蹋蹄歌 一",
            "content": "陌头征人去。\r\n闺中女下机。\r\n含情不能言。\r\n送别沾罗衣。"
        },
        {
            "title": "上声歌",
            "content": "花色过桃杏。\r\n名称重金琼。\r\n名歌非下里。\r\n含笑作上声。"
        },
        {
            "title": "碧玉歌",
            "content": "杏梁日始照。\r\n蕙席欢未极。\r\n碧玉奉金杯。\r\n绿酒助花色。"
        },
        {
            "title": "团扇歌",
            "content": "手中白团扇。\r\n净如秋团月。\r\n清风任动生。\r\n娇香承意发。"
        },
        {
            "title": "欢闻歌 二",
            "content": "南有相思木。\r\n合影复同心。\r\n游女不可求。\r\n谁能息空阴。"
        },
        {
            "title": "欢闻歌 一",
            "content": "艳艳金楼女。\r\n心如玉池莲。\r\n持底报郎恩。\r\n俱期游梵天。"
        },
        {
            "title": "子夜四时歌 冬歌 四",
            "content": "一年漏将尽。\r\n万里人未归。\r\n君志固有在。\r\n妾躯乃无依。"
        },
        {
            "title": "子夜四时歌 冬歌 三",
            "content": "果欲结金兰。\r\n但看松柏林。\r\n经霜不堕地。\r\n岁寒无异心。"
        },
        {
            "title": "子夜四时歌 冬歌 二",
            "content": "别时鸟啼户。\r\n今晨雪满墀。\r\n过此君不返。\r\n但恐绿鬓衰。"
        },
        {
            "title": "子夜四时歌 冬歌 一",
            "content": "寒闺动黻帐。\r\n密筵重锦席。\r\n卖眼拂长袖。\r\n含笑留上客。"
        },
        {
            "title": "子夜四时歌 秋歌 四",
            "content": "当信抱梁期。\r\n莫听回风音。\r\n镜中两入髻。\r\n分明无两心。"
        },
        {
            "title": "子夜四时歌 秋歌 三",
            "content": "吹漏未可停。\r\n弦断当更续。\r\n俱作双丝引。\r\n共奏同心曲。"
        },
        {
            "title": "子夜四时歌 秋歌 二",
            "content": "七彩紫金柱。\r\n九华白玉梁。\r\n但歌云不去。\r\n含吐有余香。"
        },
        {
            "title": "子夜四时歌 秋歌 一",
            "content": "绣带合欢结。\r\n锦衣连理文。\r\n怀情入夜月。\r\n含笑出朝云。"
        },
        {
            "title": "子夜四时歌 夏歌 四",
            "content": "含桃落花日。\r\n黄鸟营飞时。\r\n君往马已疲。\r\n妾去蚕欲饥。"
        },
        {
            "title": "子夜四时歌 夏歌 三",
            "content": "玉盘着朱李。\r\n金杯盛白酒。\r\n虽欲持自亲。\r\n复恐不甘口。"
        },
        {
            "title": "子夜四时歌 夏歌 二",
            "content": "闺中花如绣。\r\n帘上露如珠。\r\n欲知有所思。\r\n停织复歭{止屠}。"
        },
        {
            "title": "子夜四时歌 夏歌 一",
            "content": "江南莲花开。\r\n红光覆碧水。\r\n色同心复同。\r\n藕异心无异。"
        },
        {
            "title": "子夜四时歌 春歌 四",
            "content": "花坞蝶双飞。\r\n柳堤鸟百舌。\r\n不见佳人来。\r\n徒劳心断绝。"
        },
        {
            "title": "子夜四时歌 春歌 三",
            "content": "朱日光素冰。\r\n朝花映白雪。\r\n折梅待佳人。\r\n共迎阳春月。"
        },
        {
            "title": "子夜四时歌 春歌 二",
            "content": "兰叶始满地。\r\n梅花已落枝。\r\n持此可怜意。\r\n摘以寄心知。"
        },
        {
            "title": "子夜四时歌 春歌 一",
            "content": "阶上香入怀。\r\n庭中花照眼。\r\n春心一如此。\r\n情来不可限。"
        },
        {
            "title": "子夜歌 二",
            "content": "朝日照绮窗。\r\n光风动纨罗。\r\n巧笑蒨两犀。\r\n美目扬双蛾。"
        },
        {
            "title": "子夜歌 一",
            "content": "恃爱如欲进。\r\n含羞未肯前。\r\n朱口发艳歌。\r\n玉指弄娇弦。"
        },
        {
            "title": "阊阖篇",
            "content": "西汉本佳妍。\r\n金马望甘泉。\r\n卫尉屯兵上。\r\n期门晓漏传。\r\n犹重河东赋。\r\n欲知追神仙。\r\n羽骑凌云转。\r\n阊阖带空悬。\r\n长旗扫月窟。\r\n凤迹辗星躔。\r\n但使丹砂就。\r\n能令亿万年。"
        },
        {
            "title": "拟明月照高楼",
            "content": "圆魄当虚闼。\r\n清光流思延。\r\n延思照孤影。\r\n凄怨还自怜。\r\n台镜早生尘。\r\n匣琴又无弦。\r\n悲慕屡伤节。\r\n离忧亟华年。\r\n君如东扶景。\r\n妾似西柳烟。\r\n相去既路迥。\r\n明晦亦殊悬。\r\n愿为铜铁辔。\r\n以感长乐前。"
        },
        {
            "title": "拟青青河畔草",
            "content": "幕幕绣户丝。\r\n悠悠怀昔期。\r\n昔期久不归。\r\n乡国旷音辉。\r\n音辉空结迟。\r\n半寝觉如至。\r\n既寤了无形。\r\n与君隔平生。\r\n月以云掩光。\r\n叶以霜摧老。\r\n当途竞自容。\r\n莫肯为妾道。"
        },
        {
            "title": "长安有狭邪行",
            "content": "洛阳有曲陌。\r\n曲陌不通驿。\r\n忽遇二少童。\r\n扶辔问君宅。\r\n我宅邯郸右。\r\n易忆复可知。\r\n大息组絪缊。\r\n中息佩陆离。\r\n小息尚青绮。\r\n总辔游南皮。\r\n三息俱入门。\r\n家臣拜门垂。\r\n三息俱升堂。\r\n旨酒盈千巵。\r\n三息俱入户。\r\n户内有光仪。\r\n大妇理金翠。\r\n中妇事玉觿笙游曲池。\r\n丈人少徘徊。\r\n凤吹方参差。"
        },
        {
            "title": "雍台",
            "content": "日落登雍台。\r\n佳人殊未来。\r\n绮窗莲花掩。\r\n网户琉璃开。\r\n{艹/丰}茸临紫桂。\r\n蔓延交青苔。\r\n月没光阴尽。\r\n望子独悠哉。"
        },
        {
            "title": "临高台",
            "content": "高台半行云。\r\n望望高不极。\r\n草树无参差。\r\n山河同一色。\r\n髣髴洛阳道。\r\n道远离别识。\r\n玉阶故情人。\r\n情来共相忆。"
        },
        {
            "title": "有所思",
            "content": "谁言生离久。\r\n适意与君别。\r\n衣上芳犹在。\r\n握里书未灭。\r\n腰中双绮带。\r\n梦为同心结。\r\n常恐所思露。\r\n瑶华未忍折。"
        },
        {
            "title": "芳树",
            "content": "绿树始摇芳。\r\n芳生非一叶。\r\n一叶度春风。\r\n芳华自相接。\r\n杂色乱参差。\r\n众花纷重叠。\r\n重叠不可思。\r\n思此谁能惬。"
        },
        {
            "title": "莫愁歌",
            "content": "河中之水向东流，\r\n洛阳女儿名莫愁。\r\n莫愁十三能织绮，\r\n十四采桑南陌头。\r\n十五嫁为卢家妇，\r\n十六生儿字阿侯。\r\n卢家兰室桂为梁，\r\n中有郁金苏合香。\r\n头上金钗十二行，\r\n足下丝履五文章。\r\n珊瑚挂镜烂生光，\r\n平头奴子提履箱。\r\n人生富贵何所望，\r\n恨不嫁与东家王。"
        },
        {
            "title": "东飞伯劳歌",
            "content": "东飞伯劳西飞燕，\r\n黄姑织女时相见。\r\n谁家女儿对门居，\r\n开颜发艳照里闾。\r\n南窗北牖挂明光，\r\n罗帷绮箔脂粉香。\r\n女儿年几十五六，\r\n窈窕无双颜如玉。\r\n三春已暮花从风，\r\n空留可怜与谁同。"
        },
        {
            "title": "邯郸歌",
            "content": "回顾灞陵上。\r\n北指邯郸道。\r\n短衣妾不伤。\r\n南山为君老。"
        }
    ]
}