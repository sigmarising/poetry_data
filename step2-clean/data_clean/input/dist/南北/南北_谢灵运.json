{
    "dynasty": "南北",
    "author": "谢灵运",
    "intro": "谢灵运（385－433）祖籍河南太康。山水诗成就很高，是我国山水诗作的开创者，对扭转东晋玄言诗风起了积极作用。有《谢康乐集》。",
    "items": [
        {
            "title": "石门岩上宿（夜宿石门）",
            "content": "朝搴苑中兰，畏彼霜下歇。\r\n暝还云际宿，弄此石上月。\r\n鸟鸣识夜栖，木落知风发。\r\n异音同至听，殊响俱清越。\r\n妙物莫为赏，芳醑谁与伐。\r\n美人竟不来，阳阿徒晞发。\r\n\r\n\r\n【注释】：【注释】：\r\n\r\n　　第 335 页［①］搴(qiān千)：拔取。苑：苑囿，养禽兽种树木的花园。歇：尽，凋谢。这二句是说：因为怕兰花被秋霜打坏，所以趁着早晨去园中采撷。\r\n　　第 335 页［②］暝(míng明)：黄昏。云际：云间，这里指石门别墅。\r\n　　第 335 页［③］弄：玩赏。石上月：石门山上的月色。\r\n　　第 335 页［④］异音、殊响：奇异的声响，指栖鸟夜鸣和风发木落的声音。致听：听得到。“致”又作“至”，至听，犹言极动听。清越：声音清亮悠扬。\r\n　　第 335 页［⑤］妙物：美妙的景物，指上面写到的兰、月、鸟鸣、风声等。这句是说那美好的景物没有人和自己一同欣赏。\r\n　　第 335 页［⑥］芳醑(xǔ许)：美酒。伐：赞美。这句是说，谁同我一起欣赏这好酒。\r\n　　第 335 页［⑦］美人：指诗人思念的好友。阳阿：神话中所说的太阳升起的山丘。山南叫阳，曲隅为阿。晞：晒干。这二句出于屈原的《九歌·少司命》：“与女沐兮咸池，晞女罚邰伲葩阳之阿，望美人兮未来，临风恍兮浩歌。”意思是说没有知心好友同游，只能在阳阿独自晒头发。\r\n【说明】\r\n　　这首诗又名《石门岩上宿》。石门，即石门山，在今浙江省嵊县，诗人在这里筑有石门别墅。\r\n　　这首诗主要是通过山中的生活和奇特的景物，来表达自己孤独、寂寞的思想感情。诗的中间部分描写山中秋夜的景物，全是通过所听到的声音来写，比较生动、别致。\r\n－－－－－－－－邓魁英、韩兆琦等《汉魏南北朝诗选注》"
        },
        {
            "title": "登庐山绝顶望诸峤",
            "content": "山行非有期，弥远不能辍。\r但欲淹昏旦，遂复经圆缺。\r积峡忽复启，平途俄已绝。\r峦垅有合沓，往来无踪辙。\r昼夜蔽日月，冬夏共霜雪。"
        },
        {
            "title": "庐陵王墓下作",
            "content": "晓月发云阳，落日次朱方。\r\n含凄泛广川，洒泪眺连岗。\r\n眷言怀君子，沈痛结中肠。\r\n道消结愤懑，运开申悲凉。\r\n神期恒若在，德音初不忘。\r\n徂谢易永久，松柏森已行。\r\n延州协心许，楚老惜兰芳。\r\n解剑竟何及，抚坟徒自伤。\r\n平生疑若人，通蔽互相妨。\r\n理感深情恸，定非识所将。\r\n脆促良可哀，夭枉特兼常。\r\n一随往化灭，安用空名扬？举声泣已洒，长叹不成章。"
        },
        {
            "title": "于南山往北山经湖中瞻眺",
            "content": "朝旦发阳崖，景落憩阴峯。\r\n舍舟眺迥渚，停策倚茂松。\r\n侧径既窈窕，环洲亦玲珑。\r\n俛视乔木杪，仰聆大壑灇。\r\n石横水分流，林密蹊绝踪。\r\n解作竟何感，升长皆丰容。\r\n初篁苞绿箨，新蒲含紫茸。\r\n海鸥戏春岸，天鸡弄和风。\r\n抚化心无厌，览物眷弥重。\r\n不惜去人远，但恨莫与同。\r\n孤游非情叹，赏废理谁通？"
        },
        {
            "title": "拟魏太子邺中集诗 平原侯植",
            "content": "公子不及世事，但美遨游，然颇有忧生之嗟。\r\n朝游登凤阁，日暮集华沼。\r\n倾柯引弱枝，攀条摘蕙草。\r\n徙倚穷骋望，目极尽所讨。\r\n西顾太行山，北眺邯郸道。\r\n平衢修且直，白杨信褭褭。\r\n副君命饮宴，欢娱写怀抱。\r\n良游匪昼夜，岂云晚与早。\r\n众宾悉精妙，清辞洒兰藻。\r\n哀音下回鹄，余哇彻清昊。\r\n中山不知醉，饮德方觉饱。\r\n愿以黄发期，养生念将老。"
        },
        {
            "title": "拟魏太子邺中集诗 阮瑀",
            "content": "管书记之任，有优渥之言。\r\n河洲多沙尘，风悲黄云起。\r\n金羁相驰逐，联翩何穷已。\r\n庆云惠优渥，微薄攀多士。\r\n念昔渤海时，南皮戏清沚。\r\n今复河曲游，鸣葭泛兰汜。\r\n躧步陵丹梯，并坐侍君子。\r\n妍谈既愉心，哀弄信睦耳。\r\n倾酤系芳醑，酌言岂终始。\r\n自从食蓱来，唯见今日美。"
        },
        {
            "title": "拟魏太子邺中集诗 应玚",
            "content": "汝颍之士，流离世故，颇有飘薄之叹。\r\n嗷嗷云中鴈，举翮自委羽。\r\n求凉弱水湄，违寒长沙渚。\r\n顾我梁川时，缓步集颍许。\r\n一旦逢世难，沦薄恒羁旅。\r\n天下昔未定，托身早得所。\r\n官度厕一卒，乌林预艰阻。\r\n晚节值众贤，会同庇天宇。\r\n列坐荫华榱，金樽盈清醑。\r\n始奏延露曲，继以阑夕语。\r\n调笑辄酬答，嘲谑无惭沮。\r\n倾躯无遗虑，在心良已叙。"
        },
        {
            "title": "拟魏太子邺中集诗 刘桢",
            "content": "卓荦偏人，而文最有气，所得颇经奇。\r\n贫居晏里闬，少小长东平。\r\n河兖当冲要，沦飘薄许京。\r\n广川无逆流，招纳厕羣英。\r\n北渡黎阳津，南登纪郢城。\r\n既览古今事，颇识治乱情。\r\n欢友相解达，敷奏究平生。\r\n矧荷明哲顾，知深觉命轻。\r\n朝游牛羊下，暮坐括揭鸣。\r\n终岁非一日，传巵弄新声。\r\n辰事既难谐，欢愿如今并。\r\n唯羡肃肃翰，缤纷戾高冥。"
        },
        {
            "title": "拟魏太子邺中集诗 徐干",
            "content": "少无宦情，有箕颍之心事，故仕世多素辞。\r\n伊昔家临淄，提携弄齐瑟。\r\n置酒饮胶东，淹留憩高密。\r\n此欢谓可终，外物始难毕。\r\n摇荡箕濮情，穷年迫忧栗。\r\n末涂幸休明，栖集建薄质。\r\n已免负薪苦，仍游椒兰室。\r\n清论事究万，美话信非一。\r\n行觞奏悲歌，永夜系白日。\r\n华屋非蓬居，时髦岂余匹？中饮顾昔心，怅焉若有失。"
        },
        {
            "title": "拟魏太子邺中集诗 陈琳",
            "content": "袁本初书记之士，故述丧乱事多。\r\n皇汉逢屯邅，天下遭氛慝。\r\n董氏沦关西，袁家拥河北。\r\n单民易周章，窘身就羁勒。\r\n岂意事乖己，永怀恋故国。\r\n相公实勤王，信能定蝥贼。\r\n复覩东都辉，重见汉朝则。\r\n余生幸已多，矧乃值明德。\r\n爱客不告疲，饮燕遗景刻。\r\n夜听极星阑，朝游穷曛黑。\r\n哀哇动梁埃，急觞荡幽默。\r\n且尽一日娱，莫知古来惑。"
        },
        {
            "title": "拟魏太子邺中集诗 王粲",
            "content": "家本秦川，贵公子孙，遭乱流寓，自伤情多。\r\n幽厉昔崩乱，桓灵今板荡。\r\n伊洛既燎烟，函崤没无像。\r\n整装辞秦川，秣马赴楚壤。\r\n沮漳自可美，客心非外奖。\r\n常叹诗人言，式微何由往。\r\n上宰奉皇灵，侯伯咸宗长。\r\n云骑乱汉南，纪郢皆扫荡。\r\n排雾属盛明，披云对清朗。\r\n庆泰欲重叠，公子特先赏。\r\n不谓息肩愿，一旦值明两。\r\n并载游邺京，方舟泛河广。\r\n绸缪清燕娱，寂寥梁栋响。\r\n既作长夜饮，岂顾乘日养！"
        },
        {
            "title": "拟魏太子邺中集诗 魏太子",
            "content": "小序建安末，余时在邺宫，朝游夕燕，究欢愉之极。\r\n天下良辰美景，赏心乐事，四者难并。\r\n今昆弟友朋，二三诸彦，共尽之矣。\r\n古来此娱，书籍未见，何者？楚襄王时有宋玉、唐景，梁孝王时有邹、枚、严、马，游者美矣，而其主不文；汉武帝徐乐诸才，备应对之能，而雄猜多忌，岂获晤言之适？不诬方将，庶必贤于今日尔。\r\n岁月如流，零落将尽，撰文怀人，感往增怆。\r\n其辞曰：百川赴巨海，众星环北辰。\r\n照灼烂霄汉，遥裔起长津。\r\n天地中横溃，家王拯生民。\r\n区宇既涤荡，羣英必来臻。\r\n忝此钦贤性，由来常怀仁。\r\n况值众君子，倾心隆日新。\r\n论物靡浮说，析理实敷陈。\r\n罗缕岂阙辞？窈窕究天人。\r\n澄觞满金罍，连榻设华茵。\r\n急弦动飞听，清歌拂梁尘。\r\n何言相遇易，此欢信可珍。"
        },
        {
            "title": "田南树园激流植援",
            "content": "樵隐俱在山，由来事不同。\r\n不同非一事，养痾亦园中。\r\n中园屏氛杂，清旷招远风。\r\n卜室倚北阜，启扉面南江。\r\n激涧代汲井，插槿当列墉。\r\n羣木既罗户，众山亦对牕。\r\n靡迤趋下田，迢递瞰高峯。\r\n寡欲不期劳，即事罕人功。\r\n唯开蒋生径，永怀求羊踪。\r\n赏心不可忘，妙善冀能同。"
        },
        {
            "title": "南楼中望所迟客",
            "content": "杳杳日西颓，漫漫长路迫。\r\n登楼为谁思？临江迟来客。\r\n与我别所期，期在三五夕。\r\n圆景早已满，佳人犹未适。\r\n即事怨睽携，感物方凄戚。\r\n孟夏非长夜，晦明如岁隔。\r\n瑶华未堪折，兰苕已屡摘。\r\n路阻莫赠问，云何慰离析？搔首访行人，引领冀良觌。"
        },
        {
            "title": "会吟行",
            "content": "六引缓清唱，三调伫繁音。\r\n列筵皆静寂，咸共聆会吟。\r\n会吟自有初，请从文命敷。\r\n敷绩壶冀始，刊木至江汜。\r\n列宿炳天文，负海横地理。\r\n连峯竞千仞，背流各百里。\r\n滮池溉粳稻，轻云暧松杞。\r\n两京愧佳丽，三都岂能似？层台指中天，高墉积崇雉。\r\n飞燕跃广途，鹢首戏清沚。\r\n肆呈窈窕容，路曜便娟子。\r\n自来弥年代，贤达不可纪。\r\n句践善废兴，越叟识行止。\r\n范蠡出江湖，梅福入城市。\r\n东方就旅逸，梁鸿去桑梓。\r\n牵缀书土风，辞殚意未已。"
        },
        {
            "title": "入华子岗是麻源第三谷五言",
            "content": "南州实炎德，桂树凌寒山。\r\n铜陵映碧润，石磴泻红泉。\r\n既枉隐沦客，亦栖肥遯贤。\r\n险径无测度，天路非术阡。\r\n遂登羣峯首，邈若升云烟。\r\n羽人绝髣髴，丹丘徒空筌。\r\n图牒复摩灭，碑版谁闻传？莫辩百世后，安知千载前。\r\n且申独往意，乘月弄潺湲。\r\n恒充俄顷用，岂为古今然！"
        },
        {
            "title": "入彭蠡湖口",
            "content": "客游倦水宿，风潮难具论。\r\n洲岛骤回合，圻岸屡崩奔。\r\n乘月听哀狖，浥露馥芳荪。\r\n春晚绿野秀，岩高白云屯。\r\n千念集日夜，万感盈朝昏。\r\n攀崖照石镜，牵叶入松门。\r\n三江事多往，九派理空存。\r\n露物{乂/厷}珍怪，异人秘精魂。\r\n金膏灭明光，水碧缀流温。\r\n徒作千里曲，弦绝念侄亍"
        },
        {
            "title": "还旧园作见颜范二中书",
            "content": "辞满岂多秩，谢病不待年。\r\n偶与张邴合，久欲还东山。\r\n圣灵昔回眷，微尚不及宣。\r\n何意冲飙激，烈火纵炎烟。\r\n焚玉发昆峯，余燎遂见迁。\r\n投沙理既迫，如邛愿亦愆。\r\n长与欢爱别，永绝平生缘。\r\n浮舟千仞壑，揔辔万寻巅。\r\n流沫不足险，石林岂为艰！闽中安可处，日夜念归旋。\r\n事踬两如直，心惬三避贤。\r\n托身青云上，栖岩挹飞泉。\r\n盛明荡氛昏，贞休康屯邅。\r\n殊方咸成贷，微物豫采甄。\r\n感深操不固，质弱易版缠。\r\n曾是反昔园，语往实款然。\r\n曩基即先筑，故池不更穿。\r\n果木有旧行，壤石无远延。\r\n虽非休憩地，聊取永日闲。\r\n卫生自有经，息阴谢所牵。\r\n夫子照情素，探怀授往篇。"
        },
        {
            "title": "道路忆山中",
            "content": "采菱调易急，江南歌不缓。\r\n楚人心昔绝，越客肠今断。\r\n断绝虽殊念，俱为归虑款。\r\n存乡尔思积，忆山我愤懑。\r\n追寻栖息时，偃卧任纵诞。\r\n得性非外求，自已为谁纂？不怨秋夕长，常苦夏日短。\r\n濯流激浮湍，息阴倚密竿。\r\n怀故叵新欢，含悲忘春{日耎}。\r\n凄凄明月吹，恻恻广陵散。\r\n殷勤诉危柱，慷慨命促管！"
        },
        {
            "title": "初发石首城",
            "content": "白珪尚可磨，斯言易为缁。\r\n虽抱中孚爻，犹劳贝锦诗。\r\n寸心若不亮，微命察如丝。\r\n日月垂光景，成贷遂兼兹。\r\n出宿薄京畿，晨装抟鲁飔。\r\n重经平生别，再与朋知辞。\r\n故山日已远，风波岂还时。\r\n苕苕万里帆，茫茫终何之？游当罗浮行，息必庐霍期。\r\n越海凌三山，游湘历九嶷。\r\n钦圣若旦暮，怀贤亦凄其。\r\n皎皎明发心，不为岁寒欺。"
        },
        {
            "title": "初去郡",
            "content": "彭薛裁知耻，贡公未遗荣。\r\n或可优贪竞，岂足称达生？伊余秉微尚，拙讷谢浮名。\r\n庐园当栖岩，卑位代躬耕。\r\n顾己虽自许，心迹犹未并。\r\n无庸妨周任，有疾像长卿。\r\n毕娶类尚子，薄游似邴生。\r\n恭承古人意，促装反柴荆。\r\n牵丝及元兴，解龟在景平。\r\n负心二十载，于今废将迎。\r\n理棹遄还期，遵渚骛修垧。\r\n遡溪终水涉，登岭始山行。\r\n野旷沙岸净，天高秋月明。\r\n憩石挹飞泉，攀林搴落英。\r\n战胜臞者肥，止监流归停。\r\n即是羲唐化，获我击壤声！"
        },
        {
            "title": "酬从弟惠连",
            "content": "寝瘵谢人徒，灭迹入云峯。\r\n岩壑寓耳目，欢爱隔音容。\r\n永绝赏心望，长怀莫与同。\r\n末路值令弟，开颜披心胸。\r\n心胸既云披，意得咸在斯。\r\n凌涧寻我室，散帙问所知。\r\n夕虑晓月流，朝忌曛日驰。\r\n悟对无厌歇，聚散成分离。\r\n分离别西川，回景归东山。\r\n别时悲已甚，别后情更延。\r\n倾想迟嘉音，果枉济江篇。\r\n辛勤风波事，款曲洲渚言。\r\n洲渚既淹时，风波子行迟，务协华京想，讵存空谷期。\r\n傥若果归言，共陶暮暮时。\r\n暮春虽未交，仲春善游遨。\r\n山桃发红萼，野蕨渐紫苞。\r\n鸣嘤已悦豫，幽居犹郁陶。\r\n梦寐伫归舟，释我吝与劳。"
        },
        {
            "title": "登临海峤初发强中作与从弟惠连见羊何共和之",
            "content": "杪秋寻远山，山远行不近。\r\n与子别山阿，含酸赴修轸。\r\n中流袂就判，欲去情不忍。\r\n顾望脰未悁，汀曲舟已隐。\r\n隐汀绝望舟，骛棹逐惊流。\r\n欲抑一生欢，并奔千里游。\r\n日落当栖薄，系缆临江楼。\r\n岂惟夕情敛，忆尔共淹留。\r\n淹留昔时欢，复增今日叹。\r\n兹情已分虑，况乃协悲端。\r\n秋泉鸣北涧，哀猿响南峦。\r\n戚戚新别心，凄凄久念攒！攒念攻别心，旦发清溪阴。\r\n暝投剡中宿，明登天姥岑。\r\n高高入云霓，还期那可寻？傥遇浮丘公，长绝子徽音。"
        },
        {
            "title": "东阳溪中赠答",
            "content": "可怜谁家郎。\r\n缘流乘素舸。\r\n但问情若为。\r\n月就云中堕。"
        },
        {
            "title": "东阳溪中赠答",
            "content": "可怜谁家妇。\r\n缘流洗素足。\r\n明月在云间。\r\n迢迢不可得。"
        },
        {
            "title": "种桑诗",
            "content": "诗人陈条柯。\r\n亦有美攘剔。\r\n前修为谁故。\r\n后事资纺绩。\r\n常佩知方诫。\r\n愧微富教益。\r\n浮阳骛嘉月。\r\n艺桑迨闲隙。\r\n疏栏发近郛。\r\n长行达广埸。\r\n旷流始毖泉。\r\n湎涂犹跬迹。\r\n俾此将长成。\r\n慰我海外役。"
        },
        {
            "title": "命学士讲书诗",
            "content": "卧病同淮阳。\r\n宰邑旷武城。\r\n弦歌愧言子。\r\n清净谢伏生。\r\n古人不可攀。\r\n何以报恩荣。\r\n时往岁易周。\r\n聿来政无成。\r\n曾是展予心。\r\n招学讲羣经。\r\n铄金既云刃。\r\n凝土亦能铏。\r\n望尔志尚隆。\r\n远嗣竹箭声。\r\n敢谓荀氏训。\r\n且布兰陵情。\r\n待罪岂久期。\r\n礼乐俟贤明。"
        },
        {
            "title": "读书斋诗",
            "content": "春事时已歇。\r\n池塘旷幽寻。\r\n残红被径隧。\r\n初绿杂浅深。\r\n偃仰倦芳褥。\r\n频步忧新阴。\r\n谋春不及竟。\r\n夏物遽见侵。"
        },
        {
            "title": "斋中读书诗",
            "content": "昔余游京华。\r\n未尝废丘壑。\r\n矧乃归山川。\r\n心迹双寂寞。\r\n虚馆绝诤讼。\r\n空庭来鸟雀。\r\n卧疾丰暇豫。\r\n翰墨时间作。\r\n怀抱观古今。\r\n寝食展戏谑。\r\n既笑沮溺苦。\r\n又哂子云阁。\r\n执戟亦以疲。\r\n耕稼岂云乐。\r\n万事难并欢。\r\n达生幸可托。"
        },
        {
            "title": "白石岩下径行田诗",
            "content": "小邑居易贫。\r\n灾年民无生。\r\n知浅惧不周。\r\n爱深忧在情。\r\n旧业横海外。\r\n芜秽积颓龄。\r\n饥馑不可久。\r\n甘心务经营。\r\n千顷带远堤。\r\n万里泻长汀。\r\n洲流涓浍合。\r\n连统塍埒幷。\r\n虽非楚宫化。\r\n荒阙亦黎萌。\r\n虽非郑白渠。\r\n每岁望东京。\r\n天鉴傥不孤。\r\n来兹验微诚。"
        },
        {
            "title": "行田登海口盘屿山诗",
            "content": "羁苦孰云慰。\r\n观海藉朝风。\r\n莫辨洪波极。\r\n谁知大壑东。\r\n依稀采菱歌。\r\n彷佛含嚬容。\r\n遨游碧沙渚。\r\n游衍丹山峯。"
        },
        {
            "title": "过白岸亭诗",
            "content": "拂衣遵沙垣。\r\n缓步入蓬屋。\r\n近涧涓密石。\r\n远山映疏木。\r\n空翠难强名。\r\n渔钓易为曲。\r\n援萝临青崖。\r\n春心自相属。\r\n交交止栩黄。\r\n呦呦食萍鹿。\r\n伤彼人百哀。\r\n嘉尔承筐乐。\r\n荣悴迭去来。\r\n穷通成休慽。\r\n未若长疏散。\r\n万事恒抱朴。"
        },
        {
            "title": "石门新营所住四面高山回溪石濑茂林修竹诗",
            "content": "跻险筑幽居。\r\n披云卧石门。\r\n苔滑谁能步。\r\n葛弱岂可扪。\r\n袅袅秋风过。\r\n萋萋春草繁。\r\n美人游不还。\r\n佳期何由敦。\r\n芳尘凝瑶席。\r\n清醑满金罇。\r\n洞庭空波澜。\r\n桂枝徒攀翻。\r\n结念属霄汉。\r\n孤景莫与谖。\r\n俯濯石下潭。\r\n俯看条上猿。\r\n早闻夕飚急。\r\n晚见朝日暾。\r\n崖倾光难留。\r\n林深响易奔。\r\n感往虑有复。\r\n理来情无存。\r\n庶持乘日车。\r\n得以慰营魂。\r\n匪为众人说。\r\n冀与智者论。"
        },
        {
            "title": "登石门最高顶诗",
            "content": "晨策寻绝壁。\r\n夕息在山栖。\r\n疏峰抗高馆。\r\n对岭临回溪。\r\n长林罗户穴。\r\n积石拥阶基。\r\n连岩觉路塞。\r\n密竹使径迷。\r\n来人忘新术。\r\n去子惑故蹊。\r\n活活夕流驶。\r\n噭噭夜猿啼。\r\n沉冥岂别理。\r\n守道自不携。\r\n心契九秋{韩韦=余}。\r\n目翫三春荑。\r\n居常以待终。\r\n处顺故安排。\r\n惜无同怀客。\r\n共登嘣铺荨"
        },
        {
            "title": "石壁立招提精舍诗",
            "content": "四城有顿踬。\r\n三世无极已。\r\n浮欢昧眼前。\r\n沉照贯终始。\r\n壮龄缓前期。\r\n颓年迫暮齿。\r\n挥霍梦幻顷。\r\n飘忽风电起。\r\n良缘迨未谢。\r\n时逝不可俟。\r\n敬拟灵鹫山。\r\n尚想祗洹轨。\r\n绝溜飞庭前。\r\n高林映窗里。\r\n禅室栖空观。\r\n讲宇析妙理。"
        },
        {
            "title": "登上戍石鼓山诗",
            "content": "旅人心长久。\r\n忧忧自相接。\r\n故乡路遥远。\r\n川陆不可涉。\r\n汩汩莫与娱。\r\n发春托登蹑。\r\n欢愿既无并。\r\n戚虑庶有协。\r\n极目睐左阔。\r\n回顾眺右狭。\r\n日末涧增波。\r\n云生岭逾叠。\r\n白芷竞新苕。\r\n绿苹齐初叶。\r\n摘芳芳靡谖。\r\n愉乐乐不爕。\r\n佳期缅无像。\r\n骋望谁云惬。"
        },
        {
            "title": "登石室饭僧诗",
            "content": "迎旭凌绝嶝。\r\n映泫归溆浦。\r\n钻燧断山木。\r\n掩岸墐石户。\r\n结架非丹甍。\r\n藉田资宿莽。\r\n同游息心客。\r\n暧然若可睹。\r\n清霄扬浮烟。\r\n空林响法鼓。\r\n忘怀狎鸥{鱼攸}。\r\n摄生驯兕虎。\r\n望岭眷灵鹫。\r\n延心念净土。\r\n若乘四等观。\r\n永拔三界苦。"
        },
        {
            "title": "石室山诗",
            "content": "清旦索幽异。\r\n放舟越垧郊。\r\n苺苺兰渚急。\r\n藐藐苔岭高。\r\n石室冠林陬。\r\n飞泉发山椒。\r\n虚泛径千载。\r\n峥嵘非一朝。\r\n乡村绝闻见。\r\n樵苏限风霄。\r\n微戎无远览。\r\n总笄羡升乔。\r\n灵域久韬隐。\r\n如与心赏交。\r\n合欢不容言。\r\n摘芳弄寒条。"
        },
        {
            "title": "游岭门山诗",
            "content": "西京谁修政。\r\n龚汲称良吏。\r\n君子岂定所。\r\n清尘虑不嗣。\r\n早莅建德乡。\r\n民怀虞芮意。\r\n海岸常寥寥。\r\n空馆盈清思。\r\n协以上冬月。\r\n晨游肆所喜。\r\n千圻邈不同。\r\n万岭状皆异。\r\n威摧三山峭。\r\n瀄汨两江驶。\r\n渔舟岂安流。\r\n樵拾谢西芘。\r\n人生谁云乐。\r\n贵不屈所志。"
        },
        {
            "title": "登永嘉绿嶂山诗",
            "content": "裹粮杖轻策。\r\n怀迟上幽室。\r\n行源径转远。\r\n距陆情未毕。\r\n澹潋结寒姿。\r\n团栾润霜质。\r\n涧委水屡迷。\r\n林迥岩逾密。\r\n眷西谓初月。\r\n顾东疑落日。\r\n践夕奄昏曙。\r\n蔽翳皆周悉。\r\n蛊上贵不事。\r\n履二美贞吉。\r\n幽人常坦步。\r\n高尚邈难匹。\r\n颐阿竟何端。\r\n寂寂寄抱一。\r\n恬如既已交。\r\n缮性自此出。"
        },
        {
            "title": "游赤石进帆海诗",
            "content": "首夏犹清和。\r\n芳草亦未歇。\r\n水宿淹晨暮。\r\n阴霞屡兴没。\r\n周览倦瀛壖。\r\n况乃陵穷发。\r\n川后时安流。\r\n天吴静不发。\r\n扬帆采石华。\r\n挂席拾海月。\r\n溟涨无端倪。\r\n虚舟有超越。\r\n仲连轻齐组。\r\n子牟眷魏阙。\r\n矜名道不足。\r\n适己物可忽。\r\n请附任公言。\r\n终然谢天伐。"
        },
        {
            "title": "晚出西射堂诗",
            "content": "步出西城门。\r\n遥望城西岑。\r\n连鄣叠巘崿。\r\n青翠杳深沉。\r\n晓霜枫叶丹。\r\n夕曛岚气阴。\r\n节往戚不浅。\r\n感来念已深。\r\n羁雌恋旧侣。\r\n迷鸟怀故林。\r\n含情尚劳爱。\r\n如何离赏心。\r\n抚镜华缁鬓。\r\n揽带缓促衿。\r\n安排徒空言。\r\n幽独赖鸣琴。"
        },
        {
            "title": "富春渚诗",
            "content": "宵济渔浦潭。\r\n旦及富春郭。\r\n定山缅云雾。\r\n赤亭无淹薄。\r\n遡流触惊急。\r\n临圻阻参错。\r\n亮乏伯昏分。\r\n险过吕梁壑。\r\n洊至宜便习。\r\n兼山贵止托。\r\n平生协幽期。\r\n沦踬困微弱。\r\n久露干禄请。\r\n始果远游诺。\r\n宿心渐申写。\r\n万事俱零落。\r\n怀抱既昭旷。\r\n外物徒龙蠖。"
        },
        {
            "title": "过始宁墅诗",
            "content": "束发怀耿介。\r\n逐物遂推迁。\r\n违志似如昨。\r\n二纪及兹年。\r\n缁磷谢清旷。\r\n疲薾惭贞坚。\r\n拙疾相倚薄。\r\n还得静者便。\r\n剖竹守沧海。\r\n枉帆过旧山。\r\n山行穷登顿。\r\n水涉尽洄沿。\r\n岩峭岭稠叠。\r\n洲萦渚连绵。\r\n白云抱幽石。\r\n绿筱媚清涟。\r\n葺宇临回江。\r\n筑观基曾巅。\r\n挥手告乡曲。\r\n三载期归旋。\r\n且为树枌槚。\r\n无令孤愿言。"
        },
        {
            "title": "永初三年七月十六日之郡初发都诗",
            "content": "述职期阑暑。\r\n理棹变金素。\r\n秋岸澄夕阴。\r\n火旻团朝露。\r\n辛苦谁为情。\r\n游子值颓暮。\r\n爱似庄念昔。\r\n久敬曾存故。\r\n如何怀土心。\r\n持此谢远度。\r\n李牧愧长袖。\r\n郄克惭躧步。\r\n良时不见遗。\r\n丑状不成恶。\r\n曰余亦支离。\r\n依方早有慕。\r\n生幸休明世。\r\n亲蒙英达顾。\r\n空班赵氏璧。\r\n徒乖魏王瓠。\r\n从来渐二纪。\r\n始得傍归路。\r\n将穷山海迹。\r\n永绝赏心悟。"
        },
        {
            "title": "从游京口北固应诏诗",
            "content": "玉玺戒诚信。\r\n黄屋示崇高。\r\n事为名教用。\r\n道以神理超。\r\n昔闻汾水游。\r\n今见尘外镳。\r\n鸣笳发春渚。\r\n税銮登山椒。\r\n张组眺倒景。\r\n列筵瞩归潮。\r\n远岩映兰薄。\r\n白日丽江皐。\r\n原隰荑绿柳。\r\n墟囿散红桃。\r\n皇心美阳泽。\r\n万象咸光昭。\r\n顾己枉维絷。\r\n抚志惭场苗。\r\n工拙各所宜。\r\n终所反林巢。\r\n曾是萦旧想。\r\n览物奏长谣。"
        },
        {
            "title": "彭城宫中直感岁暮诗",
            "content": "草草眷徂物。\r\n契契矜岁殚。\r\n楚艳起行戚。\r\n吴趋绝归欢。\r\n修带缓旧裳。\r\n素鬓改朱颜。\r\n晚暮悲独坐。\r\n鸣鶗歇春兰。"
        },
        {
            "title": "九日从宋公戏马台集送孔令诗",
            "content": "季秋边朔苦。\r\n旅鴈违霜雪。\r\n凄凄阳卉腓。\r\n皎皎寒潭絜。\r\n良辰感圣心。\r\n云旗兴暮节。\r\n鸣葭戾朱宫。\r\n兰巵献时哲。\r\n饯宴光有孚。\r\n和乐隆所缺。\r\n在宥天下理。\r\n吹万羣方悦。\r\n归客遂海隅。\r\n脱冠谢朝列。\r\n弭棹薄枉渚。\r\n指景待乐阕。\r\n河流有急澜。\r\n浮骖无缓辙。\r\n岂伊川途念。\r\n宿心愧将别。\r\n彼美丘园道。\r\n喟焉伤薄劣。"
        },
        {
            "title": "述祖德诗",
            "content": "中原昔丧乱。\r\n丧乱岂解已。\r\n崩腾永嘉末。\r\n逼迫太元始。\r\n河外无反正。\r\n江介有{?戚}圯。\r\n万邦咸震慑。\r\n横流赖君子。\r\n拯溺由道情。\r\n龛暴资神理。\r\n秦赵欣来苏。\r\n燕魏迟文轨。\r\n贤相谢世运。\r\n远图因事止。\r\n高揖七州外。\r\n拂衣五湖里。\r\n随山疏浚潭。\r\n傍岩艺枌梓。\r\n遗情舍尘物。\r\n贞观丘壑美。"
        },
        {
            "title": "述祖德诗",
            "content": "小序太元中。\r\n王父龛定淮南。\r\n负荷世业。\r\n专主隆人。\r\n逮贤相徂谢。\r\n君子道消。\r\n拂衣蕃岳。\r\n考卜东山。\r\n事同乐生之时。\r\n志期范蠡之举。\r\n达人贵自我。\r\n高情属天云。\r\n兼抱济物性。\r\n而不缨垢氛。\r\n段生藩魏国。\r\n展季救鲁民。\r\n师。\r\n仲连却秦军。\r\n临组乍不绁。\r\n对珪宁肯分。\r\n惠物辞所赏。\r\n励志故绝人。\r\n苕苕历千载。\r\n遥遥播清尘。\r\n清尘竟谁嗣。\r\n明哲垂经纶。\r\n委讲辍道论。\r\n改服康世屯。\r\n屯难既云康。\r\n尊主隆斯民。"
        },
        {
            "title": "答谢谘议",
            "content": "古人善身。\r\n实畏斯名。\r\n缘督何贵。\r\n卷耀藏馨。\r\n九言之赠。\r\n实由未冥。\r\n片音或重。\r\n玙璠可轻。"
        },
        {
            "title": "答谢谘议",
            "content": "掻首北眷。\r\n清对未从。\r\n瞻云累叹。\r\n思□御风。\r\n良愿易违。\r\n嘉乐难逢。\r\n微我无衣。\r\n温凉谁同。"
        },
        {
            "title": "答谢谘议",
            "content": "寡弱多幸。\r\n逢兹道泰。\r\n荷荣西荒。\r\n晏然解带。\r\n翦削前识。\r\n任此天籁。\r\n人对遇矣。\r\n何惧何害。"
        },
        {
            "title": "答谢谘议",
            "content": "齐仲善交。\r\n在久弥敬。\r\n自我之遘。\r\n一遇而定。\r\n于穆谢生。\r\n以和缮性。\r\n有言属耳。\r\n有文在咏。"
        },
        {
            "title": "答谢谘议",
            "content": "鸣鹄在阴。\r\n自幽必显。\r\n既曰有声。\r\n因风易演。\r\n逶迤云阁。\r\n司帝之典。\r\n蔚彼遗藉。\r\n如莹如洗。"
        },
        {
            "title": "答谢谘议",
            "content": "感昔戎行。\r\n远暨西垠。\r\n僶俛于役。\r\n不敢告勤。\r\n尔亦同事。\r\n契阔江濆。\r\n庶同支离。\r\n攘臂解纷。"
        },
        {
            "title": "答谢谘议",
            "content": "告离甫尔。\r\n荏冉回周。\r\n怀风感迁。\r\n思我良畴。\r\n岂其无人。\r\n莫与好仇。\r\n孰曰晏安。\r\n神往形留。"
        },
        {
            "title": "答谢谘议",
            "content": "玉衡迅驾。\r\n四节如飞。\r\n急景西驰。\r\n奔浪赴沂。\r\n英华始翫。\r\n落叶已稀。\r\n惆怅衡皋。\r\n心焉有违。"
        },
        {
            "title": "赠安成诗",
            "content": "驽不逮骏。\r\n莸不间熏。\r\n三省朽质。\r\n再沾庆云。\r\n仰惭蓼萧。\r\n俯惕惟尘。\r\n将拭旧褐。\r\n朅来虚汾。\r\n畴咨亮款。\r\n敬告在文。"
        },
        {
            "title": "赠安成诗",
            "content": "昔在先道。\r\n垂诰亨鲜。\r\n亦曰于豹。\r\n调和韦弦。\r\n清静有默。\r\n平正无偏。\r\n钦隆令绩。\r\n慰沃愿言。"
        },
        {
            "title": "赠安成诗",
            "content": "挥手未几。\r\n钻燧推斥。\r\n青春屏辔。\r\n素秋系迹。\r\n媚彼时渔。\r\n恋此分拆。\r\n我劳行久。\r\n实获予戚。"
        },
        {
            "title": "赠安成诗",
            "content": "明政敦化。\r\n矜恤载怀。\r\n用掇良彦。\r\n循我人黎。\r\n江既永矣。\r\n服亦南畿。\r\n解袂告离。\r\n云往风飞。"
        },
        {
            "title": "赠安成诗",
            "content": "相彼景响。\r\n有比形声。\r\n始云同宗。\r\n终焉友生。\r\n棠棣隆亲。\r\n頍弁鉴情。\r\n缅邈岁月。\r\n缱绻平生。"
        },
        {
            "title": "郡东山望溟海诗",
            "content": "开春献初岁。\r\n白日出悠悠。\r\n荡志将愉乐。\r\n瞰海庶忘忧。\r\n策马步兰皐。\r\n绁控息椒丘。\r\n采蕙遵大薄。\r\n搴若履长洲。\r\n白花皜阳林。\r\n紫{艹/嚣}晔毫鳌７峭讲诲敉?＠牢锴槊皱佟］嫠帐嘉尬俊＜拍?湛汕蟆"
        },
        {
            "title": "赠安成诗",
            "content": "用舍谁阶。\r\n宾名相传。\r\n秘丘发轸。\r\n千里知贤。\r\n抚翼宰朝。\r\n翰飞戚蕃。\r\n佐道以业。\r\n淑问聿宣。"
        },
        {
            "title": "赠安成诗",
            "content": "时文前代。\r\n徽猷系从。\r\n于迈吾子。\r\n诞俊华宗。\r\n明发迪吉。\r\n因心体聪。\r\n微言是赏。\r\n斯文以崇。"
        },
        {
            "title": "赠从弟弘元时为中军功曹住京诗",
            "content": "子既祗命。\r\n饯此离襟。\r\n良会难期。\r\n朝光易侵。\r\n人之执情。\r\n{郄[去]阝}景悼心。\r\n分手遵渚。\r\n倾耳淑音。"
        },
        {
            "title": "赠从弟弘元时为中军功曹住京诗",
            "content": "契阔羣从。\r\n缱绻游娱。\r\n历时阅岁。\r\n寒暑屡徂。\r\n接席密处。\r\n同轸修衢。\r\n孰云异对。\r\n翔集无殊。"
        },
        {
            "title": "赠从弟弘元时为中军功曹住京诗",
            "content": "维翰孔务。\r\n明时劳止。\r\n我求髦俊。\r\n以作僚士。\r\n佥曰尔谐。\r\n俾蕃是纪。\r\n逝将去我。\r\n言念北鄙。"
        },
        {
            "title": "赠从弟弘元时为中军功曹住京诗",
            "content": "于穆冠族。\r\n肇自有姜。\r\n峻极诞灵。\r\n伊源降祥。\r\n贻厥不已。\r\n历代流光。\r\n迈矣夫子。\r\n允迪清芳。"
        },
        {
            "title": "答中书诗",
            "content": "在昔先师。\r\n任诚师天。\r\n刻意岂高。\r\n江海非闲。\r\n守道顺性。\r\n乐兹丘园。\r\n偕友之唱。\r\n敬悦在篇。\r\n霜露荏苒。\r\n日月如捐。\r\n相望式遄。\r\n言归言旋。"
        },
        {
            "title": "答中书诗",
            "content": "凄凄离人。\r\n惋乖悼己。\r\n企伫好音。\r\n倾渴行李。\r\n矧乃良朋。\r\n贻我琼玘。\r\n久要既笃。\r\n平生盈耳。\r\n申复情言。\r\n欣叹{牙丿=丶}起。\r\n何用托诚。\r\n寄?嶙印"
        },
        {
            "title": "答中书诗",
            "content": "嗟兹飘转。\r\n随流如萍。\r\n台岳崇观。\r\n僚士惟明。\r\n璅璅下路。\r\n从公于征。\r\n遡江践汉。\r\n自徐徂荆。"
        },
        {
            "title": "答中书诗",
            "content": "中予备列。\r\n子赞时庸。\r\n偕直东署。\r\n密勿游从。\r\n彼美显价。\r\n煌煌逸踪。\r\n振迹鼎朝。\r\n翰飞云龙。"
        },
        {
            "title": "答中书诗",
            "content": "契阔北京。\r\n劬劳西郢。\r\n守官末局。\r\n年月已永。\r\n孰是疲劣。\r\n逢此多□。\r\n厚颜既积。\r\n在志莫省。"
        },
        {
            "title": "答中书诗",
            "content": "聚散无期。\r\n乖仳易端。\r\n之子名扬。\r\n鄙夫忝官。\r\n素质成漆。\r\n巾褐惧兰。\r\n迁流推薄。\r\n云胡不叹。"
        },
        {
            "title": "答中书诗",
            "content": "悬圃树瑶。\r\n昆山挺玉。\r\n流采神皋。\r\n列秀华岳。\r\n休哉美宝。\r\n擢颖昌族。\r\n灼灼风徽。\r\n采采文牍。"
        },
        {
            "title": "赠从弟弘元",
            "content": "寝处燕说。\r\n指辰忌薄。\r\n仳离未几。\r\n节至采获。\r\n静念霜繁。\r\n长怀景落。\r\n人道分虑。\r\n前期靡托。"
        },
        {
            "title": "答中书诗",
            "content": "伊昔昆弟。\r\n敦好闾里。\r\n我暨我友。\r\n均尚同耻。\r\n仰仪前修。\r\n绸缪儒史。\r\n亦有暇日。\r\n啸歌宴喜。"
        },
        {
            "title": "赠从弟弘元",
            "content": "缅邈荆巫。\r\n杳翳江湍。\r\n三千既旷。\r\n繇役实难。\r\n想象微景。\r\n延伫音翰。\r\n因云往情。\r\n感风来叹。"
        },
        {
            "title": "赠从弟弘元",
            "content": "昔尔同事。\r\n谓予偕征。\r\n暌合无朕。\r\n聚散有情。\r\n我端北署。\r\n子腾南溟。\r\n申非授乖。\r\n饮泪凄声。"
        },
        {
            "title": "赠从弟弘元",
            "content": "憩凤于林。\r\n养龙在泉。\r\n舍潜就跃。\r\n假云翔天。\r\n餁以味变。\r\n台以明宣。\r\n言辞戚朝。\r\n聿来鼎藩。"
        },
        {
            "title": "赠从弟弘元",
            "content": "从弟弘元。\r\n为骠骑记室参军。\r\n义熙十一年十月十日。\r\n从镇江陵。\r\n赠以此诗。\r\n毖彼明泉。\r\n馥矣芳荑。\r\n扬晔神皋。\r\n澄清灵溪。\r\n灼灼吾秀。\r\n徽美是谐。\r\n誉必德昭。\r\n志由业栖。"
        },
        {
            "title": "三月三日侍宴西池诗",
            "content": "详观记牒。\r\n鸿荒莫传。\r\n降及云鸟。\r\n曰圣则天。\r\n虞承唐命。\r\n周袭商艰。\r\n江之永矣。\r\n皇心惟眷。\r\n矧乃暮春。\r\n时物芳衍。\r\n滥觞逶迤。\r\n周流兰殿。\r\n礼备朝容。\r\n乐阕夕宴。"
        },
        {
            "title": "上留田行",
            "content": "薄游出彼东道。\r\n上留田。\r\n薄游出彼东道。\r\n上留田。\r\n循听一何矗矗。\r\n上留田。\r\n澄川一何皎皎。\r\n上留田。\r\n悠哉逷矣征夫。\r\n上留田。\r\n悠哉逷矣征夫。\r\n上留田。\r\n两服上阪电游。\r\n上留田。\r\n舫舟下游飚驱。\r\n上留田。\r\n此别既久无适。\r\n上留田。\r\n此别既久无适。\r\n上留田。\r\n寸心系在万里。\r\n上留田。\r\n尺素遵此千夕。\r\n上留田。\r\n秋冬迭相去就。\r\n上留田。\r\n秋冬迭相去就。\r\n上留田。\r\n素雪纷纷鹤委。\r\n上留田。\r\n清风飚飚入袖。\r\n上留田。\r\n岁云暮矣增忧。\r\n上留田。\r\n岁云暮矣增忧。\r\n上留田。\r\n诚知运来讵抑。\r\n上留田。\r\n熟视年往莫留。\r\n上留田。"
        },
        {
            "title": "顺东西门行",
            "content": "出西门。\r\n眺云间。\r\n挥斤扶木坠虞泉。\r\n信道人。\r\n鉴徂川。\r\n思乐暂舍誓不旋。\r\n闵九九。\r\n伤牛山。\r\n宿心载违徒昔言。\r\n竞落运。\r\n务颓年。\r\n招命侪好相追牵。\r\n酌芳酤。\r\n奏繁弦。\r\n惜寸阴。\r\n情固然。"
        },
        {
            "title": "鞠歌行",
            "content": "德不孤兮必有邻。\r\n唱和之契冥相因。\r\n譬如虬虎兮来风云。\r\n亦如形声影响陈。\r\n心欢赏兮岁易沦。\r\n隐玉藏彩畴识真。\r\n叔牙显。\r\n夷吾亲。\r\n郢既殁。\r\n匠寝斤。\r\n览古籍。\r\n信伊人。\r\n永言知己感良辰。"
        },
        {
            "title": "燕歌行",
            "content": "孟冬初寒节气成。\r\n悲风入闺霜依庭。\r\n秋蝉噪柳燕辞楹。\r\n念君行役怨边城。\r\n君何崎岖久徂征。\r\n岂无膏沐感鹳鸣。\r\n对君不乐泪沾缨。\r\n辟窗开幌弄秦筝。\r\n调弦促柱多哀声。\r\n遥夜明月鉴帷屏。\r\n谁知河汉浅且清。\r\n展转思服悲明星。"
        },
        {
            "title": "会吟行",
            "content": "六引缓清唱。\r\n三调伫繁音。\r\n列筵皆静寂。\r\n咸共耹会吟。\r\n会吟自有初。\r\n请从文命敷。\r\n敷绩壶冀始。\r\n刊木至江汜。\r\n列宿炳天文。\r\n负海横地理。\r\n连峰竞千仞。\r\n背流各百里。\r\n滮池溉粳稻。\r\n轻云暧松杞。\r\n两京愧佳丽。\r\n三都岂能似。\r\n层台指中天。\r\n高墉积崇雉。\r\n飞燕跃广途。\r\n鹢首戏清沚。\r\n肆呈窈窕容。\r\n路曜{女便}娟子。\r\n自来弥世代。\r\n贤达不可纪。\r\n句践善废兴。\r\n越叟识行止。\r\n范蠡出江湖。\r\n梅福入城市。\r\n东方就旅逸。\r\n梁鸿去桑梓。\r\n牵缀书土风。\r\n辞殚意未已。"
        },
        {
            "title": "悲哉行",
            "content": "萋萋春草生。\r\n王孙游有情。\r\n差池燕始飞。\r\n夭袅桃始荣。\r\n灼灼桃悦色。\r\n飞飞燕弄声。\r\n檐上云结阴。\r\n涧下风吹清。\r\n幽树虽改观。\r\n终始在初生。\r\n松茑欢蔓延。\r\n樛葛欣虆萦。\r\n眇然游宦子。\r\n晤言时未幷。\r\n鼻感改朔气。\r\n眼伤变节荣。\r\n侘傺岂徒然。\r\n澶漫绝音形。\r\n风来不可托。\r\n鸟去岂为听。"
        },
        {
            "title": "君子有所思行",
            "content": "总驾越钟陵。\r\n还顾望京畿。\r\n踯躅周名都。\r\n游目倦忘归。\r\n市鄽无阨室。\r\n世族有高闱。\r\n密亲丽华苑。\r\n轩甍饰通逵。\r\n孰是金张乐。\r\n谅由燕赵诗。\r\n长夜恣酣饮。\r\n穷年弄音徽。\r\n盛往速露坠。\r\n衰来疾风飞。\r\n余生不欢娱。\r\n何以竟暮归。\r\n寂寥曲肱子。\r\n瓢饮疗朝饥。\r\n所秉自天性。\r\n贫富岂相讥。"
        },
        {
            "title": "赠从弟弘元",
            "content": "视听易狎。\r\n冲用难本。\r\n违真一差。\r\n顺性谁卷。\r\n颜子悔伤。\r\n蘧生化善。\r\n心愧虽厚。\r\n行迷未远。\r\n平生结诚。\r\n久要罔转。\r\n警掉候风。\r\n侧望双反。"
        },
        {
            "title": "泰山吟",
            "content": "岱宗秀维岳。\r\n崔崒刺云天。\r\n岝崿既崄巘。\r\n触石辄芊绵登封瘗崇坛。\r\n降禅藏肃然。\r\n石闾何晻蔼。\r\n明堂秘灵篇。"
        },
        {
            "title": "折杨柳行",
            "content": "骚屑出穴风。\r\n挥霍见日雪。\r\n飕飕无久摇。\r\n皎皎几时洁。\r\n未觉泮春冰。\r\n已复谢秋节。\r\n空对尺素迁。\r\n独视寸阴灭。\r\n否桑未易系。\r\n泰茅难重拔。\r\n桑茅迭生运。\r\n语默寄前哲。"
        },
        {
            "title": "相逢行",
            "content": "行行即长道。\r\n道长息班草。\r\n邂逅赏心人。\r\n与我倾怀抱。\r\n夷世信难值。\r\n忧来伤人。\r\n平生不可保。\r\n阳华与春渥。\r\n阴柯长秋槁。\r\n心慨荣去速。\r\n情苦忧来早。\r\n日华难久居。\r\n忧来伤人。\r\n谆谆亦至老。\r\n亲党近恤庇。\r\n昵君不常好。\r\n九族悲素霰。\r\n三良怨黄鸟。\r\n迩朱白即頳。\r\n忧来伤人。\r\n近缟洁必造。\r\n水流理就湿。\r\n火炎同归燥。\r\n赏契少能谐。\r\n断金断可宝。\r\n千计莫适从。\r\n万端信纷绕。\r\n巢林宜择木。\r\n结友使心晓。\r\n心晓形迹畧。\r\n畧迩谁能了。\r\n相逢既若旧。\r\n忧来伤人。\r\n片言代纻缟。"
        },
        {
            "title": "豫章行",
            "content": "短生旅长世。\r\n恒觉白日欹。\r\n览镜睨颓容。\r\n华颜岂久期。\r\n茍无回戈术。\r\n坐观落崦嵫。"
        },
        {
            "title": "苦寒行",
            "content": "樵苏无夙饮。\r\n凿冰煮朝飡。\r\n悲矣采薇唱。\r\n苦哉有余酸。"
        },
        {
            "title": "苦寒行",
            "content": "岁岁层冰合。\r\n纷纷霰雪落。\r\n浮阳减清晖。\r\n寒禽叫悲壑。\r\n饥爨烟不兴。\r\n渴汲水枯涸。"
        },
        {
            "title": "缓歌行",
            "content": "飞客结灵友。\r\n凌空萃丹丘。\r\n习习和风起。\r\n采采彤云浮。\r\n娥皇发湘浦。\r\n霄明出河洲。\r\n宛宛连螭辔。\r\n裔裔振龙旒。"
        },
        {
            "title": "长歌行",
            "content": "倐烁夕星流。\r\n昱奕朝露团。\r\n粲粲乌有停。\r\n泫泫岂暂安。\r\n徂龄速飞电。\r\n颓节骛惊湍。\r\n览物起悲绪。\r\n顾已识忧端。\r\n朽貌改鲜色。\r\n悴容变柔颜。\r\n变改茍催促。\r\n容色乌盘桓。\r\n亹亹衰期迫。\r\n靡靡壮志阑。\r\n既惭臧孙慨。\r\n先愧杨子叹。\r\n寸阴果有逝。\r\n尺素竟无观。\r\n幸赊道念戚。\r\n且取长歌欢。"
        },
        {
            "title": "日出东南隅行",
            "content": "柏梁冠南山。\r\n桂宫耀北泉。\r\n晨风拂幨幌。\r\n朝日照闺轩。\r\n美人卧屏席。\r\n怀兰秀瑶璠。\r\n皎洁秋松气。\r\n淑德春景暄。"
        },
        {
            "title": "陇西行",
            "content": "昔在老子。\r\n至理成篇。\r\n柱小倾大。\r\n绠短绝泉。\r\n鸟之栖游。\r\n林檀是闲。\r\n韶乐牢膳。\r\n岂伊攸便。\r\n胡为乖枉。\r\n从表方圆。\r\n耿耿僚志。\r\n慊慊丘园。\r\n善歌以咏。\r\n言理成篇。"
        },
        {
            "title": "善哉行",
            "content": "阳谷跃升。\r\n虞渊引落。\r\n景曜东隅。\r\n晼晚西薄。\r\n三春燠敷。\r\n九秋萧索。\r\n凉来温谢。\r\n寒往暑却。\r\n居德斯颐。\r\n积善嬉谑。\r\n阴灌阳丛。\r\n凋华堕萼。\r\n欢去易惨。\r\n悲至难铄。\r\n击节当歌。\r\n对酒当酌。\r\n鄙哉愚人。\r\n戚戚怀瘼。\r\n善哉达士。\r\n滔滔处乐。"
        },
        {
            "title": "游南亭",
            "content": "时竟夕澄霁，云归日西驰。\r\n密林含馀清，远峰隐半规。\r\n久痗昏垫苦，旅馆眺郊歧。\r\n泽兰渐被径，芙蓉始发迟。\r\n未厌青春好，已睹朱明移。\r\n戚戚感物叹，星星白发垂。\r\n药饵情所止，衰疾忽在斯。\r\n逝将侯秋水，息景堰旧崖。\r\n我志谁与亮？赏心惟良知。"
        },
        {
            "title": "石门岩上宿",
            "content": "朝搴苑中兰，畏彼霜下歇。\r\n暝还云际宿，弄此石上月。\r\n鸟鸣识夜栖，木落知风发。\r\n异音同至听，殊响俱清越。\r\n妙物莫为赏，芳醑谁与伐。\r\n美人竟不来，阳阿徒晞发。"
        },
        {
            "title": "石壁精舍还湖中作",
            "content": "昏旦变气候，山水含清晖。\r\n清晖能娱人，游子憺忘归。\r\n出谷日尚早，入舟阳已微。\r\n林壑敛暝色，云霞收夕霏。\r\n芰荷迭映蔚，蒲稗相因依。\r\n披拂趋南径，愉悦偃东扉。\r\n虑澹物自轻，意惬理无违。\r\n寄言摄生客，试用此道推。"
        },
        {
            "title": "七里濑",
            "content": "羁心积秋晨，\r\n晨积展游眺。\r\n孤客伤逝湍，\r\n徒旅苦奔峭。\r\n石浅水潺湲，\r\n日落山照曜。\r\n荒林纷沃若，\r\n哀禽相叫啸。\r\n遭物悼迁斥，\r\n存期得要妙。\r\n既秉上皇心，\r\n岂屑末代诮。\r\n目睹严子濑，\r\n想属任公钓。\r\n谁谓古今殊，\r\n异代可同调。"
        },
        {
            "title": "赠从弟弘元时为中军功曹住京诗",
            "content": "昔闻兰金。\r\n载美典经。\r\n曾是朋从。\r\n契合性情。\r\n我违志槩。\r\n显藏无成。\r\n畴鉴予心。\r\n托之吾生。"
        },
        {
            "title": "邻里相送至方山",
            "content": "祗役出皇邑，\r\n相期憩瓯越。\r\n解缆及流潮，\r\n怀旧不能发。\r\n析析就衰林，\r\n皎皎明秋月。\r\n含情易为盈，\r\n遇物难可歇。\r\n积疴谢生虑，\r\n寡欲罕所阙。\r\n资此永幽栖，\r\n岂伊年岁别。\r\n各勉日新志，\r\n音尘慰寂蔑。"
        },
        {
            "title": "登江中孤屿",
            "content": "江南倦历览，\r\n江北旷周旋。\r\n怀新道转迥，\r\n寻异景不延。\r\n乱流趋孤屿，\r\n孤屿媚中川。\r\n云日相晖映，\r\n空水共澄鲜。\r\n表灵物莫赏，\r\n蕴真谁为传。\r\n想象昆山姿，\r\n缅邈区中缘。\r\n始信安期术，\r\n得尽养生年。"
        },
        {
            "title": "登池上楼",
            "content": "潜虬媚幽姿，\r\n飞鸿响远音。\r\n薄霄愧云浮，\r\n栖川怍渊沉。\r\n进德智所拙，\r\n退耕力不任。\r\n徇禄反穷海，\r\n卧疴对空林。\r\n衾枕昧节候，\r\n褰开暂窥临。\r\n倾耳聆波澜，\r\n举目眺岖嵚。\r\n初景革绪风，\r\n新阳改故阴。\r\n池塘生春草，\r\n园柳变鸣禽。\r\n祈祈伤豳歌，\r\n萋萋感楚吟。\r\n索居易永久，\r\n离群难处心。\r\n持操岂独古，\r\n无闷徵在今。"
        },
        {
            "title": "从斤竹涧越岭溪行",
            "content": "猿鸣诚知曙，\r\n谷幽光未显。\r\n岩下云方合，\r\n花上露犹泫。\r\n逶迤傍隈隩，\r\n迢递陟陉岘。\r\n过涧既厉急，\r\n登栈亦陵缅。\r\n川渚屡径复，\r\n乘流玩回转。\r\n苹萍泛沉深，\r\n菰蒲冒清浅。\r\n企石挹飞泉，\r\n攀林摘叶卷。\r\n想见山阿人，\r\n薜萝若在眼。\r\n握兰勤徒结，\r\n折麻心莫展。\r\n情用赏为美，\r\n事昧竟谁辨。\r\n观此遗物虑，\r\n一悟得所遣。"
        }
    ]
}