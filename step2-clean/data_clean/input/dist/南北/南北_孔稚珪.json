{
    "dynasty": "南北",
    "author": "孔稚珪",
    "intro": "",
    "items": [
        {
            "title": "酬张长史诗",
            "content": "同贫清风馆。\r\n共素白云室。"
        },
        {
            "title": "游太平山诗",
            "content": "石险天貌分。\r\n林交日容缺。\r\n阴涧落春荣。\r\n寒岩留夏雪。"
        },
        {
            "title": "旦发青林诗",
            "content": "孤征越清江。\r\n游子悲路长。\r\n二旬倐已湛。\r\n三千眇未央。\r\n草杂今古色。\r\n岩留冬夏霜。\r\n寄怀中山旧。\r\n举酒莫相忘。"
        },
        {
            "title": "白纻歌",
            "content": "山虚钟磬彻。"
        },
        {
            "title": "白马篇",
            "content": "白马金具装，横行辽水傍。\r\n问是谁家子，宿卫羽林郎。\r\n文犀六属铠，宝剑七星光。\r\n山虚弓响彻，地迥角声长。\r\n宛河推勇气，陇蜀擅威强。\r\n轮台受降虏，高阙翦名王。\r\n射熊入飞观，校猎下长杨。\r\n英名欺卫、霍，智策蔑平、良。\r\n岛夷时失礼，卉服犯边疆。\r\n〖征〗兵〖集〗蓟北，轻骑出渔阳。\r\n集军随日晕，挑战逐星芒。\r\n阵移龙势动，营开虎翼张。\r\n冲冠入死地，攘臂越金汤。\r\n尘飞战鼓急，风交征旆扬。\r\n转斗平华地，追奔扫带方。\r\n本持身许国，况复武力彰。\r\n会令千载后，流誉满旗常。"
        },
        {
            "title": "白马篇",
            "content": "骥子局且鸣。\r\n铁阵与云平。\r\n汉家嫖姚将。\r\n驰突匈奴庭。\r\n少年鬬猛气。\r\n怒发为君征。\r\n雄戟摩白日。\r\n长刚断流星。\r\n早出飞狐塞。\r\n晚泊楼烦城。\r\n虏骑四山合。\r\n胡尘千里惊。\r\n嘶笳振地响。\r\n吹角沸天声。\r\n左碎呼韩阵。\r\n右破休屠兵。\r\n横行绝漠表。\r\n饮马瀚海清。\r\n陇树枯无色。\r\n沙草不常青。\r\n勒石燕然道。\r\n凯归长安亭。\r\n县官知我健。\r\n四海谁不倾。\r\n但使强胡灭。\r\n何须甲第成。\r\n当今丈夫志。\r\n独为上古英。"
        }
    ]
}