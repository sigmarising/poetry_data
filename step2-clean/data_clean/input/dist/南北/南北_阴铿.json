{
    "dynasty": "南北",
    "author": "阴铿",
    "intro": "阴铿生卒年不详。字子坚，武威姑藏（今甘肃）人。长于五言诗，以描写山水著称。",
    "items": [
        {
            "title": "咏鹤",
            "content": "依池屡独舞。\r\n对影或孤鸣。\r\n乍动轩墀步。\r\n时转入琴声。"
        },
        {
            "title": "奉送始兴王诗",
            "content": "良守别承明。\r\n枉道暂逢迎。\r\n去帆收锦{糹乍}。\r\n归骑指兰城。\r\n纷糺连山暗。\r\n潺湲派水清。\r\n桂晚花方白。\r\n莲秋叶始轻。\r\n背飞伤客念。\r\n临歧悯圣情。\r\n分风不得远。\r\n何由送上征。"
        },
        {
            "title": "侍宴赋得夹池竹诗",
            "content": "夹池一丛竹。\r\n垂翠不惊寒。\r\n叶酝宜城酒。\r\n皮裁薛县冠。\r\n湘川染别泪。\r\n衡岭拂仙坛。\r\n欲见葳蕤色。\r\n当来菟苑看。"
        },
        {
            "title": "观钓诗",
            "content": "澄江息晚浪。\r\n钓侣枻轻舟。\r\n丝垂遥溅水。\r\n饵下暗通流。\r\n歌声时断续。\r\n檝影乍横浮。\r\n寄言濯缨者。\r\n沧浪终滞游。"
        },
        {
            "title": "西游咸阳中诗",
            "content": "上林春色满。\r\n咸阳游侠多。\r\n城斗疑连汉。\r\n桥星象跨河。\r\n影里看飞毂。\r\n尘前听远珂。\r\n还家何意晚。\r\n无处不经过。"
        },
        {
            "title": "经丰城剑池诗",
            "content": "清池自湛澹。\r\n神剑久迁移。\r\n无复连星气。\r\n空余似月池。\r\n夹筱澄深渌。\r\n含风结细漪。\r\n唯有莲花蕚。\r\n还想匣中雌。"
        },
        {
            "title": "侯司空宅咏妓诗",
            "content": "佳人遍绮席。\r\n妙曲动鹍弦。\r\n楼似阳台上。\r\n池如洛水边。\r\n莺啼歌扇后。\r\n花落舞衫前。\r\n翠柳将斜日。\r\n俱照晚妆鲜。"
        },
        {
            "title": "南征闺怨诗",
            "content": "湘水旧言深。\r\n征客理难寻。\r\n独愁无处道。\r\n长悲不自禁。\r\n逢人憎解佩。\r\n从来懒听音。\r\n唯当有夜鹊。\r\n南飞似妾心。"
        },
        {
            "title": "游巴陵空寺诗",
            "content": "日宫朝绝磬。\r\n月殿夕无扉。\r\n网交双树叶。\r\n轮断七灯辉。\r\n香尽奁犹馥。\r\n幡尘画渐微。\r\n借问将何见。\r\n风气动天衣。"
        },
        {
            "title": "赋咏得神仙诗",
            "content": "罗浮银是殿。\r\n瀛洲玉作堂。\r\n朝游云暂起。\r\n夕饵菊恒香。\r\n聊持履成燕。\r\n戏以石为羊。\r\n洪厓与松子。\r\n乘羽就周王。"
        },
        {
            "title": "晚泊五洲诗",
            "content": "客行逢日暮。\r\n结缆晚洲中。\r\n戍楼因嵁险。\r\n村路入江穷。\r\n水随云度黑。\r\n山带日归红。\r\n遥怜一柱观。\r\n欲轻千里风。"
        },
        {
            "title": "和侯司空登楼望乡诗",
            "content": "怀土临霞观。\r\n思归想石门。\r\n瞻云望鸟道。\r\n对柳忆家园。\r\n寒田获里静。\r\n野日烧中昏。\r\n信美今何益。\r\n伤心自有源。"
        },
        {
            "title": "和樊晋陵伤妾诗",
            "content": "画梁朝日尽。\r\n芳树落花辞。\r\n忽以千金笑。\r\n长作九泉悲。\r\n镜前尘剧粉。\r\n机上网多丝。\r\n户余双入燕。\r\n床有一空帷。\r\n名香不可得。\r\n何见返魂时。"
        },
        {
            "title": "行经古墓诗",
            "content": "偃松将古墓。\r\n年代理当深。\r\n表柱应堪烛。\r\n碑书欲有金。\r\n逈坟由路毁。\r\n荒隧受田侵。\r\n霏霏野雾合。\r\n昏昏陇日沉。\r\n悬剑今何在。\r\n风杨空自吟。"
        },
        {
            "title": "闲居对雨诗",
            "content": "苹藻降灵祗。\r\n聪明谅在斯。\r\n触石朝云起。\r\n从星夜月离。\r\n八川奔巨壑。\r\n万顷溢澄陂。\r\n绿野含膏润。\r\n青山带濯枝。\r\n嘉禾方合颖。\r\n秀麦已分歧。\r\n寄语纷纶学。\r\n持笔讵必知。"
        },
        {
            "title": "闲居对雨诗",
            "content": "四溟飞旦雨。\r\n三径绝来游。\r\n震位雷声发。\r\n离宫电影浮。\r\n山云遥似带。\r\n庭叶近成舟。\r\n茅檐下乱滴。\r\n石窦引环流。\r\n寄言一高士。\r\n如何麦不收。"
        },
        {
            "title": "罢故章县诗",
            "content": "秩满三秋暮。\r\n舟虚一水滨。\r\n漫漫遵归道。\r\n凄凄对别津。\r\n晨风下散叶。\r\n歧路起飞尘。\r\n长岑旧知远。\r\n莱芜本自贫。\r\n被里恒容吏。\r\n正朝不系民。\r\n惟当有一犊。\r\n留持赠后人。"
        },
        {
            "title": "开善寺诗",
            "content": "鹫岭春光遍。\r\n王城野望通。\r\n登临情不极。\r\n萧散趣无穷。\r\n莺随入户树。\r\n花逐下山风。\r\n栋里归云白。\r\n牕外落晖红。\r\n古石何年卧。\r\n枯树几春空。\r\n淹留惜未及。\r\n幽桂在芳丛。"
        },
        {
            "title": "游始兴道馆诗",
            "content": "紫台高不极。\r\n清溪千仞余。\r\n坛边逢药铫。\r\n洞里阅仙书。\r\n庭舞经乘鹤。\r\n池游被控鱼。\r\n稍昏蕙叶敛。\r\n欲暝槿花疎。\r\n徒教斧柯烂。\r\n会自不凌虚。"
        },
        {
            "title": "登武昌岸望诗",
            "content": "游人试历览。\r\n旧迹已丘墟。\r\n巴水萦非字。\r\n楚山断类书。\r\n荒城高仞落。\r\n古柳细条疎。\r\n烟芜遂若此。\r\n当不为能居。"
        },
        {
            "title": "渡岸桥诗",
            "content": "画桥长且曲。\r\n傍险复凭流。\r\n写虹晴尚饮。\r\n图星昼不收。\r\n跨波连断岸。\r\n接路上危楼。\r\n栏高荷不及。\r\n池清影自浮。\r\n何必横南渡。\r\n方复似牵牛。"
        },
        {
            "title": "秋闺怨诗",
            "content": "独眠虽已惯。\r\n秋来只自愁。\r\n火笼恒暖脚。\r\n行障镇床头。\r\n眉含黛俱敛。\r\n啼将粉共流。\r\n谁能无别恨。\r\n唯守一空楼。"
        },
        {
            "title": "和傅郎岁暮还湘洲诗",
            "content": "苍落岁欲晚。\r\n辛苦客方行。\r\n大江静犹浪。\r\n扁舟独且征。\r\n棠枯绛叶尽。\r\n芦冻白花轻。\r\n戍人寒不望。\r\n沙禽逈未惊。\r\n湘波各深浅。\r\n空轸念归情。"
        },
        {
            "title": "广陵岸送北使诗",
            "content": "行人引去节。\r\n送客{舟羲}归舻。\r\n即是观涛处。\r\n仍为郊赠衢。\r\n汀洲浪已息。\r\n邗江路不纡。\r\n亭嘶背枥马。\r\n樯啭向风乌。\r\n海上春云杂。\r\n天际晚帆孤。\r\n离舟对零雨。\r\n别渚望飞凫。\r\n定知能下泪。\r\n非但一杨朱。"
        },
        {
            "title": "和登百花亭怀荆楚诗",
            "content": "江陵一柱观。\r\n浔阳千里潮。\r\n风烟望似接。\r\n川路恨成遥。\r\n落花轻未下。\r\n飞丝断易飘。\r\n藤长还依格。\r\n荷生不避桥。\r\n阳台可忆处。\r\n唯有暮将朝。"
        },
        {
            "title": "班婕妤怨",
            "content": "柏梁新宠盛。\r\n长信昔恩倾。\r\n谁谓诗书巧。\r\n翻为歌舞轻。\r\n花月分牕进。\r\n迨草共阶生。\r\n接泪衫前满。\r\n单瞑梦里惊。\r\n可惜逢秋扇。\r\n何用合欢名。"
        },
        {
            "title": "蜀道难",
            "content": "王尊奉汉朝。\r\n灵关不惮遥。\r\n高岷长有雪。\r\n阴栈屡经烧。\r\n轮摧九折路。\r\n骑阻七星桥。\r\n蜀道难如此。\r\n功名讵可要。"
        },
        {
            "title": "雪里梅花诗",
            "content": "春近寒虽转。\r\n梅舒雪尚飘。\r\n从风还共落。\r\n照日不俱销。\r\n叶开随足影。\r\n花多助重条。\r\n今来渐异昨。\r\n向晚判胜朝。"
        },
        {
            "title": "新成安乐宫",
            "content": "新宫实壮哉。\r\n云里望楼台。\r\n迢递翔鹍仰。\r\n连翩贺燕来。\r\n重櫩寒雾宿。\r\n丹井夏莲开。\r\n砌石披新锦。\r\n梁花画早梅。\r\n欲知安乐盛。\r\n歌管杂尘埃。"
        },
        {
            "title": "五洲夜发",
            "content": "夜江雾里阔，\r\n新月迥中明。\r\n溜船惟识火，\r\n惊凫但听声。\r\n劳者时歌榜，\r\n愁人数问更。"
        },
        {
            "title": "咏石诗",
            "content": "天汉支机罢。\r\n仙岭博棊余。\r\n零陵旧是燕。\r\n昆池本学鱼。\r\n云移莲势出。\r\n苔驳锦纹疏。\r\n还当榖城下。\r\n别自解兵书。"
        },
        {
            "title": "晚出新亭",
            "content": "大江一浩荡，离悲足几重。\r\n潮落犹如盖，云昏不作峰。\r\n远戍唯闻鼓，寒山但见松。\r\n九十方称半，归途讵有踪。"
        },
        {
            "title": "江津送刘光禄不及",
            "content": "依然临送渚，\r\n长望倚河津。\r\n鼓声随听绝，\r\n帆势与云邻。\r\n泊处空余鸟，\r\n离亭已散人。\r\n林寒正下叶，\r\n晚钓欲收纶。\r\n如何相背远，\r\n江汉与城闉。"
        },
        {
            "title": "渡青草湖",
            "content": "洞庭春溜满，\r\n平湖锦帆张。\r\n沅水桃花色，\r\n湘流杜若香。\r\n穴去茅山近，\r\n江连巫峡长。\r\n带天澄迥碧，\r\n映日动浮光。\r\n行舟逗远树，\r\n度鸟息危樯。\r\n滔滔不可测，\r\n一苇讵能航。"
        }
    ]
}