{
    "dynasty": "元",
    "author": "谢应芳",
    "intro": "",
    "items": [
        {
            "title": "送李彦明归高邮",
            "content": "老夫归从东海头，春风送客归秦邮。\r\n出门复睹雁北乡，物我喜得同悠悠。\r\n吴船鼓棹渡江去，乌轮正挂扶桑树。\r\n桃花倚岸笑相看，杜宇催人啼不住。\r\n征袍十年尘土多，濯缨今年《沧浪歌》。\r\n一百五日寒食雨，三十六湖春水波。\r\n文游台榭剪荆棘，继美前修集佳客。\r\n谁能唤起老龙眠，重写耳孙湖上宅。"
        },
        {
            "title": "南楼令 老友刘景仪，去秋以星术之书推测年",
            "content": "且自为埋铭，及赋诗自挽。既而失去行囊之资用，  然康强无恙。余故作生死隔年期。刘伶老似痴。动教人、负锸相随。惊得青蚨飞去了，无酒饮，却攒眉。春暖典春衣。还堪醉似泥。趁清明、雨后游嬉。杨柳池塘桃杏坞，春水漫，夕阳迟。"
        },
        {
            "title": "煮茗轩",
            "content": "聚蚊金谷任荤膻，煮茗留人也自贤。\r\n三百小团阳羡月，寻常新汲惠山泉。\r\n星飞白石童敲火，烟出青林鹤上天。\r\n午梦觉来汤欲沸，松风初响竹炉边。"
        },
        {
            "title": "寄卢公武兼问殷孝伯安信（时殷为咸阳县教官",
            "content": "忆言雨别去涂难，喜得云归旧谷盘。\r\n郡乘手挥狐史笔，斋居头戴鹿皮冠。\r\n草生林馆皆书带，竹老溪园可钓竿。\r\n为问咸阳殷博士，有无书尺报平安？\r\n\r\n【注释】：【原题】：\r\n寄卢公武兼问殷孝伯安信（时殷为咸阳县教官）"
        },
        {
            "title": "至正丁酉冬昆山顾仲瑛会客芝云堂适时贵自海",
            "content": "赤眉横行食人肉，逃我昆山采黄独。\r\n上书不伏光范门，忍饥宁负将军腹。\r\n玉山燕客客满堂，黄柑新带永嘉霜。\r\n分金四座炫人眼，漱玉三咽清诗肠。\r\n山中椰瓢大如斗，吴姬擘来荐春酒。\r\n酒酣遥指洞庭山，为问木奴曾贡不。\r\n频年两浙阅兵戈，黄甘陆吉不相过。\r\n此时共食此佳果，胡不取醉花前歌。\r\n愿言海内无征战，汉廷还有传柑宴。\r\n白发吴侬能上天，野芹亦献蓬莱殿。\r\n\r\n【注释】：【原题】：\r\n至正丁酉冬昆山顾仲瑛会客芝云堂适时贵自海上来以黄柑\r\n遗之仲瑛分饷坐客喜而有诗属予及陆良贵袁子英等六客同\r\n赋"
        },
        {
            "title": "赠杨君济县丞",
            "content": "我昔昆山鉏白云，高轩访我麋鹿群。\r\n我今长洲钓明月，君复过此寂寞滨。\r\n感君相知式相好，与君谈笑开怀抱。\r\n坐分半席白瓯沙，满目青山净如扫。\r\n社公雨晴风不作，村北村南花自落。\r\n劝农来往落花间，鸡犬不惊田舍乐。\r\n君归哦松坐松阴，我舟更入菰蒲深。\r\n钓钩无饵勿语人，但说烟波无处寻。"
        },
        {
            "title": "听雨",
            "content": "客来帷林候渔父，黉舍坐听三日雨。\r\n诸生读书喧两庑，商羊飞来立当宁。\r\n雨声书声杂蛙鼓，蚓歌似亦谐宫吕。\r\n青苔上阶菌生柱，败壁淋漓籀文古。\r\n斋僮不敢开牖户，风撼庭柯啸饥虎。\r\n南山石烂成粪土，天漏谁能为天补。\r\n去年旱魃走吴楚，田家什九悲鱼釜。\r\n麦秋一饱方自许，莫教又作飞蛾舞。"
        },
        {
            "title": "风入松 辟兵青龙，食萝卜有感",
            "content": "青龙地脉土酥香。产玉似昆冈。可怜不入瑶池宴，到冰壶、风味凄凉。忽忆故园时序，春盘春酒羔羊。青丝生菜韭芽黄。银缕染红霜。桃花人面柔荑手，酒微酣、象箸频将。鼙鼓一声惊散，六年地老天荒。"
        },
        {
            "title": "题杜拾遗像",
            "content": "国破家何在，穷途更莫年。\r\n七歌同谷里，再拜杜鹃前。\r\n胡羯长安满，骑驴短褐穿。\r\n画图憔悴色，犹足见忧天。"
        },
        {
            "title": "满庭芳 四月钱梦弼出妓，为陆文迪寿，邀仆",
            "content": "玉雪梨涡，锦云桃扇，紫箫双凤和鸣。觥船初棹，烟绕博山青。最喜清和天气，绿阴静、梅雨初晴。高斋里，马融书帐，风卷绛纱轻。华年才几许，培风健翮，曾试修程。偶归来林下，间听松声。笑道葵花似我，芳心在、向日长倾。黄河水，如今重看，朝□暮还清。"
        },
        {
            "title": "避雨",
            "content": "系马庱亭东，题诗野店中。\r\n长河飞白雨，高树洒清风。\r\n州界才相接，乡音遽不同。\r\n齐梁陵寝地，犹得问樵翁。"
        },
        {
            "title": "江贯道清江泛月图",
            "content": "吾闻老郭之传许与江，山水绝笔称无双。\r\n此图夜景江所作，仿佛秋声动林壑。\r\n长江澄澄月在水，远山苍苍树如蚁。\r\n如此江山夜放舟，若人真是逍遥游。\r\n尔来一百四十载，改谷变迁图画在。\r\n世无苏李两诗仙，赤壁采石俱萧然。\r\n老夫此兴固不少，解裘亦足酤清醥。\r\n出门有碍行且休，不如烧香看画楼上头。"
        },
        {
            "title": "沁园春 寿杜默齐，时至仕，寓吴门僧舍，吾",
            "content": "脱屐红尘，移家碧山，娑罗树边。有两儿冠带，眼前腾踏，诸孙文采，膝下联翩。石几焚香，冰瓯涤笔，重注羲经得异传。余无事，但观云默坐，听雨高眠。龟巢幸与相连。饮湖水清如饮菊泉。问绛人甲子，今逾四百，皇家钟乳，何用三千。银艾忘情，玉枝无憾，一味清闲足引年。升平也，看天恩赐帛，雪发垂肩。"
        },
        {
            "title": "具区耕隐歌为盛征士作",
            "content": "脱屣东华尘，结庐太湖滨。\r\n蓬藋开小径，桑麻接比邻。\r\n金门玉堂梦不到，烟蓑雨笠情相亲。\r\n东风二月桃花雨，布谷飞来向人语。\r\n一犁初破陇头春，黄犊出栏健如虎。\r\n西山不知谁采薇，南山不知谁采芝。\r\n我耕我田食我粟，岁晚复有冰壶齑。\r\n悲歌笑甯戚，夜半犹未已。\r\n人间闲是非，何用污牛耳。\r\n绿阴系牛春昼闲，樵童随我看青山。\r\n日莫归来一壶酒，牛棘花前开笑口。\r\n笑问侬家子若孙，知我犁锄佳趣否？岂不见苏秦为无二顷\r\n田，六印累累苦奔走。\r\n到了落祸阬，虚名何足取。\r\n鹿门庞，真我友。"
        },
        {
            "title": "祭顾仲瑛诗",
            "content": "呜呼玉山翁，先世吴右族。\r\n生逢全盛时，当路屡推毂。\r\n辞荣乐萧散，竟韫石中玉。\r\n早持万金产，转手授家督。\r\n不为五岳游，家园莳花竹。\r\n读书数千卷，旁核聃与竺。\r\n非无酒如渑，过客佳乃肃。\r\n徒见驷马车，未若一儒服。\r\n缁黄粲然者，待遇情亦笃。\r\n常言性嗜诗，隽永过粱肉。\r\n兴来抉云汉，毫端注飞瀑。\r\n词林采英华，琰刻播芬馥。\r\n诗名满朝野，啸傲心自足。\r\n世故一变更，十室九颠覆。\r\n幽栖绰山下，人疑王官谷。\r\n时余逃难来，憔悴如病鹄。\r\n踵门通姓字，一见已刮目。\r\n夜饮嘉树轩，明朝杯又续。\r\n高堂桂花秋，金钗剪银烛。\r\n双歌棹觥船，洗我愁万斛。\r\n一留两月余，坐客常五六。\r\n写图纪觞咏，坠水亦有曲。\r\n连床可诗斋，清话屡同宿。\r\n择邻为移家，岁晚安且燠。\r\n奈何鼙鼓声，又若雷震屋。\r\n娄人悉惊散，我亦猿共木。\r\n萍漂甫里东，卖文如卖卜。\r\n感翁数相过，馈则慰穷蹙。\r\n翁亦客槜李，远避赋蛇毒。\r\n山川郁相望，诗筒时往复。\r\n陵谷复一变，翁归理松菊。\r\n松鞠理未能，蒺藜伐困辱。\r\n余舟榜笠泽，访旧宿西塾。\r\n夜深屏舆隶，促膝写心腹。\r\n春风旧池馆，荒烟秋草绿。\r\n朝廷更化初，召役事重樛。\r\n挈家赴临濠，星言去程速。\r\n送行愧邹游，口占谢龟缩。\r\n诗去秋复春，客来书满幅。\r\n念我及兄辈，举室蒙记录。\r\n自言多疾疢，经年在床褥。\r\n郁攸娄惊吓，使我长觳觫。\r\n尚须手颤定，亲札寄篇牍。\r\n安知仅逾月，遽尔闻不禄。\r\n初疑传者讹，细问泪盈掬。\r\n嗟余老异乡，知己失鲍叔。\r\n芜辞叙畴曩，悲吟甚于哭。\r\n神交死如生，歆此杯中醁。"
        },
        {
            "title": "如梦令 陈彦真居昆陵鹤溪之阴，中年以来，",
            "content": "，余闻而嘉之，故作此以赠满眼青山如画。说甚玉堂金马。头戴鹿皮冠，穿个布袍冬夏。都罢。都罢。心上了无牵挂。"
        },
        {
            "title": "万法寺喜书",
            "content": "客来喜得平安信，萧洒楼居日掩扃。\r\n潮近浪摇窗影白，地偏苔没履痕青。\r\n群贤方结莲花社，小楷尤抄贝叶经。\r\n岁晚归舟经甫里，好寻渔父过寒汀。"
        },
        {
            "title": "淮夷篇",
            "content": "大邦浙河西，吴郡称第一。\r\n淮夷著柘黄，来作豺虎窟。\r\n交邻无善道，西顾拒劲敌。\r\n一鹗婴罔罗，同气顿萧瑟。\r\n正朔仍奉汉，天恩满床笏。\r\n赋粟岁倍蓰，郿坞金日积。\r\n非无舶棹风，海运不挂席。\r\n包藏狼子心，反覆莫可测。\r\n台阁两重臣，忍为枭獍食。\r\n井蛙自尊大，出入复警跸。\r\n爱弟日宠骄，开府门列戟。\r\n提兵几百万，势热手可炙。\r\n甲第连青云，圊溷亦丹碧。\r\n瑶池长夜饮，天魔舞倾国。\r\n帷幄皆面谀，忠鲠即摈斥。\r\n权门竞豪奢，婪夫务怀璧。\r\n淮南旧巢穴，坐视成弃掷。\r\n出师理侵疆，所向辄败绩。\r\n邻兵贾馀勇，一举数州得。\r\n群凶纳降去，敛戍独坚壁。\r\n奈何围数重，楼橹比如栉。\r\n炮车拂云汉，昼夜飞霹雳。\r\n宠弟既齑粉，左右皆股栗。\r\n短兵屡相接，苗獠与戮力。\r\n南濠百花洲，流血水尽赤。\r\n闭关甫期月，人面多菜色。\r\n蔬茹犹八珍，骸骨爨下析。\r\n众叛已不知，豕突犹亲出。\r\n前徒忽投戈，回骑不数匹。\r\n一炬齐云楼，红粉随烟灭。\r\n缚虎送台城，咆哮气方息。\r\n嗟哉尔淮夷，亡命起仓卒。\r\n衡行十五载，贵富亦已极。\r\n雕墙底灭亡，斯理信弗忒。"
        },
        {
            "title": "洪武初闻顾仲瑛以召役入城婴疾而归寻喜勿药",
            "content": "闻道庞公近入城，还家风雨过清明。\r\n催租人去诗仍好，市药童归病已轻。\r\n尚喜竹林青笋出，不嫌花径紫苔生。\r\n路逢缁侣传安信，候问姑迟数日程。\r\n\r\n【注释】：【原题】：\r\n洪武初闻顾仲瑛以召役入城婴疾而归寻喜勿药作此问讯"
        },
        {
            "title": "吴下咏怀（八首）",
            "content": "吴地方千里，齐民总荷戈。\r\n人生无可奈，天运竟如何。\r\n米市黄金贱，沙场白骨多。\r\n故山时一望，老眼泪县河。¤"
        },
        {
            "title": "董明府除夕惠炭",
            "content": "范叔寒多正不禁，乌薪意重比乌金。\r\n赊来脱粟忙炊饭，留得焦桐好制琴。\r\n环堵一龛春盎盎，丽谯三鼓夜沉沉。\r\n砚池冰释龙香暖，写我朝来抱膝吟。"
        },
        {
            "title": "吴下咏怀（八首）",
            "content": "五十不富贵，蹉跎又六年。\r\n新愁添鹤发，故国暗狼烟。\r\n白帽看云坐，青镫听雨眠。\r\n痴儿书懒读，翻笑腹便便。¤"
        },
        {
            "title": "赠制笔王世超",
            "content": "时方用武我业儒，超也卖笔来吾庐。\r\n曰予制笔似轮扁，妙不能言徒叹吁。\r\n宣城阻兵十三载，犹喜山中老在。\r\n拔来紫颖带秋霜，制得笔成时世改。\r\n乡年草创供玉堂，玉堂仙人云锦裳。\r\n三缣一字不易得，笔价亦与时俱昂。\r\n莫怪年来弃如土，扫除风尘必斨斧。\r\n尔今卖笔我卖文，何异适越资章甫。\r\n呼儿为我买一束，亟用写成怀古录。\r\n一书永字三叹赏，八法以之随意足。\r\n我有佳音语尔知，用笔将见文明时。\r\n诸公笔谏佐明主，老我笔耕笺古诗。\r\n诗成未若相如倦，毛颖更须重作传。\r\n牵联为尔书姓名，霅上溪山亦葱蒨。\r\n中秋适逢酒禁开，椰瓢酌我新绿醅。\r\n酒酣仰视月中兔，长啸一声归去来。"
        },
        {
            "title": "江城子 前作五月十二日寿万拙齐词，意有未",
            "content": "去年今日访庞公。也匆匆。去城中。回首青山，带雨汗颜同。茅屋破来风转急，愁杀我，浣花翁。今年一笑喜相逢。海榴红。照帘栊。休把闲愁，牵系废歌钟。请看灰飞千里草，金满坞，总成空。"
        },
        {
            "title": "简钱士远",
            "content": "一榻青苔对雪，五湖春水流嘶。\r\n欲遣长须觅酒，聊将短札题诗。"
        },
        {
            "title": "怀詹伯远",
            "content": "蝌蚪残书补未全，斋居一榻坐来穿。\r\n杨花绕屋白如雪，溪水出湖青接天。\r\n冠盖不来骑马客，鸥凫长傍钓鱼船。\r\n多时欲问平安信，伏日题诗寄竹边。"
        },
        {
            "title": "吴下咏怀（八首）",
            "content": "吴女何多巧，《吴趋》变楚声。\r\n市廛方易肆，朱粉复倾城。\r\n厌酒桃花坞，弹筝细柳营。\r\n将军正年少，相顾若为情。¤"
        },
        {
            "title": "石箭头歌（并序）",
            "content": "南山烂尽苍云根，飘风势欲倾昆仑。\r\n老靦作镞几千载，神镵鬼削秋无痕。\r\n沈沙不随戈戟折，太阴玄精壮冰结。\r\n五丁手抉出重泉，犹带尧时九乌血。\r\n鸺鹠惊破胆，罔两走折足。\r\n独有老于菟，坐啸风满谷。\r\n猿臂将军骨已枯，苍头庐儿金仆姑，时乎时乎奈尔靦！\r\n\r\n【注释】：【注释】：\r\n（吴人开渠，自望亭通漕湖，多得石箭头。长洲徐伯昂持\r\n以见遗，请为赋诗。）"
        },
        {
            "title": "顾仲瑛临濠惠书词甚慷慨诗以代简",
            "content": "濠上人来书数行，开缄如对语琅琅。\r\n酒杯已辨弓蛇误，药杵无劳玉兔将。\r\n少待天公舒老眼，剩收云母束归装。\r\n旧家池馆花狼籍，春水依然绿漫塘。"
        },
        {
            "title": "八声甘州 寄无锡钱梦弼 此下丁藏付藏钞本，",
            "content": "记年时东走避风尘，随处觅桃源。偶相逢一笑，堠山西畔，乔木参天。百尺元龙楼上，下榻许高眠。鼓我瓠巴瑟，鱼鸟欣然。每日春风池馆，有竹林诸阮，醉袖联翩。要簪花捧砚，常挟两飞仙。又安知、桑田变海，竟飘零、老去雪盈颠。绨袍外、故人余意，肝胆雕镌。极是。周咏先又补此三首，误矣。"
        },
        {
            "title": "莫春陪周明府过顾将军祠下立碑",
            "content": "黄天荡上将军树，树下数家人姓顾。\r\n行人遥指若堂封，往事犹论麾扇渡。\r\n新祠画藻烟雾湿，古木垂萝鬼神护。\r\n长州县令枉高盖，短褐巢翁曳双屦。\r\n海棠正落胭脂雪，山瓶为酹金盘露。\r\n柱头老鹤作人语，道旁驯雉随车驻。\r\n《吴趋》一曲歌未了，蜀魄数声春又莫。\r\n金戈铁马尚酣战，白羽清风复谁睹。\r\n看碑莫怪客如云，彼君子兮真可慕。"
        },
        {
            "title": "沁园春 壬寅岁旦，枕上述怀",
            "content": "四海烟尘，一棹风波，经行路难。幸儿孙满眼，布帆无恙，夫妻白首，青镜犹团。笠泽西头，碧山东畔，又与梅花共岁寒。新年好，有茅柴村酒，荠菜春盘。帝人莫笑儒酸。已烂熟思之不要官。任伏波强健，驱驰鞍马，＊溪遭遇，弃掷渔竿。霜满朝靴，雷鸣衙鼓，何似农家睡得安。闲亭里，唤山童把＊，野老交欢。"
        },
        {
            "title": "赠庆别驾",
            "content": "台州别驾不之官，烟水孤村共岁寒。\r\n偶有浊醪留晚酌，旋挑生菜簇春盘。\r\n三年邻里通家好，四海兵戈行路难。\r\n且喜门前金色柳，东风堪作画图看。"
        },
        {
            "title": "水调歌头 洪武九年秋，余下居千墩，尝作水",
            "content": "故复和前韵，以述其情，并以留别吴下诸友。时十三年六月初也牙齿豁来久，老气尚横秋。买得归耕黄犊，儿辈幸无愁。相近六龙城下，只在三家村里，结屋小如舟。倚树览山色，且免赋登楼。看官爵，都不似，醉乡侯。里翁闲话，便同学士坐瀛洲。寄语东吴朋友，乘兴能来＊浦，舣棹听渔讴。无酒不须虑，解我破貂裘。"
        },
        {
            "title": "逸庵诗为吴子明赋",
            "content": "日高三丈馀，先生睡初起。\r\n淀山小湖边，草亭修竹里。\r\n消摇漉酒巾，傲兀烧香几。\r\n放鹤上晴霄，观鱼戏春水。\r\n世事了不闻，无劳洗吾耳。"
        },
        {
            "title": "吴下咏怀（八首）",
            "content": "阖闾城下柳，新种绿阴成。\r\n树系浮江马，枝迁出谷莺。\r\n朝家方用武，僧寺总屯兵。\r\n犹喜湖田熟，街头米价平。¤"
        },
        {
            "title": "沁园春 屋东老梅一株，邻家有竹百余个，相",
            "content": "竹与梅花，偃蹇冰霜，堪称二难。我依梅傍竹，借人茅舍，吟风弄月，坐个蒲团。梅样精神，竹般标致，遮莫清＊未是寒。柴门外，好一湖春水，似拍银盘。昔人恨橘多酸。我只笑青松也拜官。每醉时低唱，沧浪一曲，闲时高卧，红日三竿。儿辈前来，老夫说与，梅要新诗竹问安。余无事，只粗茶淡饭，尽有余欢。"
        },
        {
            "title": "竹素斋",
            "content": "天人交敷，牺画马图。\r\n文明九丘，科斗六经。\r\n于昭日星，漆书汗青。\r\n姬公宣尼，斯文缉熙。\r\n为世范仪，百家之多。\r\n继圣惟轲，如江如河。\r\n竹兮素兮，文所寓兮。\r\n开牖户兮，尔于其中。\r\n朴斫磨砻，德业攸崇。\r\n苟习其辞，舍己弗治。\r\n虽多奚为，余言若兹。\r\n亶弗尔欺，亦以自规。"
        },
        {
            "title": "归故里",
            "content": "忆昔走避兵，弃别乡井去。\r\n意将朝莫归，行行重回顾。\r\n安知逾一纪，方踏去时路。\r\n四郊皆蔓草，白日暝如雾。\r\n披榛访闾里，隔水拜丘墓。\r\n伤哉脊令原，黄蒿走狐兔。\r\n别墅破垣在，邮亭乃新作。\r\n邻儿二三辈，衡茅昼扃户。\r\n初若不相识，熟视肖厥父。\r\n坐久泣且言，为我话亲故。\r\n什九死兵戈，余亡不知处。\r\n其词吐未终，我泪已如注。\r\n对食不能餐，相期归蚁聚。\r\n吾将语吾儿，卖书买农具。\r\n归耕滆上田，宜若乌反哺。\r\n吾其正丘首，此心庶无负。"
        },
        {
            "title": "吴下咏怀（八首）",
            "content": "近闻哀痛诏，使者又江东。\r\n兵革何时已，车书四海同。\r\n落梅春雨后，芳草夕阳中。\r\n欲作菟裘计，桃源路不通。"
        },
        {
            "title": "卢□□尹宜兴秩满以兵乱久寓无锡今知昆山州",
            "content": "我思阳羡茶，初生如粟粒。\r\n州人岁入贡，雷霆未惊蛰。\r\n天荒地老今十年，春归又闻啼杜鹃。\r\n山中灵草化榛棘，白蛇何处藏蜿蜒。\r\n玉川先生一寸铁，欲刳妖蟆救明月。\r\n丹霄路断肝肠热，还忆茶瓯饮冰雪。\r\n我思惠山泉，泠然响鸣琴。\r\n瓶罂走千里，煮茗清人心。\r\n向来劫火炎锡谷，神焦鬼烂猿猱哭。\r\n池边橢石亦灰飞，此水依然泻寒玉。\r\n若人饮泉五六年，一襟清气清于泉。\r\n好为吴侬洗烦热，乘风归报蓬莱仙。\r\n\r\n【注释】：【原题】：\r\n卢□□尹宜兴秩满以兵乱久寓无锡今知昆山州与予叙旧言\r\n怀良有感慨作二诗贻之"
        },
        {
            "title": "贺圣朝 马公振见访，以词留别，喜而和之",
            "content": "吴淞旧雨相邻住。喜复来今雨。那时因遇。十年艰险，剑头炊黍。如今相见，衰颜醉酒，似经霜红树。湖山佳处。登高望远，遍题诗去。"
        },
        {
            "title": "吴下咏怀（八首）",
            "content": "尽道从军好，封侯甚不难。\r\n羽书才奏捷，相府即除官。\r\n西日长安远，东风雨雪寒。\r\n此身知已误，依旧著儒冠。¤"
        },
        {
            "title": "和顾仲瑛金粟冢燕集",
            "content": "我昔过北邙，立马山之隈。\r\n为问陇头树，皆云后人栽。\r\n生前尊酒谁不有，无人到此自对青山开。\r\n屋堆黄金五侯贵，难免白骨生苍苔。\r\n道旁多弃夜光璧，爨下谁惜丝桐材。\r\n玉山先生达观者，胸次不著闲悲哀。\r\n清秋携客坟上饮，曲车载酒山童推。\r\n大笑胥魂乘白马，深惭鲧魄化黄能。\r\n墓铭自制诗自挽，视身不翅轻于埃。\r\n鹤群长绕嘉树舞，龟趺并载穹碑来。\r\n鸾翔凤翥玉箸篆，虎踞龙蟠金粟堆。\r\n长吟复短吟，此兴何悠哉。\r\n秋风无情摧万物，芙蓉亦老胭脂腮。\r\n笑言他年翁仲共寂寞，何如此时宾客相追陪。\r\n功名本愁根，富贵真祸胎。\r\n百年能几日？一日能几杯？从兹秉烛长夜饮，犹恐四蛇二\r\n鼠忙相催。\r\n主人沈醉客亦醉，绝倒不顾旁人咍。\r\n北望中州数千里，人家尽作兵前灰。\r\n髑髅委荒郊，孰辨贤与才。\r\n伯夷空忍首阳饿，屈原徒作湘江累。\r\n神仙初无不死药，方士浪说寻蓬莱。\r\n君不见无边之海白淼淼，无名之山青巍巍。\r\n长鲸嘘吸成风雷，徐市一去何曾回。"
        },
        {
            "title": "倪元镇过娄江寓舍因偕智愚隐游姜公墩得如字",
            "content": "秋暑贾余勇，怀抱方焚如。\r\n故人江上来，风雨与之俱。\r\n遂令沸羹鼎，化为寒露壶。\r\n幽寻陟崇丘，飘飘素霞裾。\r\n同游得名缁，吟啸兴不孤。\r\n大树倚高盖，小酌欢有余。\r\n三江五湖上，群峰开画图。\r\n独怜我乡土，烟尘尚模糊。\r\n安知艰虞世，得此暇日娱。\r\n一笑百虑忘，松风奏笙竽。"
        },
        {
            "title": "吴下咏怀（八首）",
            "content": "伐木烧官炭，中林霹雳飞。\r\n穷猿无可择，飞鹊更何依。\r\n野雨生稊稗，山风长蕨薇。\r\n儿曹能采拾，犹足慰年饥。¤"
        },
        {
            "title": "沁园春 寄张希尹，兼简刘小齐、张熙载（原",
            "content": "忆昨秋风，送书画船，过杨柳洲。把锦囊倾倒，灯花共喜，棹歌归去，诗草仍留。坐榻高悬，家童偶语，此客寻常颇见不。襟怀好，比子猷寻戴，别样风流。别来一日似三秋。且喜花时可胜游。要寻山问水，春申故国，赋诗＊酒，季子高丘。醉帽簪花，吟茵藉草，莫笑疏狂老未休。回来也，有堂前旧燕，江上盟鸥。"
        },
        {
            "title": "蓦山溪 遣闷，至正丙申作",
            "content": "无端汤武，吊伐功成了。赚尽几英雄，动不动、东征西讨。七篇书后，强辨竟无人，他两个，至诚心，到底无分晓。髑髅满地，天也还知道。谁解挽银河，教净洗、乾坤是好。山妻笑我，长夜饭牛歌，这一曲，少人听，徒自伤怀抱。"
        },
        {
            "title": "吴下咏怀（八首）",
            "content": "甫里水东头，垂萝系客舟。\r\n客心清似水，吟鬓白于鸥。\r\n词赋知无用，干戈苦未休。\r\n蓬窗三日雨，农事忆西畴。¤"
        },
        {
            "title": "简张希尹",
            "content": "余生寡谐俗，老去得知己。\r\n论交固云晚，莫逆良可喜。\r\n联翩诸侯客，寂寞著书事。\r\n夜分青藜光，日并乌皮几。\r\n几回论班马，一笑易亥豕。\r\n烟云挥洒外，风月吟啸里。\r\n蚶杯酌流霞，兽炉坰沈水。\r\n佳哉《水调》词，清我尘俗耳。\r\n朱弦听者希，《白雪》和能几。\r\n别来怀盍簪，梦见承倒屣。\r\n帷林大江边，瓢巷横山趾。\r\n秋风响梧叶，甘雨熟菰米。\r\n相望不三舍，相过堪一苇。\r\n诗筒继元白，通家犹孔李。\r\n况于阿戎谈，亦与诸任齿。\r\n尚友古之人，厥德薰晋鄙。"
        },
        {
            "title": "沁园春 晨起对雪，复写余怀",
            "content": "雪压新年，花开想迟，莺来甚难。喜杯有屠苏，春风滟滟，盘余苜蓿，朝日团团。六十年来，寻常交际，江海鸥盟总不寒。移家处，每涉园成趣，居谷名盘。忘情世味心酸。但吟得新诗似得官。尽教我低头，三间茅屋，从他高步，百尺危竿。白首无成，苍生应笑，不是当年老谢安。琴书里，且消磨晚景，受用清欢。"
        },
        {
            "title": "沁园春 （原作沁春元，据丁藏精钞本改）无",
            "content": "借问黄花，过了重阳，如何始开。为客中陶令，逢他初度，尊前杜举，要我相陪。十日秋香，百年晚景，一笑今朝酒莫推。风光好，正凉生沆瀣，净洗氛埃。胸中华岳崔嵬。下笔处、长江滚滚来。且折花簪帽，剧谈清事，引杯看剑，聊适幽怀。健翮低云，修鳞蹭蹬，人道公非百里才。还知否，那黄河清也，白日悠哉。"
        },
        {
            "title": "西江月 秋暮，简友人索酒",
            "content": "老大无人青眼，凄凉柰尔黄花。秋来杯酌断流霞。兀对江山如画。梦里去寻东老，觉来欲唤西家。山童羞说未能赊。报道点茶来也。"
        },
        {
            "title": "沁园春 丁酉春，寓堠山钱氏写怀",
            "content": "冷笑班超，要觅封侯，弃了毛锥。看今来古往，虚名何用，朝荣夕悴，浮世堪悲。老我衣冠，傍人篱落，赖有平生铁砚随。西庄上，对溪山如画，鸥鹭忘机。相逢喜得新知。更不用黄金铸子期。把胸中磊块，时时浇酒，眼前光景，处处题诗。轻帽簪花，柔茵藉草，时复尊前一笑嬉。沈酣后，任南山石烂，东海尘飞。"
        },
        {
            "title": "遣兴和马公振韵",
            "content": "马图毋怪出河迟，世事方如理乱丝。\r\n莲叶有巢龟已老，竹花无实凤仍饥。\r\n篱边艇子供垂钓，林下樵童许看棋。\r\n苜蓿一盘三丈日，山妻白首案齐眉。"
        },
        {
            "title": "江城子 前作五月十二日寿万拙齐词，意有未 ",
            "content": ""
        },
        {
            "title": "沁园春 寄张希尹，兼简刘小齐、张熙载（原 ",
            "content": ""
        },
        {
            "title": "沁园春 寿杜默齐，时至仕，寓吴门僧舍，吾 ",
            "content": ""
        },
        {
            "title": "古鼎歌（并序）",
            "content": "碧云师著金伽黎，空王殿前龙象随。\r\n当阶一卒送古鼎，状若献宝波斯儿。\r\n群缁聚观方丈室，中有老僧前致词。\r\n云是山中旧时物，立诵款识能无遗。\r\n文词诘屈错盘诰，字体隐伏蟠蛟螭。\r\n苍姬讫录世屡改，不知何代来于斯。\r\n谢家宝树修佛刹，巨构贾与秦城齐。\r\n鼎兮鼎兮什袭去，岁经六纪今来归。\r\n师闻此语重叹息，兵火连年炎九域。\r\n金钟大镛弃道旁，总若沈沙销折戟。\r\n鼎归禅月独无恙，护持信有天龙力。\r\n摩挲两铉湿烟雾，错落丹砂映金碧。\r\n光如摩尼含五色，高比珊瑚长一尺。\r\n呜呼！羲轩之鼎莫可求，禹鼎亦已沦东周。\r\n世所用者非尔俦，或膨豕腹徒包羞。\r\n调羹尔无与，覆餗尔不忧。\r\n归来兮归来，北山兮菟裘。\r\n汾阴自有为时出，切莫放光惊斗牛。\r\n\r\n【注释】：【注释】：\r\n（苏州万寿寺旧藏古铜鼎，识者奇之。其识有“周康穆宫\r\n册锡寰用郑伯姬”等语。大德中，任阳谢氏尝欲以玉杯易\r\n之，时住山默翁师不从。后谢氏为构佛殿，乃予之。至正\r\n丙申，谢遭兵，鼎因失去。甲辰夏四月，愚隐智公复得于\r\n军人之手，耆旧聚观，皆曰：“我山中故物也。”既而出\r\n鼎见示，并述其由，索诗以纪之。）"
        },
        {
            "title": "西江月 与邓景文先生干借姜尧章词",
            "content": "十载不歌金缕，秋娘已负青年。朝云飞过画楼前。无复为人留恋。默坐鹧鸪声里，寻思白石词仙。好将花样更流传。重观春风人面。"
        },
        {
            "title": "蝶恋花 赠万彦述莺胶重谱 强村丛书即据以录",
            "content": "一曲求凰弹越调。红叶殷勤，凤已成双了。纤翠轻裾云缥缈。多情佩有宜男草。十月小春天气好。春到南枝，梅蕊含微笑。珍重画眉人起早。"
        },
        {
            "title": "沁园春 寄询讲主",
            "content": "每忆岩房，端石玄云，宣毫紫霜。想笔端风雨，不时萧飒，胸中渊海，无底潢洋。枫落寒江，草生春梦，欲说天机话甚长。知音者，有真能入室，好与连床。梅花窗下茶觞。小团月、烹来宝乳香。览吴淞夜月，珠江莹洁，昆山□□，□液淋浪。不出门庭，那知世态，金玉家家要满堂。长安市，似遗腥蝇聚，采□□□。"
        },
        {
            "title": "沁园春",
            "content": "忆昔移家，着处偷生，＊有余霜。遭几番惊怕，青天霹雳，满怀愁闷，苍海汪洋。故步全非，新知误喜，袜线初无尺寸长。龙钟后，方马归伏枥，龟作＊床。年来饮不盈觞。也不爱、花枝锦绣香。与山僧野老，交情淡淡，盘蔬盂饭，清话浪浪。燕子重来，桃花应笑，四壁空空一草堂。偿诗债，有隔年未了，连日犹忙。"
        },
        {
            "title": "沁园春 寄昆山友人并自述",
            "content": "泉石膏盲，尘土驱驰，还家鬓霜。想吟边茗碗，清风习习，醉中琴操，流水洋洋。口不雌黄，眼无青白，凫鹤从教自短长。闲居好，有溪篷钓具，林馆书床。春风宾主壶觞。坐慈竹轩中挹翠香。尽剧谈千古，神游混沌，高歌一曲，兴在沧浪。老我牛衣，怀人马帐，谁似彭宣到后堂。都传语，问鱼书久绝，兔颖何忙。"
        },
        {
            "title": "高阳台 题张德机荆南精舍图",
            "content": "阳羡溪山，辋川烟雨，隐然画里观诗。芳草王孙，别来几度春归。最怜屋壁藏蝌蚪，化劫灰、飞入昆池。好阶墀。书带青青，竹雪霏霏。相逢共约归期。待玄龟出洛，朱凤鸣岐。丘壑幽寻，正须重置荷衣。斩蛟射虎都休问，有白鸥、堪与忘机。近西枝。移我龟巢，邻尔渔矶。"
        },
        {
            "title": "南楼",
            "content": "且自为埋铭，及赋诗自挽。既而失去行囊之资用，  然康强无恙。余故作生死隔年期。刘伶老似痴。动教人、负锸相随。惊得青蚨飞去了，无酒饮，却攒眉。春暖典春衣。还堪醉似泥。趁清明、雨后游嬉。杨柳池塘桃杏坞，春水漫，夕阳迟。"
        },
        {
            "title": "江城子 贺萧墅张克让戊申正月九日初度生孙",
            "content": "阿翁初度宴重闱。正熙熙。醉如泥。春到阶庭，玉树长孙枝。座客持杯停寿曲，都听取，凤雏啼。明年蓬矢两弧垂。对佳期。试周期。看取干戈，俎豆弄金龟。彭祖春秋应八百，孙似祖，与年齐。"
        },
        {
            "title": "如梦令",
            "content": "松菜酒香春瓮。更有麻姑相送。日日泻流霞，添我胸中铅汞。珍重。珍重。浮世本来如梦。"
        },
        {
            "title": "如梦令",
            "content": "萝屋不经风破。苔径不教尘＊。鱼鼓洞仙歌，童子唱来还和。闲坐。闲坐。窗下白云飞过。"
        },
        {
            "title": "如梦令",
            "content": "一带鹤溪环绕。溪上石田多少。春雨驾龙耕，种得玉芝瑶草。堪笑。堪笑。海水几番乾了。"
        },
        {
            "title": "如梦令 陈彦",
            "content": "，余闻而嘉之，故作此以赠满眼青山如画。说甚玉堂金马。头戴鹿皮冠，穿个布袍冬夏。都罢。都罢。心上了无牵挂。"
        },
        {
            "title": "江城子 五月十二寿万拙齐",
            "content": "去年今日泻天瓢。水滔滔。断蓝桥。阻我群仙，鸾鹤赴蟠桃。独有商羊偏喜雨，跳且舞，上山椒。今年南极见丹霄。射金蕉。瑞光摇。浇去胸中，磊块尽＊＊。莫厌琵琶弹旧曲，长听取，郁轮袍。"
        },
        {
            "title": "一翦梅",
            "content": "一天和气盎春晖。桃也芳菲。李也芳菲。若教风打雨淋漓。红也尘泥。白也尘泥。花前把酒插花枝。歌也相宜。舞也相宜。鹤长凫短总休提。长也天知。短也天知。"
        },
        {
            "title": "一翦梅",
            "content": "东风吹醒老梅枝。南也芳菲。北也芳菲。月明半夜五更时。笛也争吹。角也争吹。青松涧底独离奇。寒也谁知。暖也谁知。老夫聊为一＊欷。梅也题诗。松也题诗。"
        },
        {
            "title": "一翦梅 三首寓意寄故人",
            "content": "昆冈火烈去年时，玉也灰飞。石也灰飞。鹤长凫短总休提。善有天知。恶有天知。今年快活保妻儿。歌也相宜。舞也相宜。挥金如土醉如泥。休负佳期。莫负佳期。"
        },
        {
            "title": "鹊桥仙 寄汪南轩",
            "content": "青年去了。青衫破了。旧日青毡无了。一时清兴未能除，说与故人知道。春花春好。秋花秋好。每日看花尤好。人生沽酒买花钱，消得杖头多"
        },
        {
            "title": "满江红 送马公振",
            "content": "旧约寻梅，蹉跎过、小春时节。忽陇头人至，一枝先折。喜见春风颜色好，缟衣不受缁尘＊。把十年、湖海旧相知，从头说。三江上，沧洲雪。千墩下，珠林月。似许询支遁，总皆清绝。重看青山携素手，此情方解相思结。待＊湖、冰泮柳风清，孤舟发。"
        },
        {
            "title": "无题",
            "content": "吴淞旧雨相邻住。喜复来今雨。那时因遇。十年艰险，剑头炊黍。如今相见，衰颜醉酒，似经霜红树。湖山佳处。登高望远，遍题诗去。"
        },
        {
            "title": "水龙吟 题曹德祥水居",
            "content": "旧家金谷园林，尽随海变桑田了。一湾流水，一枝修竹，菟裘将老。潇洒轩窗，波光隐映，笔床茶灶。但溪无六逸，林无诸阮，谁相与，论怀抱。不用沧洲洗耳，听风前、此君清啸。黄金台上，尽教尘土，聘车争道。鱼鸟情亲，渔樵邂逅，不时谈笑。看古来行路难行，真个是闲居好。"
        },
        {
            "title": "沁园春 自述",
            "content": "笠泽东头，翠竹渔庄，沧洲钓船。看三江雪浪，烟波如画，一篷风月，随处留连。巨□鲈鱼，团脐螃蟹，坐饮篷窗醉即眠。蒹葭畔，□不收＊＊，意若忘筌。向来四海戈＊。好战舰都成赤壁烟。笑痴儿航海，空寻蓬岛，渔郎失路，漫说桃源。鸥社盟寒，歌声断续，烟水寥寥数百年。玄真子，有家传旧曲，重扣吾舷。"
        },
        {
            "title": "无题",
            "content": "记年时东走避风尘，随处觅桃源。偶相逢一笑，堠山西畔，乔木参天。百尺元龙楼上，下榻许高眠。鼓我瓠巴瑟，鱼鸟欣然。每日春风池馆，有竹林诸阮，醉袖联翩。要簪花捧砚，常挟两飞仙。又安知、桑田变海，竟飘零、老去雪盈颠。绨袍外、故人余意，肝胆雕镌。极是。周咏先又补此三首，误矣。"
        },
        {
            "title": "点绛唇 谢万仲理惠帛",
            "content": "彩翼双凫，寄来一幅天机锦。纯绵绝品。将意何勤恁。岁晚空山，不怕冰霜凛。西风紧。便添袍＊。被德吾无隐。"
        },
        {
            "title": "风入松 贺宜兴殷伯贤远回",
            "content": "孤舟浪打石尤风。霹雳浪声中。布帆喜得归无恙，系长桥、闲似渔篷。蛟渚如今寂寂，鸥波依旧溶溶。秋花开到雁来红。金菊对芙蓉。一襟磊块都浇去，饮红灰、如饮黄封。睡到日高三丈，从他衙鼓逢逢。"
        },
        {
            "title": "点绛唇 和林韵",
            "content": "往古来今，何人不道闲居好。忙多闲少。应被青山笑。蒲柳衰颜，我独惊秋早。茅斋小。几番掀倒。风雨都湿了。"
        },
        {
            "title": "水调歌头 代陈氏谢徐彦铭",
            "content": "玉杵捣灵药，丹鼎养芙蓉。城市山林小隐，家住驿桥东。况是南州高裔，更欲上池真液，冰雪炯心胸。医国手初试，在处起疲癃。种阴德，方寸地，继颐翁。活人多少，满林新植杏花红。遮莫南山石烂，又复瀛洲不浅，都付笑谈中。刮目看尘表，黄鹄驾天风。"
        },
        {
            "title": "水调歌头 再和前韵",
            "content": "青白阮生眼，皮里有阳秋。谁信近来怀抱，汩汩泥穷愁。昨夜僧房听雨，如在潇湘夜泊，倚枕卧孤舟。无复少年日，解佩醉秦楼。更休说，烂羊尉，烂羊侯。三山湖上，如今田舍住东洲。＊洞十年金革，蓬勃一襟尘土，白雪向谁讴。濯足傍云水，披我老羊裘。"
        },
        {
            "title": "菩萨蛮 七夕作",
            "content": "锋棱磨尽方藏拙。老怀羞对天孙说。风叶动清商。依稀似九章。飘萧双鬓雪。卧看弯弯月。月缺有时圆。人无再少年。"
        },
        {
            "title": "水调歌头 寄江叔廉",
            "content": "鸡犬相闻，溪山如画，梅花只在前村。逍遥杖屦，不过翟公门。前度春风已老，对芳草、还忆王孙。长安市，看花人去，车马正争喧。向来东海上，水南水北，如石如温。念鸥冷诗盟，何日重论。老我蓬蒿三径，开怀抱、赖有琴尊。公知否，萧斋雨漏，四壁篆书痕。"
        },
        {
            "title": "满庭芳 夏五雨窗言怀",
            "content": "十里横山，一湾流水，东洲蕞尔孤村。称来田舍，山水对衡门。老我无能为矣，犁锄事、付与儿孙。湖田上，黄梅雨足，蛙鼓□声喧。亲朋三四老，须眉雪白，言笑春温。每携手相过，清事闲论。坐挹山光水色，茅柴酒、倾倒夸尊。章台路，马蹄尘土，不到紫苔痕。"
        },
        {
            "title": "八声甘州 为友人赠医士",
            "content": "唤常娥白兔下蟾宫，玉杵捣玄霜。自焚兰古鼎，心融灵素，默契歧黄。不假残膏剩馥，时俗共传方。用我上池水，遍洗膏肓。家住六龙城里，有旧家风月，三径苍＊。更一林、新栽红杏暖生香。问年来、活人多少，只冁然、微笑说寻常。谁能为，写成佳传，汗竹流芳。"
        },
        {
            "title": "南楼令 寿陈县丞",
            "content": "赤手拨鲸牙。长安早看花。竟春风、百里桑麻。柳色宫袍银束带，亲受赐，玉皇家。＊鼓报朝衙。桑弓挂绿蛇。拜双亲、杯捧流霞。只恐哦松哦未了，天上去，又乘槎。"
        },
        {
            "title": "水调歌头 再和寄酬袁子英萧寺",
            "content": "六载远相忆，一日似三秋。别后雪添蓬鬓，着述遣穷愁。几度欲寻安道，溪上片帆飞去，兴尽复回舟。明月出东海，隐约见琼楼。唤龙伯，击鼍鼓，舞阳侯。何时杯酒，重歌芦叶旧汀洲。多谢寄来双鲤，白雪阳春数曲，为我和巴讴。什袭付儿辈，好学制弓裘。"
        },
        {
            "title": "沁园春 （原作沁春元",
            "content": "借问黄花，过了重阳，如何始开。为客中陶令，逢他初度，尊前杜举，要我相陪。十日秋香，百年晚景，一笑今朝酒莫推。风光好，正凉生沆瀣，净洗氛埃。胸中华岳崔嵬。下笔处、长江滚滚来。且折花簪帽，剧谈清事，引杯看剑，聊适幽怀。健翮低云，修鳞蹭蹬，人道公非百里才。还知否，那黄河清也，白日悠哉。"
        },
        {
            "title": "点绛唇",
            "content": "点检龟巢，素琴弦断余何有。夫妻白首。相敬如宾友。三四孙儿，五色斑斓袖。梅花酒。为翁称寿。罗拜爷娘后。"
        },
        {
            "title": "点绛唇",
            "content": "老眼犹明，着书未了余生债。客来休怪。淡饭黄斋菜。踏雪观梅，清兴依然在。南门外。夜来寻载。扶醉驮驴背。"
        },
        {
            "title": "点绛唇",
            "content": "弧矢休悬，举杯聊适栖迟意。明朝冬至。有酒还沉醉。堪笑神仙，要作长生计。人间世。金鸟西坠。难把长绳系。"
        },
        {
            "title": "点绛唇",
            "content": "海上归来，鬓毛枯似经霜草。薄田些少。茅屋园池小。三子犁锄，三妇供萍藻。村居好。兔园遗稿。是我传家宝。"
        },
        {
            "title": "点绛唇 初度作",
            "content": "七十年前，抱麟虚负双亲梦。一襟空洞。生世曾何用。老我东门，瓜也无心种。松醪雍。泻如铅汞。时与渔樵共。"
        },
        {
            "title": "满庭芳 熊元修席上次韵",
            "content": "尘拂风生，熏炉烟袅，剧谈天上人间。冯夷击鼓，白凤舞昆山。惊倒五陵年少，听三老、□角鸣湍。江南好，梅前菊后，天气带微寒。客来虽话别，重歌旧曲，不是阳关。笑闲云似我，时去时还。最喜烽烟尽息，青天净、一镜团团。重来也，寻盟鸥鹭，访竹问平安。"
        },
        {
            "title": "水调歌头 洪武九年秋",
            "content": "故复和前韵，以述其情，并以留别吴下诸友。时十三年六月初也牙齿豁来久，老气尚横秋。买得归耕黄犊，儿辈幸无愁。相近六龙城下，只在三家村里，结屋小如舟。倚树览山色，且免赋登楼。看官爵，都不似，醉乡侯。里翁闲话，便同学士坐瀛洲。寄语东吴朋友，乘兴能来＊浦，舣棹听渔讴。无酒不须虑，解我破貂裘。"
        },
        {
            "title": "水调歌头 茅仲良初度席上赋",
            "content": "秋色净如洗，南极瑞光多。秦驻山中隐者，弧矢挂烟萝。野老敲门看竹，珍重主人留客，呼酒泻金荷。为问春秋多少，笑道明年六十，勋业竟蹉跎。万钟禄，千驷马，待如何。洛阳城市，又看荆棘卧铜驼。且喜阶前玉树，五色＊雏俱好，把此瑟琴和。一曲华胥引，双鬓雪儿歌。"
        },
        {
            "title": "忆王孙",
            "content": "齐云一炬起红烟。顷刻烟销事已迁。折戟沉沙月烂船。问祈连。安得"
        },
        {
            "title": "忆王孙 和熊元修苏州感兴",
            "content": "铜驼泪湿翠苔茵。落地花如堕玉人。可是东君不惜春。问花神。海变"
        },
        {
            "title": "水调歌头 中秋言怀",
            "content": "战骨缟如雪，月色惨中秋。照我三千白发，都是乱离愁。犹喜淞江西畔，张绪门前杨柳，堪系钓鱼舟。有酒适清兴，何用上南楼。＊金甲，驰铁马，任封侯。青鞋布袜，且将吾道付沧洲。老桂吹香未了，明月明年重看，此曲为谁讴。长揖二三子，烦为觅菟裘。"
        },
        {
            "title": "摸鱼子 早春作",
            "content": "看东风、柳摇金缕。精神顿美如许。独怜老我双蓬鬓，无复少年张绪。桃叶渡。任山水清妍，可柰非吾土。借人茅屋，但有客相过，清茶淡话，闲与论今古。伤心处。客去卧听鼙鼓。看花浑在烟雾。姑苏台榭笙歌散，麋鹿又如前度。谁恁误。教无限苍生，命堕颠崖苦。蒹葭洲渚。赖有个扁舟，三竿钓竹，相伴闲鸥鹭。"
        },
        {
            "title": "西江月 题画",
            "content": "缘树云林＊窕，青苔石磴萦纡。两人杯下曳长裾。应是山中巢许。空谷似闻樵斧，危桥不断徵车。谁来为我借茅庐。来与白云同住。"
        },
        {
            "title": "风入松 辟兵",
            "content": "青龙地脉土酥香。产玉似昆冈。可怜不入瑶池宴，到冰壶、风味凄凉。忽忆故园时序，春盘春酒羔羊。青丝生菜韭芽黄。银缕染红霜。桃花人面柔荑手，酒微酣、象箸频将。鼙鼓一声惊散，六年地老天荒。"
        },
        {
            "title": "西江月 秋暮",
            "content": "老大无人青眼，凄凉柰尔黄花。秋来杯酌断流霞。兀对江山如画。梦里去寻东老，觉来欲唤西家。山童羞说未能赊。报道点茶来也。"
        },
        {
            "title": "金缕曲 贺（贺字原缺",
            "content": "卜宅椒园里。响丁丁、风斤月斧，杏梁飞起。窗户青红烟树绿，＊耀碧山乡里。鸡共犬、也知轮美。燕子飞来堂下舞，似轻盈、掌上人堪喜。更可爱，新桃李。长洲水接淞江水。好秋风、鲈鱼莼菜，葑田菰米。艳□□□□□□，□屋神仙罗绮。□□□、□□□□。楚舞吴歌娱晚景，内台盘、春笋奉甘旨。五马贵，未足拟。"
        },
        {
            "title": "风入松 梅花",
            "content": "岁寒心事旧相知。相别去年时。如今重观春风面，此年时、消瘦些儿。天上玉堂何在，人间金鼎频移。风尘不染素罗衣。脉脉倚柴扉。桃根桃叶争春媚，尽教他、浓抹胭脂。老我扬州何逊，陇头谁为题诗。"
        },
        {
            "title": "风入松 寄朱原道为生日贺",
            "content": "梅花折去一枝春。人在太湖滨。天生襟度容江海，每开尊、坐客如云。此日醉逢蓬矢，吾儿应吐花茵。湖光山色净无尘。鱼鸟总情亲。姑苏台上遥相望，见湖山、如见伊人。绿发年华全盛，白眉声誉方新。"
        },
        {
            "title": "一翦梅 寿安玄卿",
            "content": "一色苍然两河翁。年也相同。月也相同。六年湖海共飘蓬。烟也溟蒙。雨也溟蒙。移家今住葑门东。朝也相从。暮也相从。何当归隐旧山中。桃也春风。李也春风。"
        },
        {
            "title": "满江红 吴江阻风",
            "content": "怪底春风，要将我、船儿翻覆。行囊里、是群贤相赠，数篇珠玉。江上青山吹欲倒，湖中白浪高于屋。幸年来、阮籍惯穷途，无心哭。归去也，瓶无粟。吟啸处，居无竹。看造物、怎生安顿，老夫盘谷。第四桥边寒食夜，水村相伴沙鸥宿。问客怀、那有许多愁，三千斛。"
        },
        {
            "title": "苏武慢 赠徐伯枢",
            "content": "兰雪衣衿，芝雪冠佩，＊唾动成珠玉。芳草萋迷，蓬莱杳渺，皎皎白驹空谷。濯发沧洲，怡颜芳树，乐甚从伶丝竹。问天生、湖海元龙豪气，肯令消缩。君不见二陆联芳，三苏接武，声动九重黄屋。天上碧桃，日边红杏，真足快人心目。拂袖东胶，出门西笑，莫恋故园松菊。看浊河、流水重清，齐唱太平遗曲。"
        },
        {
            "title": "沁园春 屋东老梅一株",
            "content": "竹与梅花，偃蹇冰霜，堪称二难。我依梅傍竹，借人茅舍，吟风弄月，坐个蒲团。梅样精神，竹般标致，遮莫清＊未是寒。柴门外，好一湖春水，似拍银盘。昔人恨橘多酸。我只笑青松也拜官。每醉时低唱，沧浪一曲，闲时高卧，红日三竿。儿辈前来，老夫说与，梅要新诗竹问安。余无事，只粗茶淡饭，尽有余欢。"
        },
        {
            "title": "沁园春 晨",
            "content": "雪压新年，花开想迟，莺来甚难。喜杯有屠苏，春风滟滟，盘余苜蓿，朝日团团。六十年来，寻常交际，江海鸥盟总不寒。移家处，每涉园成趣，居谷名盘。忘情世味心酸。但吟得新诗似得官。尽教我低头，三间茅屋，从他高步，百尺危竿。白首无成，苍生应笑，不是当年老谢安。琴书里，且消磨晚景，受用清欢。"
        },
        {
            "title": "沁园春 壬",
            "content": "四海烟尘，一棹风波，经行路难。幸儿孙满眼，布帆无恙，夫妻白首，青镜犹团。笠泽西头，碧山东畔，又与梅花共岁寒。新年好，有茅柴村酒，荠菜春盘。帝人莫笑儒酸。已烂熟思之不要官。任伏波强健，驱驰鞍马，＊溪遭遇，弃掷渔竿。霜满朝靴，雷鸣衙鼓，何似农家睡得安。闲亭里，唤山童把＊，野老交欢。"
        },
        {
            "title": "满庭芳 四月钱梦弼",
            "content": "玉雪梨涡，锦云桃扇，紫箫双凤和鸣。觥船初棹，烟绕博山青。最喜清和天气，绿阴静、梅雨初晴。高斋里，马融书帐，风卷绛纱轻。华年才几许，培风健翮，曾试修程。偶归来林下，间听松声。笑道葵花似我，芳心在、向日长倾。黄河水，如今重看，朝□暮还清。"
        },
        {
            "title": "无题",
            "content": "冷笑班超，要觅封侯，弃了毛锥。看今来古往，虚名何用，朝荣夕悴，浮世堪悲。老我衣冠，傍人篱落，赖有平生铁砚随。西庄上，对溪山如画，鸥鹭忘机。相逢喜得新知。更不用黄金铸子期。把胸中磊块，时时浇酒，眼前光景，处处题诗。轻帽簪花，柔茵藉草，时复尊前一笑嬉。沈酣后，任南山石烂，东海尘飞。"
        },
        {
            "title": "蓦山溪 遣闷",
            "content": "无端汤武，吊伐功成了。赚尽几英雄，动不动、东征西讨。七篇书后，强辨竟无人，他两个，至诚心，到底无分晓。髑髅满地，天也还知道。谁解挽银河，教净洗、乾坤是好。山妻笑我，长夜饭牛歌，这一曲，少人听，徒自伤怀抱。"
        }
    ]
}