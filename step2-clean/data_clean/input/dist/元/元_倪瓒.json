{
    "dynasty": "元",
    "author": "倪瓒",
    "intro": "",
    "items": [
        {
            "title": "赠天宁福上人",
            "content": "荆溪霜落后，铜官日出初。\r\n自栉头上发，更理箧中书。\r\n上人从定起，咏言方绕除。\r\n邂逅发微笑，幻身同太虚。"
        },
        {
            "title": "送杭州谢总管",
            "content": "南省迢遥阻北京，张公开府任豪英。\r\n守臣视爵等侯伯，仆射亲民如父兄。\r\n钱庙有碑刓夜雨，岳坟无树着秋声。\r\n好将饮食濡饥渴，何待三年报政成。"
        },
        {
            "title": "忆秦娥 昨日尝赋忆秦娥一首，以介石齐前木",
            "content": "笑人寂寞，盖以风雨伤怀耳。兹重改呈，又作一首，共写呈，二君却不可扶疏玉。蟾宫树影阑干曲。阑干曲。一襟香露，几枝金粟。＊娥镜里秋云绿。无端风雨声相续。声相续。不须澄霁，为沽＊＊。"
        },
        {
            "title": "古诗一首奉送友仁贤良之京师",
            "content": "吴山朝霭外，阊门春雨余。\r\n超忽孤帆远，天末浮云舒。\r\n君今北阙游，我栖南山庐。\r\n荷锄事耕作，闭户咏诗书。\r\n高林鸣禽曙，青苔行迹疏。\r\n还期茅檐下，一枉故人车。"
        },
        {
            "title": "垂虹亭",
            "content": "虚阁春城外，澄湖莫雨边。\r\n飞云忽入户，去鸟欲穷天。\r\n林屋青西映，吴松碧左连。\r\n登临感时物，快吸酒如川。"
        },
        {
            "title": "题孙氏雪林小隐图",
            "content": "天地飘摇一短篷，小窗虚白地炉红。\r\n翛然忽起梨云梦，不定仍因柳絮风。\r\n鹤影褵衤徙檐上下，鹿迒散漫屋西东。\r\n杜门我自无干请，闲写芭蕉入画中。"
        },
        {
            "title": "次韵陈维允姑苏钱塘怀古",
            "content": "耕凿古隧穿，乃吴桓王墓。\r\n金雁随冷风，黄肠毕呈露。\r\n悲歌异今昔，蜘蹰缓归步。¤"
        },
        {
            "title": "赠别益以道书记",
            "content": "一笑相逢岂有期，因怀西崦话移时。\r\n李公祠畔空余月，陆子泉头旧有诗。\r\n旅思凄凄非中酒，人情落落似残棋。\r\n云涛眼底三生梦，鸥影秋汀又远离。"
        },
        {
            "title": "寄杨廉夫",
            "content": "吴松江水春，汀洲多绿瑽。\r\n弹琴吹铁笛，中有古衣巾。\r\n我欲载美酒，长歌东问津。\r\n渔舟狎鸥鸟，花下访秦人。"
        },
        {
            "title": "题画",
            "content": "僦得城东三亩居，水光竹色照琴书。\r\n晨起开门惊宿鸟，诗成洗砚没游鱼。"
        },
        {
            "title": "早春对雨寄怀张外史",
            "content": "林卧苦泥雨，忧来不可绝。\r\n掀帏望天际，春风吹木末。\r\n飞萝散成雾，细草绿如发。\r\n念子独高世，南山修隐诀。\r\n抚弄无弦琴，招邀青天月。\r\n神安形不凋，迹高行自洁。\r\n思之不可见，饥渴何由歇。\r\n愿为鸾鹄翔，南游拂松雪。"
        },
        {
            "title": "题元朴上人壁",
            "content": "萧条江上寺，迢递白云横。\r\n坐待高僧久，时闻落叶声。\r\n鸱夷怀往躅，张翰有余情。\r\n独棹扁舟去，门前潮未生。"
        },
        {
            "title": "自题小画",
            "content": "逸笔纵横意到成，烧香弄翰了余生。\r\n窗前竹树依苔石，寒雨萧条待晚晴。"
        },
        {
            "title": "刘君元晖八月十四日邀余玩月快雪斋中，命余",
            "content": "卷帘见月形神清，疑是山阴夜雪明。\r\n长歌欲觅剡溪戴，怅然停杯远恨生。\r\n尔营茅斋名快雪，邀我吹笙弄明月。\r\n明星如银浮翳消，垂露成帷桂花发。\r\n酒波荡漾天河倾，笙声袅袅秋风咽。\r\n古人与我不并世，鹤思鸥情迥愁绝。\r\n\r\n【注释】：【原题】：\r\n刘君元晖八月十四日邀余玩月快雪斋中，命余诗，因赋"
        },
        {
            "title": "对梓树花",
            "content": "去年梓树开花时，美人明珰坐罗帷。\r\n今年梓树花如雪，美人死别已七月。\r\n梓花如雪不忍看，沉吟怀思泪阑干。\r\n鸣鸠乳燕共悲咽，柳绵风急烟漫漫。"
        },
        {
            "title": "次韵陈维允姑苏钱塘怀古",
            "content": "江山国破后，吊古一经行。\r\n辇路苔花碧，御沟菰叶生。\r\n古迹今宁有，新城江上横。"
        },
        {
            "title": "寄卢士行",
            "content": "阖闾浦口路依微，笠泽汀边白板扉。\r\n照夜风灯人独宿，打窗江雨鹤相依。\r\n畏途岂有新知乐，老景空思故里归。\r\n拟问桃花泛春水，船头浪暖鳜鱼肥。"
        },
        {
            "title": "听袁员外弹琴（一首。有引）",
            "content": "郎官调绿绮，谷雪赏初晴。\r\n两忘弦与手，流泉松吹声。\r\n问言逾八十，云尝见河清。\r\n挂帆望九华，神人倏相迎。\r\n啖以海上枣，欢爱若平生。\r\n玄遇宁复得，惜哉遗姓名。\r\n\r\n【注释】：【注释】：\r\n（至正四年十一月，袁员外来林下，为留兼旬。腊月十七\r\n日，快雪初霁，庭无来迹，与仆静坐，因取琴鼓之，古音\r\n萧寥，如茂松之劲风，春壑之流冰。员外时年八十有二，\r\n颜貌筋力未如四五十许人。为言甫弱冠，遭逢盛明，初宰\r\n当涂，过九华山，道逢神人与枣食之，后数数见梦寐间，\r\n若冥感玄遇者。员外韫耀蕴真，仕禄以自给，不为人所知\r\n，岂郭恕先之流欤？为赋五言一首。）"
        },
        {
            "title": "烟雨中过石湖（三首）",
            "content": "姑苏城外短长桥，烟雨空濛又晚潮。\r\n载酒曾经此行乐，醉乘江月卧吹箫。"
        },
        {
            "title": "池莲咏",
            "content": "回翔波间风，的历叶上露。\r\n清池结素彩，华月映微步。\r\n云阴花房敛，雨歇芳气度。\r\n欲去拾明珰，踟蹰惜迟暮。"
        },
        {
            "title": "烟雨中过石湖（三首）",
            "content": "愁不能醒已白头，沧江波上狎轻鸥。\r\n鸥情与老初无染，一叶轻躯总是愁。"
        },
        {
            "title": "送张炼师游七闽",
            "content": "高士不羁如野鹤，忽思闽海重经过。\r\n舟前春水它乡远，雪后晴山何处多。\r\n觳觫卧云芳草细，钩筜啼树野烟和。\r\n武陵九曲最清绝，落日采瑽闻棹歌。"
        },
        {
            "title": "怀寄强行之常州学官",
            "content": "君在西溪上，年年杨柳春。\r\n提壶坐柳下，邀我见情真。\r\n青叶已垂带，白花还覆瑽。\r\n别来今见柳，思尔采芳芹。"
        },
        {
            "title": "寄张贞居",
            "content": "不但入城踪迹少，南邻野老见犹稀。\r\n狂歌衰凤聊自慰，旧学屠龙良已非。\r\n苍藓浑封麋鹿径，白云新补薜萝衣。\r\n羊君笔札谁能继，欲读灵文一扣扉。"
        },
        {
            "title": "送僧游天台次张外史韵",
            "content": "四明山水名天下，师去那知客路遥。\r\n雪霁惊麕腾宿莽，月明寒鹊集疏条。\r\n坐寻云顶千峰石，归趁江头八月潮。\r\n说与住山光老子，送宾也合过溪桥。"
        },
        {
            "title": "上巳日感怀",
            "content": "石梁破屋路欹斜，僻似华阳道士家。\r\n漠漠春云飞别鹤，潺潺夜雨杂鸣蛙。\r\n闲看稚子翻书叶，时有邻翁汲井花。\r\n日莫伤心江水绿，共舟人已蹑飞霞。"
        },
        {
            "title": "竹枝词二首",
            "content": "噰噰归雁度春江，明月清波雁影双。\r\n化作斜行筝上字，长弹幽恨隔纱窗。"
        },
        {
            "title": "贻文举",
            "content": "波光浮翠阁，苔色上春衣。\r\n杨柳莺啼笛，樱桃鸟啄稀。\r\n荣名非所慕，登览意忘归。\r\n泖水宜修禊，重来坐钓矶。"
        },
        {
            "title": "怀归",
            "content": "久客怀归思惘然，松间茅屋女萝牵。\r\n三杯桃李春风酒，一榻菰蒲夜雨船。\r\n鸿迹偶曾留雪渚，鹤情原只在芝田。\r\n他乡未若还家乐，绿树年年叫杜鹃。"
        },
        {
            "title": "中秋脾疾不饮有感",
            "content": "经旬卧病掩山扉，岩穴潜神似伏龟。\r\n身世浮云度流水，生涯煮豆爨枯萁。\r\n红螺卷碧应无分，白发悲秋不自支。\r\n莫负尊前今夜月，长吟桂影一伸眉。"
        },
        {
            "title": "碧云林壑图奉赠南琛长老住碧云禅寺",
            "content": "碧云林壑杳重重，此去风流似简公。\r\n春药碓闲湍激下，吟秋蛩响月明中。\r\n结茅拟候芝三秀，眠鹿应遗地一弓。\r\n闻道重居开竹牖，待余艇子过溪东。"
        },
        {
            "title": "闻竹枝歌因效其声二首",
            "content": "钿山湖影接松江，橘叶青青柿叶黄。\r\n要写新愁寄音信，西风断雁不成行。"
        },
        {
            "title": "吴中",
            "content": "望中烟草古长洲，不见当时麋鹿游。\r\n满目越来溪上水，流将春梦过杭州。"
        },
        {
            "title": "赠张玄度时方丧内",
            "content": "吴松江水似荆溪，九点烟岚落日西。\r\n寂寂郊园寒食过，萧萧风雨竹鸡啼。\r\n蕙花委砌心应折，芳草归途意转迷。\r\n曾得鲁连消息否，春潮随雨到长堤。"
        },
        {
            "title": "寄顾仲瑛",
            "content": "江海秋风日夜凉，虫鸣络纬尚綀裳。\r\n民生惴惴疮痍甚，旅泛依依道路长。\r\n衰柳半欹湖水碧，浊醪犹趁菊花黄。\r\n知君习静观诸妄，林下清斋理药囊。"
        },
        {
            "title": "疏林远岫图写赠子素征",
            "content": "已从沤鸟狎云深，老我无机似汉阴。\r\n采采菊花犹满地，萧萧霜发不胜簪。\r\n南游阻绝伤多垒，北望艰危折寸心。\r\n家在吴淞江水上，清猿啼处有枫林。"
        },
        {
            "title": "题画赠九成",
            "content": "故人郯掾史，邀我宿溪船。\r\n把酒风雨至，论诗烟渚前。\r\n晨兴就清盥，思逸爱春天。\r\n复遇武陵守，共寻花满川。"
        },
        {
            "title": "春日",
            "content": "闭门积雨生幽草，叹息樱桃烂熳开。\r\n春浅不知寒食近，水深唯有白鸥来。\r\n即看垂柳侵矶石，已有飞花拂酒杯。\r\n今日新晴见山色，还须拄杖踏青苔。"
        },
        {
            "title": "寄熙本明",
            "content": "在山无事入城中，每问归樵得信通。\r\n松室夜灯禅影瘦，石潭秋水道心空。\r\n幽扉独掩林间雨，疏磬遥传谷口风。\r\n几度行吟欲相觅，乱流深涧隔西东。"
        },
        {
            "title": "赋得机征君荆南精舍图",
            "content": "结庐溪水南，胜处足幽探。\r\n夏果落山雨，春衣染夕岚。\r\n石欹招鹤磴，门俯射蛟潭。\r\n日日萦归梦，萧条雪满簪。"
        },
        {
            "title": "送徐君玉",
            "content": "闽江之水清涟漪，隔江名园多荔枝。\r\n闽中女儿天下白，越波飞桨逐凫珝。\r\n棹歌清绝洲渚阔，荡桨落日令人悲。\r\n蛮烟怪雨忽冥密，蒋芽蒲叶相参差。\r\n此中胜事不为少，徐郎远游牵我思。"
        },
        {
            "title": "题画赠王仲和",
            "content": "曾住南湖宅，于今已十年。\r\n丛筠还自翳，乔木故依然。\r\n雨杂鸣渠溜，云连煮术烟。\r\n何时重相过？烂醉得佳眠。\r\n\r\n【注释】：【注释】：\r\n南湖，陆玄素高士幽居，今王君仲和居之，水木清华，户庭幽遽。余尝寓其家四年，翛然忘世虑也。仲和以此帧索画竹石，画已，并诗其上，以写惓惓之怀。玄素，仲和外舅也，故尤感余故人之思。乙巳初月十七日。"
        },
        {
            "title": "烟雨中过石湖（三首）",
            "content": "烟雨山前度石湖，一奁秋影玉平铺。\r\n何须更剪松江水，好染空青作画图。"
        },
        {
            "title": "述怀",
            "content": "读书衡茅下，秋深黄叶多。\r\n原上见远山，被褐起行歌。\r\n依依墟里间，农叟荷过。\r\n华林散清月，寒水淡无波。\r\n遐哉栖遁情，身外岂有它。\r\n人生行乐耳，富贵将如何！"
        },
        {
            "title": "喜谢仲野见过",
            "content": "阶下樱桃已着花，窗前野客独思家。\r\n故人携手踏江路，拄杖敲门惊梦华。\r\n藉草悲歌声激烈，停杯写竹字欹斜。\r\n新蒲细柳依依绿，西北浮云望眼遮。"
        },
        {
            "title": "寄张德常",
            "content": "身世萧萧一羽轻，白螺杯里酌沧溟。\r\n逍遥自足忘鹏鷃，漫浪何须寄姓名。\r\n石鼎煮云听夜雨，玉笙吹月和松声。\r\n凭君为问张公子，曾到良常梦亦清。"
        },
        {
            "title": "春日云林斋居",
            "content": "池泉春涨深，径苔夕阴满。\r\n讽咏《紫霞篇》，驰情华阳馆。\r\n晴岚拂书幌，飞花浮茗碗。\r\n阶下松粉黄，窗间云气暖。\r\n石梁萝茑垂，翳翳行踪断。\r\n非与世相违，冥栖久忘返。"
        },
        {
            "title": "雪后过陈子贞隐居",
            "content": "陶公卜宅南村里，快雪初晴思一游。\r\n树辨微茫来独鹤，橹摇欹侧散轻鸥。\r\n墨池绕溜春冰满，尘榻翻书夕照收。\r\n相见惘然如有失，掉头吟咏出林丘。"
        },
        {
            "title": "寄熙本明",
            "content": "白首遥知得道余，不闻诗思近何如。\r\n高斋夜雪同谁话，古木寒山独自居。\r\n梦里只寻行去路，愁时聊读寄来书。\r\n夕阳溪上多飞鸟，若个能看影是虚。"
        },
        {
            "title": "桂花",
            "content": "桂花留晚色，帘影淡秋光。\r\n靡靡风还落，菲菲夜未央。\r\n玉绳低缺月，金鸭罢焚香。\r\n忽起故园想，泠然归梦长。"
        },
        {
            "title": "六月五日偶成",
            "content": "坐看青苔欲上衣，一池春水霭余辉。\r\n荒村尽日无车马，时有残云伴鹤归。"
        },
        {
            "title": "双蛾精舍新秋追和戎昱长安秋夕",
            "content": "秋暑晚差凉，茗余眠独早。\r\n清风振庭柯，寒蛩吟露草。\r\n晨兴面流水，西望吴门道。\r\n不知人事剧，但见青山好。"
        },
        {
            "title": "东林隐所寄陆征士",
            "content": "寝扉桃李昼阴阴，耕凿居人有远心。\r\n一夜池塘春草绿，孤村风雨落花深。\r\n不嗔野老群争席，时有游鱼出听琴。\r\n白发多情陆征士，松间石上续幽吟。"
        },
        {
            "title": "次韵陈维允姑苏钱塘怀古",
            "content": "仙人悲世换，宴景在清都。\r\n寒暑自来往，英雄生钓屠。\r\n钱塘江畔柳，风雨夜啼乌。¤"
        },
        {
            "title": "听袁子方弹琴",
            "content": "蕙怅凝夕清，高堂流月明。\r\n芳琴发绮席，列坐散繁缨。\r\n回翔别鹄意，缥缈孤鸾鸣。\r\n一写冰霜操，掩抑寄余情。"
        },
        {
            "title": "寄天民张先生",
            "content": "清溪演漾绿生瑽，溪上轩楹发兴新。\r\n只欠竹阴垂北牖，尽多山色近南津。\r\n湖鱼入馔长留客，沙鸟缘阶不避人。\r\n愧我萍踪此淹泊，片云回首一伤神。"
        },
        {
            "title": "雨中寄孟集",
            "content": "英英西山云，翳翳终日雨。\r\n清池散圆文，空林绝行屦。\r\n野性夙所赋，好怀谁共语。\r\n烧香对长松，相与成宾主。"
        },
        {
            "title": "闻竹枝歌因效其声二首",
            "content": "江流不住楚山青，船到浔阳几日程。\r\n不忍寄将双泪去，门前潮落又潮生。"
        },
        {
            "title": "对春树",
            "content": "端忧对春树，影落身上衣。\r\n美人手所成，纫缝愿无违。\r\n步庭悲往躅，瞻景惜余晖。\r\n芳襟沾露湿，兰珮委风微。\r\n凝思自的的，染泽尚依依。\r\n晨鸡催梦短，夜鹊逐魂飞。\r\n欢爱自兹毕，憔悴损容辉。"
        },
        {
            "title": "二月十日玄文馆听雨",
            "content": "卧听夜雨鸣高屋，忽忆陂塘春水生。\r\n何意远林饥独鹤，若为幽谷滞流莺。\r\n成丛枸杞还堪采，满树樱桃空复情。\r\n二月江头风浪急，无机鸥鸟亦频惊。"
        },
        {
            "title": "题张以中野亭",
            "content": "人境旷无车马杂，轩楹只在第三桥。\r\n开门草色侵书幌，隔水松声和玉箫。\r\n一榻云山供夏簟，满江烟雨看春潮。\r\n君能撷取飞霞珮，天际真人近可招。"
        },
        {
            "title": "与伯雨登溪山胜概楼",
            "content": "楼下清溪夏亦寒，溪头个个白鸥闲。\r\n风回绿卷平堤水，林缺青分隔岸山。\r\n若士振衣千仞表，何人泛宅五湖间。\r\n绝怜与子同清赏，拟向云霄共往还。"
        },
        {
            "title": "题画",
            "content": "罨画溪头唤渡，铜棺山下寻僧。\r\n水榭汀桥曲曲，风林云磴层层。"
        },
        {
            "title": "己卯正月十八日与申屠彦德游虎丘得客字",
            "content": "余适偶入城，本是山中客。\r\n舟经二王宅，吊古览陈迹。\r\n松阴始亭午，岚气忽敛夕。\r\n欲去仍裴徊，题诗满苔石。"
        },
        {
            "title": "为方厓画山就题",
            "content": "摩诘画山时，见山不见画。\r\n松雪自缠络，飞鸟亦闲暇。\r\n我初学挥染，见物皆画似。\r\n郊行及城游，物物归画笥。\r\n为问方厓师，孰假孰为真？墨池挹涓滴，寓我无边春。"
        },
        {
            "title": "荒村",
            "content": "踽踽荒村客，悠悠远道情。\r\n竹梧秋雨碧，荷芰晚波明。\r\n穴鼠能人拱，池鹅类鹤鸣。\r\n萧条阮遥集，几屐了余生？"
        },
        {
            "title": "三月廿日题所寓屋壁",
            "content": "梓树花开破屋东，邻墙花信几番风。\r\n闭门睡过兼旬雨，春事依依是梦中。"
        },
        {
            "title": "夜泊芙蓉洲走笔寄炼师",
            "content": "芙蓉犹满渚，疏桐已殒霜。\r\n泊舟菰蒲中，吴山隐微阳。\r\n因怀静默士，竹林惣玄房。\r\n煮茗汲寒涧，烧丹生夜光。\r\n忆与郑郯辈，闲咏步修廊。\r\n时子有所适，顾瞻重尚羊。\r\n庭下生苔藓，牖间翻诗章。\r\n弈势郑老胜，酒榼郯生将。\r\n雅歌杂诙谐，列坐飞羽觞。\r\n子归日已晚，枣栗亦倾筐。"
        },
        {
            "title": "丙子岁十月八日夜泊阊门将还溪上有怀友仁陆",
            "content": "明发辞吴会，移舟夜淹泊。\r\n空宇垂繁星，微云暝前郭。\r\n沉沉抱冲素，悄悄伤离索。\r\n归扫松径苔，迟君践幽约。\r\n\r\n【注释】：【原题】：\r\n丙子岁十月八日夜泊阊门将还溪上有怀友仁陆征君"
        },
        {
            "title": "寄李隐者",
            "content": "南汀新月色，照见水中蘋。\r\n便欲乘清影，缘源访隐沦。\r\n君住钿山湖，绿酒松花春。\r\n梦披寒雪去，疑是剡溪滨。"
        },
        {
            "title": "送徐子素",
            "content": "山馆留君才一月，梅花无数倚霜晴。\r\n垂帘幽阁图云影，贮火茶炉作雨声。\r\n深竹每容驯鹿卧，青山时与道人行。\r\n归舟载得梁溪雪，惆怅邻鸡月四更。"
        },
        {
            "title": "居竹轩",
            "content": "翠竹如云江水春，结茅依竹住江滨。\r\n阶前迸笋从侵径，雨后垂阴欲覆邻。\r\n映叶黄鹂还自语，傍人白鹤亦能驯。\r\n遥知静者忘声色，满屋清风未觉贫。"
        },
        {
            "title": "春日试笔",
            "content": "喜看新酒似鹅黄，已有春风拂草堂。\r\n二月江南初变柳，扁舟晚下独鸣榔。\r\n苔生不碍山人屐，花发应连野老墙。\r\n美酒已拚千日醉，莫将时事搅离肠。"
        },
        {
            "title": "寄养正",
            "content": "得君佳句清如玉，秋色惊人换物华。\r\n老境侵寻真有感，故园隔绝更兴嗟。\r\n女萝绿遍牵茅屋，乌桩红明映落霞。\r\n欲酌一尊浇磊块，几时邀子过田家。"
        },
        {
            "title": "送吕养浩之绍兴",
            "content": "贺监宅前路，荷花今亦无。\r\n空余湖上月，照见水中蒲。\r\n送尔作官幽绝处，钱塘江头飞柳絮。\r\n听事临堤满夕岚，时有沙鸥自来去。"
        },
        {
            "title": "林下遣兴",
            "content": "眼见藤梢已过墙，手拈书卷复堆床。\r\n闲临水槛亲鱼鸟，欲出柴门畏虎狼。\r\n冠制不嫌龟壳小，衣裾新剪鹤翎长。\r\n从来任拙唯疏懒，一月秋阴不下堂。"
        },
        {
            "title": "杭人有传余死者贞居闻之怆然因赋此以寄",
            "content": "果园橘熟谁分饷，茅屋诗成懒寄将。\r\n衰谢皆传余已死，迂疏真与世相忘。\r\n夜分风雨鸡鸣急，天阔江湖雁影长。\r\n寥落百年能几面，论文犹及重衔觞。"
        },
        {
            "title": "题画赠僧",
            "content": "笠泽依稀雪意寒，澄怀轩里酒杯干。\r\n篝灯染笔三更后，远岫疏林亦耐看。"
        },
        {
            "title": "送高太守之秦邮",
            "content": "秦汉置牧守，犹古之侯伯。\r\n封建而郡县，仁政固不易。\r\n汉宣知所本，留意二千石。\r\n慎哉高侯车，愿循古辙迹。"
        },
        {
            "title": "过许生茅屋看竹",
            "content": "舟过山西已夕曛，许生茅屋远人群。\r\n凿池数尺通野水，开牖一规留白云。\r\n煮药烟轻冲灶出，碓茶声远隔溪闻。\r\n可怜也有王猷兴，阶下新移少此君。"
        },
        {
            "title": "次韵陈维允姑苏钱塘怀古",
            "content": "酿酒剑池水，玉壶清若无。\r\n挥杯送落月，山鬼共歌呼。\r\n松间灯如漆，白骨漫寒芜。¤"
        },
        {
            "title": "徐氏南园对雨",
            "content": "樱桃花欲落，风雨暮凄迷。\r\n忽忆郊园日，竹林通涧西。\r\n弱蔓滋野援，兰叶长芳畦。\r\n念我当时友，蒿莱没旧蹊。"
        },
        {
            "title": "送马生",
            "content": "送子淮南行，系舟江岸柳。\r\n翠影舞晴烟，落我杯中酒。\r\n举杯向落日，春水浮天碧。\r\n时见白鸥飞，雪光翻绮席。\r\n应笑披羊裘，独钓江边石。"
        },
        {
            "title": "次韵奉答德常别驾初夏见怀一首",
            "content": "隔浦鼍鸣似打衙，云涛城郭夕阳斜。\r\n汀前露冷鱼鳞屋，窗里烟轻蝉翼纱。\r\n沛泽风雷时绕几，谈空衣裓不沾花。\r\n欲分香饭能来否？菩萨如今只在家。"
        },
        {
            "title": "北里",
            "content": "舍北舍南来往少，自无人觅野夫家。\r\n鸠鸣桑上还催种，人语烟中始焙茶。\r\n池水云笼芳草气，井床露净碧桐花。\r\n练衣挂石生幽梦，睡起行吟到日斜。"
        },
        {
            "title": "山园",
            "content": "春水凫珝野外堂，山园细路橘花香。\r\n栖栖身世画盈箧，漠漠风烟酒一觞。\r\n岂为任真无礼法，也须从俗着冠裳。\r\n不营产业人应笑，竹本桃栽已就行。"
        },
        {
            "title": "赠陈惟寅",
            "content": "隐几方熟睡，故人来扣扉。\r\n一笑无言说，清坐澹忘机。\r\n衣上松萝雨，袖中南涧薇。\r\n知尔山中来，山中无是非。\r\n三十不娶妻，四十不出仕。\r\n消摇岩岫间，翳名以自肆。\r\n何曾问理乱，岂复陈美刺。\r\n高怀如汉阴，终老无机事。"
        },
        {
            "title": "自题设色山水赠孟肤征",
            "content": "秋潮夜落空江渚，晓树离离含宿雨。\r\n伊轧中流间橹声，卧听渔人隔烟语。"
        },
        {
            "title": "听袁子方弹琴",
            "content": "蕙帐凝夕清，高堂流月明。\r\n芳琴发绮席，列坐散烦缨。\r\n回翔别鹄意，缥缈孤鸾鸣。\r\n一写冰霜操，掩抑寄余情。"
        },
        {
            "title": "三月一日自松陵过华亭",
            "content": "竹西莺语太丁宁，斜日山光澹翠屏。\r\n春与繁花俱欲谢，愁如中酒不能醒。\r\n鸥明野水孤帆影，鹘没长天远树青。\r\n舟楫何堪久留滞？更穷幽赏过华亭。"
        },
        {
            "title": "奉谢张天民先生",
            "content": "鸣雁将北归，裴回旧栖处。\r\n江湖春水多，欲去仍回顾。\r\n稻粱岂余谋，缯缴非所虑。\r\n犹为气机使，暄冷逐来去。\r\n寥寥天宇宽，彼此同一寓。\r\n风萍无定踪，易散聊为聚。\r\n君看网中鱼，在疚犹相煦。"
        },
        {
            "title": "八月廿三日芙容花下留南宫岳山人饮明日岳山",
            "content": "芙容著花已烂熳，浊酒弹琴聊少停。\r\n数声别鹄隔江渚，一醉秋天空玉瓶。\r\n况当宾客欲行迈，忍使风雨即飘零。\r\n攀条掇英重惆怅，但愿花开长不醒。\r\n\r\n【注释】：【原题】：\r\n八月廿三日芙容花下留南宫岳山人饮明日岳山人过玉山南\r\n宫老矣不知复几聚首观花听琴情不能堪因赋长句并柬玉山"
        },
        {
            "title": "定风波 题画梅 庚寅腊月，同天台陶九成访云",
            "content": "欹帽垂鞭送客回。小桥流水一枝梅。醉后红绡都不记，□剩，幽香却解逐人来。松畔扶间频置酒。携手。与君看到十分开。少壮相从今雪鬓。因甚。流年清兴两相催。云栖子见示管夫人雪梅，与今日情景适合，因题一调定风波云。瓒记。珊"
        },
        {
            "title": "竹枝词二首",
            "content": "春愁如雪不能消，又见清明卖柳条。\r\n伤心玉照堂前月，空照钱塘夜夜潮。"
        },
        {
            "title": "戊寅十二月丹丘柯博士过林下赋诗次韵酬答",
            "content": "积雪被长坂，卧疴守中林。\r\n山川虽云阻，舟楫肯见寻。\r\n倾盖何必旧，相知亦已深。\r\n惊风飘枯条，清池冒重阴。\r\n联翩双黄鹄，飞鸣绿水浔。\r\n顾望思郁纡，裴徊发悲吟。\r\n愿言齐羽翼，金石固其心。\r\n欢乐何由替，黄发期满簪。"
        },
        {
            "title": "别章炼师",
            "content": "方舟共济春江阔，访我寒烟菰苇中。\r\n鼓柁斜冲薲叶雨，钩帘半怯杏花风。\r\n仙人坛上芝应碧，玉女窗中桃未红。\r\n拟趁轻帆数来往，缥壶不惜酒如空。"
        },
        {
            "title": "题郑所南兰",
            "content": "秋风兰蕙化为茅，南国凄凉气已消。\r\n只有所南心不改，泪泉和墨写《离骚》。"
        },
        {
            "title": "定风波 题画梅 庚",
            "content": "欹帽垂鞭送客回。小桥流水一枝梅。醉后红绡都不记，□剩，幽香却解逐人来。松畔扶间频置酒。携手。与君看到十分开。少壮相从今雪鬓。因甚。流年清兴两相催。云栖子见示管夫人雪梅，与今日情景适合，因题一调定风波云。瓒记。珊"
        },
        {
            "title": "蝶恋花 以上十六首百家词本云林乐府。此下",
            "content": "夜永愁人偏起早。客鬓萧萧，镜里看枯槁。雨叶铺庭风为扫。闭门寂寞生秋草。行路难行悲远道。说着客行，真个令人恼。久客还家贫亦好。子二首折桂令二首水仙子一首小桃红三首以其均为曲调，故不录。又珊瑚网名画题跋卷八载倪瓒题画朝中措幽姿不入少年场一首，乃陆游词，兹亦"
        },
        {
            "title": "江城子",
            "content": "满城风雨近重阳。湿秋光。暗横塘。萧瑟汀蒲，岸柳送凄凉。亲旧登高前日梦，松菊径，也应荒。堪将何物比愁长。绿泱泱。绕秋江。流到天涯，盘屈九回肠。烟外青萍飞白鸟，归路阻，思微茫。"
        },
        {
            "title": "忆秦娥",
            "content": "参差玉。笙砷暮起瑶台曲。瑶台曲。轻风香浸，夜凉肌粟。黄云巧缀飞霞绿。清吟未断秋霖续。秋霖续。恐辜花意，倒尊中＊。"
        },
        {
            "title": "如梦令",
            "content": "削迹松陵华寓。藏密白云深处。造物已安排，万事何须先虑。归去。归去。海鹤山猿同住。"
        },
        {
            "title": "鹧鸪天",
            "content": "笠泽沿回十五年。亲知情义日堪怜。偷见三顾吾何有，俗士群讥自省愆。聊复尔，岂其然。田翁轻慢牧童颠。乃知造物深相与，急使江湖棹去"
        },
        {
            "title": "鹊桥仙",
            "content": "富豪休恃。英雄休使。一旦繁华如洗。鹊巢何事借鸠居，看数载、主三易矣。东家烟起。西家烟起。无复碧＊朱＊。我来重宿半间云，算旧制"
        },
        {
            "title": "踏莎行",
            "content": "春渚芹蒲，秋郊梨枣。西风沃野收红稻。檐前炙背媚晴阳，天涯转瞬萋芳草。鲁望渔村，陶朱烟岛。高风峻节如今扫。黄鸡啄黍浊醪香，开门"
        },
        {
            "title": "南乡子 东林桥雨篷梦归",
            "content": "篷上雨潺潺。篷底幽人梦故山。涧户林扉元不闭，萧闲。只有飞云可往还。波冷玉珊珊。一壑松风引佩环。咏得池塘春草句，更阑。行尽千峰"
        },
        {
            "title": "柳梢青 赠妓小琼英",
            "content": "楼上玉笙吹彻。白露冷、飞琼佩＊。黛浅含颦，香残栖梦，子规啼月。扬州往事荒凉，有多少、愁萦思结。燕语空梁，鸥盟寒渚，画阑飘雪。"
        },
        {
            "title": "江城子 感旧",
            "content": "窗前翠影湿芭蕉。雨潇潇。思无聊。梦入故园，山水碧迢迢。依旧当年行乐地，香径杳，绿苔饶。沉香火底坐吹萧。忆妖娆。想风标。同步芙蓉，花畔赤阑桥。渔唱一声惊梦觉，无觅处，不堪招。"
        },
        {
            "title": "太常引 伤逝",
            "content": "门前杨柳密藏鸦。春事到桐花。敲火试新茶。想月＊、云衣故家。苔生雨馆，尘凝锦瑟，寂寞听鸣蛙。芳草际天涯。蝶栩栩、春晖梦华。"
        },
        {
            "title": "对酒",
            "content": "题诗石壁上，把酒长松间。\r\n远水白云度，晴天孤鹤还。\r\n虚亭映苔竹，聊此息跻攀。\r\n坐久日已夕，春鸟声关关。"
        },
        {
            "title": "人月圆",
            "content": "惊回一枕当年梦，渔唱起南津。画屏云嶂，池塘春草，无限消魂。旧家应在，梧桐覆井，杨柳藏门。闲身空老，孤篷听雨，灯火江村。"
        },
        {
            "title": "太常引 寿彝齐",
            "content": "柳阴濯足水侵矶。香度野蔷薇。芳草绿萋萋。问何事、王孙未归。一壶浊酒，一声清唱，帘幕燕双飞。风暖试轻衣。介眉寿、遥瞻翠微。"
        },
        {
            "title": "清平乐 在荆溪作",
            "content": "汀烟溪树。总是伤心处。望断溪流东北注。梦逐孤云归去。山花野鸟初春。渔郎樵叟南津。谁识摧颓老子，醉人推骂从嗔。"
        },
        {
            "title": "双调·新水令",
            "content": "草茫茫秦汉陵阙，\r\n世代兴亡，却便以月影圆缺。\r\n山人家堆案图书，\r\n当窗松桂，满地薇蕨，\r\n侯门深何须刺谒，\r\n白云自可悦怡。\r\n到如今世事难说，\r\n天地间不见一个英雄，\r\n不见一个豪杰！?"
        },
        {
            "title": "人月圆",
            "content": "伤心莫问前朝事，\r\n重上越王台。\r\n鹧鸪啼处，\r\n东风草绿，\r\n残照花开。\r\n怅然孤啸，\r\n青山故国，\r\n乔木苍苔。\r\n当时明月，\r\n依依素影，\r\n何处飞来？"
        },
        {
            "title": "忆秦娥 昨日尝",
            "content": "笑人寂寞，盖以风雨伤怀耳。兹重改呈，又作一首，共写呈，二君却不可扶疏玉。蟾宫树影阑干曲。阑干曲。一襟香露，几枝金粟。＊娥镜里秋云绿。无端风雨声相续。声相续。不须澄霁，为沽＊＊。"
        },
        {
            "title": "凭栏人",
            "content": "客有吴郎吹洞箫，\r\n明月沉江春雾晓。\r\n湘灵不可招，\r\n水云中环佩摇。"
        }
    ]
}