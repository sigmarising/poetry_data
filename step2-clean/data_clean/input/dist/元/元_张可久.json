{
    "dynasty": "元",
    "author": "张可久",
    "intro": "张可久（1275?-1345?）字小山，庆元人。曾以路吏转首领官，老年仍不得志。他善写散曲，曲多歌咏山水和与此相关的生活、情感，风格清新秀丽。有《小山乐府》。",
    "items": [
        {
            "title": "霜角  黄山雪霁",
            "content": "云开洞府，按罢琼妃舞。\r三十六峰图画，张素锦列冰柱，几缕，翠烟聚，晓妆眉更妩。\r一个山头不白，人知是炼丹处。"
        },
        {
            "title": "中吕·卖花声",
            "content": "美人自刎乌江岸，\r\n战火曾烧赤壁山，\r\n将军空老玉门关。\r\n伤心秦汉，生民涂炭，\r\n读书人一声长叹！"
        },
        {
            "title": "中吕·红绣鞋",
            "content": "绝顶峰攒雪剑，\r\n悬崖挂冰帘。\r\n倚树哀猿弄山尖，\r\n血华啼杜宇，\r\n阴洞吼飞廉。\r\n比人心，山未险。"
        },
        {
            "title": "折桂令",
            "content": "倚栏杆不尽兴亡。\r\n数九点齐州，八景湘江。\r\n吊古词香，招仙笛响，引兴杯长。\r\n远树烟云渺茫，\r\n空山雪月苍凉。\r\n白鹤双双，剑客昂昂，锦语琅琅。"
        },
        {
            "title": "折桂令",
            "content": "对青山强整乌纱。\r\n归雁横秋，倦客思家。\r\n翠袖殷勤，金杯错落，玉手琵琶。\r\n人老去西风白发，\r\n蝶愁来明日黄花。\r\n回首天涯，一抹斜阳，数点寒鸦。"
        },
        {
            "title": "迎仙客",
            "content": "云冉冉，草纤纤，\r\n谁家隐居山半崦。\r\n水烟寒，溪路险。\r\n半幅青帘，五里桃花店。"
        },
        {
            "title": "一半儿",
            "content": "花边娇月静妆楼，\r\n叶底沧波冷翠沟，\r\n池上好风闲御舟。\r\n可怜秋，一半儿芙蓉一半儿柳。"
        },
        {
            "title": "小桃红",
            "content": "一城秋雨豆花凉，\r\n闲倚平山望。\r\n不似年时鉴湖上，\r\n锦云香，采莲人语荷花荡。\r\n西风雁行，清溪渔唱，\r\n吹恨入沧浪。"
        },
        {
            "title": "天净沙",
            "content": "青苔古木萧萧，\r\n苍云秋水迢迢。\r\n红叶山斋小小。\r\n有谁曾到？\r\n控梅人过溪桥。"
        },
        {
            "title": "双调·清江引",
            "content": "松风小楼香缥缈，\r\n一曲寻仙操。\r\n秋风玉兔寒，\r\n野树金猿啸，\r\n白云半天山月小。"
        },
        {
            "title": "塞鸿秋",
            "content": "疏星淡月秋千院，愁云恨雨芙蓉面。\r\n伤情燕足留红残，恼人鸾影闲团扇。\r\n兽炉沉水烟，翠沼残花片。\r\n一行[1]写入相思传。"
        },
        {
            "title": "庆宣和",
            "content": "云影天光乍有无，\r\n老树扶疏。\r\n万柄高荷小西湖。\r\n听雨，听雨。"
        },
        {
            "title": "庆东原",
            "content": "诗情放，剑气豪，\r\n英雄不把穷通较。\r\n江中斩蛟，\r\n云间射雕，\r\n席上挥毫。\r\n他得志笑闲人，\r\n他失脚闲人笑。"
        },
        {
            "title": "清江引",
            "content": "平安信来刚半纸，\r\n几对鸳鸯字。\r\n花开望远行，\r\n玉减伤春事。\r\n东风草堂飞燕子。"
        },
        {
            "title": "清江引",
            "content": "黄莺乱啼门外柳，\r\n雨细清明后。\r\n能消几日春，\r\n又是相思瘦。\r\n梨花小窗人病酒。"
        },
        {
            "title": "凭栏人",
            "content": "小玉栏杆月半掐，\r\n嫩绿池塘春几家。\r\n鸟啼芳树丫，\r\n燕衔黄柳花。"
        },
        {
            "title": "凭栏人",
            "content": "江水澄澄江月明，\r\n江上何人掐[1]玉筝？\r\n隔江和泪听，\r\n满江长叹声。"
        },
        {
            "title": "落梅风",
            "content": "东风景，西子湖。\r\n湿冥冥柳烟花雾，\r\n黄莺乱啼胡蝶舞。\r\n几秋千打将春去！"
        },
        {
            "title": "金字经",
            "content": "百年浑似醉，满怀都是春，\r\n高卧东山一片云。\r\n嗔，是非拂面尘。\r\n消磨尽，古今无限人。"
        },
        {
            "title": "红绣鞋",
            "content": "无是无非心事，\r\n不寒不暖花时，\r\n妆点西湖似西施。\r\n控青丝玉面马，\r\n歌金缕粉团儿，\r\n信人生行乐耳！"
        },
        {
            "title": "红绣鞋",
            "content": "绿树当门酒肆，\r\n红妆映水鬟儿。\r\n眼底殷勤座间诗。\r\n尘埃三五字，\r\n杨柳万千丝，\r\n记年时曾到此。"
        },
        {
            "title": "朝天子",
            "content": "与谁，画眉，\r\n猜破风流谜。\r\n铜驼巷里玉骢嘶，\r\n夜半归来醉，小意收拾，\r\n怪胆禁持，不识羞谁似你。\r\n自知理亏，灯下和衣睡。"
        },
        {
            "title": "人月圆  吴门怀古",
            "content": "山藏白虎云藏寺，池上老梅枝，洞庭归兴，香柑红树，鲈银丝，白家池馆，吴宫花草，可似当时，最怜人处，啼鸟夜月，犹怨西施。"
        }
    ]
}