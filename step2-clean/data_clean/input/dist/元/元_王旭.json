{
    "dynasty": "元",
    "author": "王旭",
    "intro": "",
    "items": [
        {
            "title": "春从天上来 贺正词",
            "content": "斗转寅方。正凤历颁春，泰应三阳。河山衍庆，宇宙呈祥。瞻帝阙，五云乡。想千官拜舞，萃龙庭、圭璧辉煌。祝君王。愿皇基巩固，国祚灵长。休言太平无象，看武偃文修，岁稔时康。惠泽横流，仁风远被，四海歌颂洋洋。戴尧天舜日，将何报、金鼎焚香。捧瑶觞。奏钧天一曲，万寿"
        },
        {
            "title": "止善堂",
            "content": "人心若江河，昼夜无停流。\r\n东流未到海，滔滔讵能休。\r\n又如远游客，终年寄他州。\r\n不知归其家，岁暮何所投。\r\n水流上沧海，人行止故丘。\r\n而况寰宇中，事物纷相酬。\r\n人欲盛其炽，天理微以幽。\r\n瞬息变化间，肝胆生戈矛。\r\n苟不知所止，定心终无由。\r\n所止非至善，此心犹可忧。\r\n卓哉陈使君，立志希前修。\r\n名堂以止善，善外俱无求。\r\n我德自此明，新民功亦优。\r\n还应有馀庆，永为斯堂留。\r\n不愧大学篇，芳尘映千秋。"
        },
        {
            "title": "春从天上来 退隐 强村丛书用孙德谦校本",
            "content": "绿鬓凋零。看几度、人间春蝶秋萤。天地为室，山海为屏。收浩气、入沉冥。便囊金探尽，犹自有、诗笔通灵。谢红尘。且游心汗漫，濯发清冷。平生眼中豪杰，试屈指年来，稀似晨星。虎豹关深，风波路远，幽梦不到王庭。任浮云千变，青山色、万古长青。醉魂醒。有寒镫一点，相伴"
        },
        {
            "title": "浪淘沙 赋芍药",
            "content": "春去牡丹空。谁继芳＊。彩云香散画阑风。唤起诗人供一笑，绝艳难逢。题品断肠中。心事谁同。千年溱洧自流东。折得芳华人不见，幽恨无"
        },
        {
            "title": "临江仙 寿李长卿",
            "content": "十月小春天气好，尧＊五叶初开。长庚曾记梦中来。襟灵元洒落，风骨不尘埃。瑞霭云生香满室，安排北海尊＊。仙人来献紫霞杯。共添山海寿，东阁胜蓬莱。"
        },
        {
            "title": "大江东去 寿高伯川",
            "content": "月临南吕，正庭阶、开到尧＊三叶。风露清明钟气质，诞作人间豪杰。器宇宏深，襟灵阔远，物我俱融彻。滔滔欲海，回头一棹超越。试看南墅开尊，西池垂钓，此个情怀别。记得婆娑亭上酒，还到寿君时节。我梦登天，群仙相对，曾写长生牒。见君姓字，分明非是虚说。"
        },
        {
            "title": "木兰花慢 寿陈公望",
            "content": "问东原豪杰，先屈指，到元龙。看潇洒风标，汪洋学海，磊落词锋。沂川岁回来往，把乾坤、歌入舞雩风。妙理鸢飞鱼跃，尘心雪化冰融。梅花香外岁寒松。高节谢春容。有千岁神膏，扶君寿质，阅世无穷。仍呼九天鸾鹤，与王乔、相约叩琼宫。但使飞霞佩在，宁愁白玉堂空。"
        },
        {
            "title": "木兰花慢 扬州寿瓜而夹士常",
            "content": "醉西湖寿酒，歌旧曲，已三年。喜万里湖山，归来相见，淮海楼边。春风绣衣无恙，唤竹西歌吹共留连。世事浮云千变，灵台孤月长圆。一官聊办买书钱。行橐故萧然。有梦里青山，词中白云，徽外鸣弦。悠悠紫台归路，乐因循、诗酒堕凡缘。借问蓬莱官府，何如平地神仙。"
        },
        {
            "title": "临江仙 寿张都运父",
            "content": "瑞气充闾朝不散，欢声浮动庭槐。九天邀下寿星来。歌翻白云调，酒泛紫霞杯。八十康缰谁得似，仙风摆落尘埃。斑衣人是栋梁材。他时黄阁上，同看碧桃开。"
        },
        {
            "title": "临江仙 寿高伯川",
            "content": "＊荚生三秋八月，气＊风露清明。诞来人世作豪英。性天元广大，心地尽宽平。书院兴秋谁得似，燕山窦氏齐名。一身长向善中行。松筠同不老，龟鹤共长生。"
        },
        {
            "title": "木兰花慢 寿泰安石监州",
            "content": "泰山雄胜地，人物出，必豪英。看衍庆堂中，使君才气，磊落高明。春风又临初度，正梅花、香满腊嘉平。唤取茅仙送酒，尊前共祝长生。青云居第筑初成。燕雀亦欢声。伫梦叶熊罴，祥占弧矢，兰玉春荣。山城岂能淹滞，佩飞霞、终上紫霄行。留着兰轩老笔，他年歌颂功名。"
        },
        {
            "title": "木兰花慢 寿砀山蒋令",
            "content": "孟春才过了，看两叶，坼尧＊。正杏蕾包红，梅花谢白，杨柳回青。东风此时须记，是当年、河岳降英灵。刀笔名香禁署，丝纶宠佩天庭。夜来南极老人星。光彩照前厅。见厅上高人，鸣琴清坐，阖境安宁。因来捧杯添寿，指庄椿、直到八千龄。更有无垠福禄，汪洋别比沧溟。"
        },
        {
            "title": "临江仙 为子周兄寿",
            "content": "童稚相看今白首，情因儿女尤深。霜天昨夜卷层阴。舟中明月照，华屋寿星临。气敛风云归寂寞，谁知经济雄心。南阳烟雨卧龙吟。行藏安所遇，有酒且同斟。"
        },
        {
            "title": "鹊桥仙 寿刘运使",
            "content": "乾坤清气，山川英秀，钟作人间豪杰。年年欢庆九秋时，看开到、尧＊一叶。高明器宇，经纶手段，尽办得、功名事业。待调元受了庙堂宣，"
        },
        {
            "title": "临江仙 寿黄镇抚",
            "content": "莫怪今年秋色晚，黄花留过重阳。要随仙客九霞觞。助添无量寿，满意泛清香。富贵功名天已了，何须更问行藏。安排紫绶与金章。五云乡不远，高举看翱翔。"
        },
        {
            "title": "大江东去 为张可子郎中寿",
            "content": "九秋风露，洗尘埃、人似华峰独立。兰省东南经济地，正赖风流筹画。湖海胸襟，冰霜气节，邈矣公难及。苍生望重，故园休梦泉石。且对得意江山，登临一笑，香满黄花席。更把西湖都酿酒，醉取白云诗客。乘兴为公，遍游仙府，检下长生籍。妙毫浓墨，书公寿禄无极。"
        },
        {
            "title": "大江东去 登鲸川楼",
            "content": "飞楼缥缈，疑行云、势压鲸川雄杰。宾主落成登眺日，正是炎蒸时节。把酒临风，凭阑一笑，忘尽人间热。四围烟树，万家金碧重叠。休问去棹来帆，南商北旅，欢会并离别。且向尊前呼翠袖，歌取阳春白雪。千古兴亡，百年哀乐，天远孤鸿减。酒阑人散，角声吹上明月。"
        },
        {
            "title": "临江仙 为宋太守寿",
            "content": "莫怪今年秋事晚，黄花不在重阳。天公留泛九霞觞。故教争十日，风露寿华堂。豪杰如公谁得似，平生义胆刚肠。功名回首付诸郎。灵椿长不老，桑梓有余光。"
        },
        {
            "title": "木兰花慢 扬州寿纪子周",
            "content": "皇天忧世难，生俊＊，佐时来。有忠孝诚心，文章大手，经济雄才。他年汉庭三策，要青云高步出尘埃。儿女徒惊气岸，丹青莫状灵台。诗人清骨即仙才。何处觅蓬莱。便唤取何郎，一尊同醉，东阁官梅。充闾郁葱佳气，挽春风、都入紫霞杯。休道寿君无物，滔滔万里江淮。"
        },
        {
            "title": "水调歌头 和张都运李氏柳塘赏荷韵",
            "content": "我爱此塘好，碧水映红蕖。垂杨袅袅烟笼，绿发倩风梳。医却尘埃俗病，唤起沧浪幽兴，怀抱一时舒。更把直钩钓，得意不须鱼。忆当年，吟北渚，醉西湖。兰舟撑入云锦，未必画中如。世事春风一梦，回首欢游安在，烟海隔蓬壶。清赏有今日，题壁记来初。"
        },
        {
            "title": "水龙吟 中秋和人韵",
            "content": "西风万卷堂空，卧听箫鼓谁家宴。多情惟有，碧霄明月，肯来相见。因记当年，南楼老子，座前宾满。把清谈当却，弹丝吹管。谁更问，霓裳按。梦里仙游惊断。怅天涯、故人难面。空留玉斧，修轮斫桂，又成衰晚。水调歌残，壮心都付，一声长叹。对清光不寐，呼儿取酒，不妨重暧。"
        },
        {
            "title": "木兰花慢 听姜惠甫摘阮",
            "content": "想高情千古，谁得似、仲容贤。把山海遗音，写归玄璧，妙绝当年。清风竹林人去，被浮哇、迷却性中天。不有黄台公子，宁闻清庙朱弦。博山香底坐＊仙。幽兴想飘然。笑袅袅繁声，三生儿女，恩怨流连。回头月明千里，正松风、岩壑和流泉。座上神游八表，知音不在言传。"
        },
        {
            "title": "满江红",
            "content": "不爱浮花，元只爱、松筠高节。归去好、草堂风雨，对床心切。东鲁云山多秀丽，西溪泉石尤香洁。待英灵、重入梦中来，分明说。今古异，行藏别。身易退，腰难折。信叫阍非勇，闭门非怯。玉斧已修明月就，瑶琴何必朱弦绝。试回看、前日利名心，红炉雪。"
        },
        {
            "title": "满江红 次李公敏梨花韵",
            "content": "客里光阴，又逢禁烟寒食节。花外鸟、唤人沽酒，一声清切。风雨空惊云锦乱，尘埃不到冰肌洁。对芳华、一片惜春心，谁边说。难便与，东君别。更莫把，繁英折。恨山香舞罢，玉鸾飞怯。休道梅花同梦好，黄昏只解供愁绝。洗妆来、应笑老书生，头如雪。"
        },
        {
            "title": "临江仙",
            "content": "梦里还家喧笑语，觉来春色他乡。潇潇风雨入离肠。有诗还洒壁，无酒不传觞。试问凌烟辛苦地，争如畎亩南阳。谁教山鬼伯龙旁。人间无限事，歌罢倚绳床。"
        },
        {
            "title": "临江仙 春夜",
            "content": "帘外萧萧风色恶，呼儿掩上重门。小窗孤坐赋招魂。碧梧花落尽，篱雀又黄昏。回首人间行乐事，春风过水无痕。旅游谁肯重王孙。长歌人不解，明月照空尊。"
        },
        {
            "title": "大江东去 离豫章舟泊吴城山下作",
            "content": "南游三载，只江山、不负中原诗客。万里行装无别物，满意风云泉石。牛斗星边，灵槎缥缈，鬓影银河湿。哀歌谁和，剑光摇动空碧。回首帝子长洲，洪崖仙去，风雨鱼龙泣。海外三山何处是，黄鹤归飞无力。天下佳人，袖中瑶草，日暮空相忆。乾坤遗恨，月明吹入长笛。"
        },
        {
            "title": "水调歌头",
            "content": "鲸川四重午，岁月若飘风。诗书万卷何事，白首课儿童。试把楚词高咏，更取清尊细酌，醒醉竟谁同。俯仰百年了，求足不求丰。愧吾身，犹未脱，世尘中。还丹有诀谁悟，回首忆仙翁。我欲乘云归去，独与山灵晤语，修道倘成功。笑谢醯鸡瓮，白日看长空。"
        },
        {
            "title": "水调歌头 端午",
            "content": "漱齿汲寒井，理发趁凉风。先生畏暑晨起，笑语听儿童。说道今年重午，节物随宜稍具，还与去年同。己喜酒尊冽，更觉＊盘丰。愿人生，常醉饱，百年中。独醒竟复何事，憔悴佩兰翁。我有青青好艾，收蓄已经三载，疗病不无功。从此更多采，莫遣药囊空。"
        },
        {
            "title": "踏莎行 雪中看梅花",
            "content": "两种风流，一家制作。雪花全似梅花萼。细看不是雪无香，天风吹得香零落。虽是一般，惟高一着。雪花不似梅花薄。梅花散彩向空山，雪花"
        }
    ]
}