{
    "dynasty": "元",
    "author": "顾瑛",
    "intro": "",
    "items": [
        {
            "title": "晚泊新安有怀九成",
            "content": "夜泊新安驿，西风八月天。\r\n人家溪树里，晚饭柁楼前。\r\n水落星移石，云开月堕船。\r\n遥思佩韦者，痴坐不成眠。"
        },
        {
            "title": "湖光山色楼",
            "content": "晴山远树青如荠，野水新秧绿似苔。\r\n落日湖光三万顷，尽随飞鸟带将回。\r\n\r\n【注释】：【注释】：\r\n（至正十年五月十八日，余与延陵吴水西、龙门僧元璞、\r\n匡山于外史避暑于楼中，时轻云过雨，霁光如秋，各占四\r\n绝句云。）"
        },
        {
            "title": "口占诗",
            "content": "小亭结在瀼西头，况复春半雨初收。\r\n柳垂新绿枝枝弱，水转回塘漫漫流。"
        },
        {
            "title": "九月七日复游寒泉登南峰有怀龙门云台（二首",
            "content": "春游忆得到寒泉，正值莺花过禁烟。\r\n杨柳楼中金错落，琵琶船里玉婵娟。\r\n潘郎别去浑多病，道士重来是有缘。\r\n今日登高能作赋，云台不见使人怜。¤\r\n\r\n【注释】：【原题】：\r\n九月七日复游寒泉登南峰有怀龙门云台（二首）"
        },
        {
            "title": "湖光山色楼",
            "content": "雨随牛迹坡坡绿，云转山腰树树齐。\r\n江阁晚添凉似洗，隔林时有野莺啼。"
        },
        {
            "title": "口占诗",
            "content": "溪上草亭绝低小，春来有客日相过。\r\n便须对柳开春酒，坐看晴色上新鹅。"
        },
        {
            "title": "口占诗",
            "content": "鸟啼残雨适平皋，鱼逐轻波趁小舠。\r\n独爱大堤杨柳树，又牵春色上柔条。"
        },
        {
            "title": "口占",
            "content": "临池醉吸杯中月，隔屋香传蕊上花。\r\n狂杀会稽于外史，秋风吹堕小乌纱。"
        },
        {
            "title": "发阊门",
            "content": "阊门西去是阳关，叠叠秋风叠叠山。\r\n便是早春相别处，如今杨柳不堪攀。\r\n\r\n【注释】：【注释】：\r\n今春送于外史归越上。"
        },
        {
            "title": "次韵",
            "content": "饮涧长虹挂深岭，千尺辘轳悬断绠。\r\n夜寒月黑鬼赋诗，日白风清人写影。\r\n藤萝阴阴蔓山椒，长松落雪如花飘。\r\n烦君画我掩书卧，窗前更着青芭蕉。\r\n陈惟允画图能写雪蕉，仿王右丞笔意，末句因及之。"
        },
        {
            "title": "游天池",
            "content": "萦纡白云路，窈窕青山联。\r\n秋风吹客衣，逸兴良翩翩。\r\n扪萝度绝壁，蹑蹬穷层巅。\r\n崖倾石欲落，树断云复连。\r\n两峰龈牙门，中谷何廓然。\r\n大山屹堂堂，直欲摩青天。\r\n小山亦磊落，飞来堕其前。\r\n阴阴积古铁，粲粲开青莲。\r\n神斧削翠骨，天沼涵灵泉。\r\n玉龙抱寒镜，倒影清秋县。\r\n忆昔张贞居，寄我琳琅篇。\r\n逝者不可作，新诗徒为传。\r\n举酒酹白日，万壑生凄烟。\r\n幽欢苦未足，落景忽已迁。\r\n美人胡不来，山水空清妍。"
        },
        {
            "title": "湖光山色楼",
            "content": "紫茸香浮檐卜树，金茎露滴芭蕉花。\r\n幽人倚楼看过雨，山童隔竹煮新茶。"
        },
        {
            "title": "次韵（二首）",
            "content": "细雨微风透碧纱，酒痕横面上朝霞。\r\n君行不唱阳关曲，听取尊前陌上花。"
        },
        {
            "title": "纪事一首",
            "content": "玉子冈头秋杳冥，石床摘阮素琴停。\r\n枇杷花开如雪白，杨柳叶落带烟青。\r\n每闻投壶笑玉女，不堪鼓瑟怨湘灵。\r\n酒阑秉烛坐深夜，细雨小寒生翠屏。\r\n\r\n【注释】：【注释】：\r\n（是日秦淮海泛舟过绰湖，向夕未归，予与桂天香坐芝云\r\n堂以伫之。堂阴枇杷始华，烂炯如雪，乃携席树底，据盘\r\n石相与弈棋，遂胜其紫丝囊而罢。于是小蟠桃执文犀盏起\r\n贺，金缕衣轧凤头琴，予亦擘古阮，酒甚欢，而天\r\n香郁郁有潸然之态。俄而淮海归，且示以舟中所咏，予用\r\n韵以纪乃事云。）"
        },
        {
            "title": "分题送周仕宣南台典吏 分得芙容堂",
            "content": "钟山蜿蜒若龙走，送子春江一壶酒。\r\n他时戴花归故乡，莫忘江头折杨柳。"
        },
        {
            "title": "分题送周仕宣南台典吏 分得芙容堂",
            "content": "空城夜夜明月光，照见乌台台上霜。\r\n翠幕芙容大如斗，盈盈绿水明新妆。"
        },
        {
            "title": "次龙门琦公见寄韵（二首）",
            "content": "秋花枫叶暗江濆，万里西风雁叫群。\r\n谩是羁情浓似酒，独怜世事薄于云。\r\n九龙山色船头看，半夜钟声枕上闻。\r\n料得高僧禅定处，松窗柏子起浓熏。"
        },
        {
            "title": "白云海（范阳卢熊公武篆颜）",
            "content": "虞山几千叠，千叠白云飞。\r\n出山变苍狗，入山为白衣。\r\n不如化作双白鹤，飞向白云深处落。\r\n向予能解说前身，不是当初旧城郭。\r\n\r\n【注释】：【注释】：\r\n（郑元祐记云：丙申春，界溪顾仲瑛奉其母陶夫人避兵于\r\n商溪。商溪在吴兴东南僻绝处，人以君平昔尊贤下士，裹\r\n粮具舟，相从于溪上者不绝。夫人甘脆之味，温凊之奉，\r\n一切如家庭。居无何，病气决而卒。奉函骨归葬绰墩之先\r\n陇。仲瑛念母不见结楼于碧梧翠竹之堂，后名之曰白云海\r\n。新朝闻君才名，将授以禄秩，君以衰绖固辞，祝发家居\r\n，日诵大乘经以荐母。）"
        },
        {
            "title": "分题送周仕宣南台典吏 分得芙容堂",
            "content": "芙容并开开满堂，堂中美人倾玉觞。\r\n画船鼓吹弄白日，回风惊起双鸳鸯。"
        },
        {
            "title": "金粟影",
            "content": "飞轩下瞰芙蓉渚，槛外幽花月中吐。\r\n天风寂寂吹古香，清露泠泠湿秋圃。"
        },
        {
            "title": "三月廿日陈浩然招游观音山宴张氏楼徐楚兰佐",
            "content": "春江暖涨桃花水，画舫珠帘，载酒东风里。\r\n四面青山青似洗，白云不断山中起。\r\n过眼韶华浑有几，玉手佳人，笑把琵琶理。\r\n狂杀云台标外史，断肠只合江州死。\r\n\r\n【注释】：【原题】：\r\n三月廿日陈浩然招游观音山宴张氏楼徐楚兰佐酒以琵琶度\r\n曲郯云台为之心醉口占蝶恋花一阕"
        },
        {
            "title": "次周履道韵",
            "content": "夜泊石湖湖水傍，芙蓉露白蒹葭苍。\r\n画舡酒行飞急觞，美人罗袖随风扬。\r\n长檠翠幕高高张，浩歌起坐秋夜凉。\r\n明月已在天中央，大星小星光烨煌。\r\n酒酣不记过舡去，但听秋声响疏雨。\r\n梦中化作蝴蝶飞，飞入花间听春语。\r\n邻鸡喔喔东方曙，船尾浪花风起舞。\r\n为君起和梦中诗，水气如烟度秋渚。"
        },
        {
            "title": "分题送周仕宣南台典吏 分得芙容堂",
            "content": "鸳鸯双飞出城去，池上花开知几度。\r\n不闻娇燕语雕梁，惟有栖乌啼碧树。"
        },
        {
            "title": "金粟影",
            "content": "金梯万丈手可攀，居然梦落清虚府。\r\n庭中捣药玉兔愁，树下乘鸾素娥舞。"
        },
        {
            "title": "和",
            "content": "日日深宫醉不酲，美人娇步踏花行。\r\n钃镂赐与忠臣后，叶落君王梦亦惊。"
        },
        {
            "title": "西湖口占（三首）",
            "content": "薄薄红绡映雪肤，玉纤时把髻鬟梳。\r\n风流得似贞期子，添个芭蕉画作图。\r\n\r\n【注释】：【注释】：\r\n（右观荷值雨）"
        },
        {
            "title": "金粟影",
            "content": "琼楼玉宇千娉婷，中有臞仙淡眉宇。\r\n问我西湖旧风月，何似东华软尘土。"
        },
        {
            "title": "款歌",
            "content": "金杯素手玉婵娟，照见青天月子圆。\r\n锦筝弹尽鸳鸯曲，都在秋风十四弦。"
        },
        {
            "title": "泊阊门",
            "content": "枫叶芦花暗画船，银筝断绝十三弦。\r\n西风只在寒山寺，长送钟声搅客眠。"
        },
        {
            "title": "舟中作",
            "content": "自爱玉山书画船，西风百丈大江牵。\r\n出门已是三十日，到家恰过重九天。\r\n青山白水与君赏，翠竹碧梧惟我怜。\r\n近闻海上鲸波净，烂醉草堂松菊前。"
        },
        {
            "title": "次韵（二首）",
            "content": "乳燕初飞藕作花，秋娘二八髻双丫。\r\n臂甿红露珍珠络，疑是钱塘旧内家。"
        },
        {
            "title": "发齐门",
            "content": "东方晨星如月明，舟人捩舵听鸡鸣。\r\n自怜不合轻为客，莫厌秋风搅树声。"
        },
        {
            "title": "西湖口占（三首）",
            "content": "十九韦娘著绛纱，金杯玉手载春霞。\r\n清歌未了船头去，笑买新妆茉莉花。\r\n\r\n【注释】：【注释】：\r\n袁华（字子英，昆山人。见甲集）"
        },
        {
            "title": "九月七日复游寒泉登南峰有怀龙门云台（二首",
            "content": "又向江头载夕晖，好怀每与世相违。\r\n客中重九明朝是，眼底故人今日稀。\r\n过雨黄花千蕊发，经霜紫蟹两螯肥。\r\n秋江更待澄如练，击楫中流缓缓归。\r\n\r\n【注释】：【原题】：\r\n九月七日复游寒泉登南峰有怀龙门云台（二首）"
        },
        {
            "title": "次龙门琦公见寄韵（二首）",
            "content": "扁舟远适越溪滨，双桨惊飞白鹭群。\r\n要趁秋江三尺水，去看山寺九峰云。\r\n西风网罟沿村集，落日钟声隔水闻。\r\n好对黄花同一醉，故园晴色晚如熏。¤\r\n\r\n【注释】：【注释】：\r\n蜻蜓飞入画船来（瑛）。"
        },
        {
            "title": "金华王子、充夜饮芝云台上以丹桂五枝芳分韵",
            "content": "南州孟秋月，维日二十五。\r\n回风吹层霄，飞云过疏雨。\r\n客从金华来，款曲置樽俎。\r\n况有匡庐仙，貌古心亦古。\r\n襟期事萧散，笑傲忘宾主。\r\n哀弦发秦声，长眉善胡舞。\r\n秋辉能娱人，夜色满庭户。\r\n翛翛风叶鸣，泫泫露花吐。\r\n眷彼杯中月，不照坟上土。\r\n缅怀琦龙门，扁舟下南浦。\r\n\r\n【注释】：【原题】：\r\n金华王子、充夜饮芝云台上以丹桂五枝芳分韵 得五字"
        },
        {
            "title": "拜石坛诗",
            "content": "好事久伤无米颠，清泉白石亦凄然。\r\n快哉亭下坡仙友，拜到丹丘三百年。\r\n\r\n【注释】：【注释】：\r\n（仲瑛尝于东城庵假山废基得一石，上有苏子瞻题识。石\r\n理莹润类璧，虽左旁缺损，然尚奇甚。博士柯敬仲见而奇\r\n之，再拜题名而去，字曰拜石御史，白野达兼善为作古篆\r\n书之。后仲瑛偶得子瞻答维扬王忠玉提刑饮快哉亭帖，与\r\n石上题识相合，仲瑛谓此石即忠玉家快哉亭物也，特不知\r\n何以至此。仲瑛遂为记其事，倩朱伯盛刻之他石，而与河\r\n南陆仁、汝南袁华各为诗咏之。）"
        },
        {
            "title": "西湖口占（三首）",
            "content": "湖山堂上看荷花，乱舞红妆万髻丫。\r\n细雨沾衣凉似水，画船五月客思家。"
        },
        {
            "title": "泊垂虹桥口占（二首）",
            "content": "江风吹帆倏数里，野花笑人应独行。\r\n更须对雪开金盏，要听邻船搊玉筝。"
        },
        {
            "title": "口占诗",
            "content": "二月看看已过半，春雨尚尔不放晴。\r\n杨柳长堤飞鸟过，鸬鹚新水没滩平。"
        },
        {
            "title": "金粟影",
            "content": "寒光倒落影娥池，的砾明珠承翠羽。\r\n但见山河影动摇，独有清辉照今古。\r\n觉来作诗思茫然，金粟霏霏下如雨。"
        },
        {
            "title": "泊垂虹桥口占",
            "content": "三江之水太湖东，激浪轻舟疾若风。\r\n白鸟群飞烟树末，青山都在雪花中。"
        }
    ]
}