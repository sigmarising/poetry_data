{
    "dynasty": "元",
    "author": "赵孟頫",
    "intro": "",
    "items": [
        {
            "title": "钱唐怀古",
            "content": "东南都会帝王州，三月莺花非旧游。\r\n故国金人泣辞汉，当年玉马去朝周。\r\n湖山靡靡今犹在，江水悠悠只自流。\r\n千古兴亡尽如此，春风麦秀使人愁。"
        },
        {
            "title": "见章得一诗因次其韵",
            "content": "水色清涟日色黄，梨花淡白柳花香。\r\n即看时节催人事，更觉春愁恼客肠。\r\n无酒难供陶令饮，从人皆笑郦生狂。\r\n城南风暖游人少，自在晴丝百尺长。"
        },
        {
            "title": "张詹事遂初亭",
            "content": "青山缭神京，佳气溢芳甸。\r\n林亭去天咫，万状争自献。\r\n年多嘉木合，春晚余花殿。\r\n雕阑留戏蝶，藻井语娇燕。\r\n退食鸣玉珂，友于此终宴。\r\n钟鼓乐清时，衣冠集群彦。\r\n朝市尘得侵，图书味方远。\r\n纷华虽在眼，道胜安用战？初心良已遂，雅志由此见。\r\n何事江海人，山林未如愿。"
        },
        {
            "title": "次韵端文和鲜于伯几所寄诗",
            "content": "画舸西湖到处游，别来飞梦到杭州。\r\n百年底用忧千岁，一日相思似几秋。\r\n苦忆东南多胜事，空吟西北有高楼。\r\n只今赖有刘公斡，时写新诗解客愁。"
        },
        {
            "title": "题耕织图二十四首奉懿旨撰",
            "content": "釜下烧桑柴，取茧投釜中。\r\n纤纤女儿手，抽丝疾如风。\r\n田家五六月，绿树阴相蒙。\r\n但闻缫车响，远接村西东。\r\n旬日可经绢，弗忧杼轴空。\r\n妇人能蚕桑，家道当不穷。\r\n更望时雨足，二麦亦稍丰。\r\n酤酒田家饮，醉倒妪与翁。\r\n\r\n【注释】：【注释】：\r\n六月。"
        },
        {
            "title": "岳鄂王墓",
            "content": "鄂王墓上草离离，秋日荒凉石兽危。\r\n南渡君臣轻社稷，中原父老望旌旗。\r\n英雄已死嗟何及，天下中分遂不支。\r\n莫向西湖歌此曲，水光山色不胜悲。"
        },
        {
            "title": "题耕织图二十四首奉懿旨撰",
            "content": "仲春冻初解，阳气方满盈。\r\n旭日照原野，万物皆欣荣。\r\n是时可种桑，插地易抽萌。\r\n列树遍阡陌，东西各纵横。\r\n岂惟篱落间，采叶惮远行。\r\n大哉皇元化，四海无交兵。\r\n种桑日已广，弥望绿云平。\r\n匪惟锦绮谋，只以厚民生。\r\n\r\n【注释】：【注释】：\r\n二月。"
        },
        {
            "title": "大都遇平江龙兴寺僧闲上，座话唐綦毋潜宿龙",
            "content": "闻说龙兴寺，多年未款扉。\r\n风林发松籁，雨砌长苔衣。\r\n殿古灯光定，房深磬韵微。\r\n秋风动归兴，一锡向空飞。\r\n\r\n【注释】：【原题】：\r\n大都遇平江龙兴寺僧闲上，座话唐綦毋潜宿龙兴寺诗，因次其韵"
        },
        {
            "title": "题耕织图二十四首奉懿旨撰",
            "content": "当昼耘水田，农夫亦良苦。\r\n赤日背欲裂，白汗洒如雨。\r\n匍匐行水中，泥淖及腰膂。\r\n新苗抽利剑，割肤何痛楚。\r\n夫耘妇当馌，奔走及亭午。\r\n无时暂休息，不得避炎暑。\r\n谁怜万民食，粒粒非易取。\r\n愿陈知稼穑，《无逸》传自古。\r\n\r\n【注释】：【注释】：\r\n六月。"
        },
        {
            "title": "溪上",
            "content": "溪上东风吹柳花，溪头春水净无沙。\r\n白鸥自信无机事，玄鸟犹知有岁华。\r\n锦缆牙樯非昨梦，凤笙龙管是谁家？令人苦忆东陵子，拟问田园学种瓜。"
        },
        {
            "title": "题耕织图二十四首奉懿旨撰",
            "content": "仲夏苦雨干，二麦先后熟。\r\n南风吹陇亩，惠气散清淑。\r\n是为农夫庆，所望实其腹。\r\n酤酒醉比邻，语笑声满屋。\r\n纷然收获罢，高廪起相属。\r\n有周成王业，后稷播百谷。\r\n皇天贻来牟，长世自兹卜。\r\n愿言仍岁稔，四海尽蒙福。\r\n\r\n【注释】：【注释】：\r\n五月。"
        },
        {
            "title": "题耕织图二十四首奉懿旨撰",
            "content": "五月夏以半，谷莺先弄晨。\r\n老蚕成雪茧，吐丝乱纷纭。\r\n伐苇作薄曲，束缚齐榛榛。\r\n黄者黄如金，白者白如银。\r\n烂然满筐筥，爱此颜色新。\r\n欣欣举家喜，稍慰经时勤。\r\n有客过相问，笑声闻四邻。\r\n论功何所归？再拜谢蚕神。\r\n\r\n【注释】：【注释】：\r\n五月。"
        },
        {
            "title": "题耕织图二十四首奉懿旨撰",
            "content": "忽忽岁将尽，人事可稍休。\r\n寒风吹桑林，日夕声飕飗。\r\n墙南地不冻，垦掘为坑沟。\r\n斫桑埋其中，明年芽早抽。\r\n是月浴蚕种，自古相传流。\r\n蚕出易脱壳，丝纩亦倍收。\r\n及时不努力，知有来岁不。\r\n手冻不足惜，冀免号寒忧。\r\n\r\n【注释】：【注释】：\r\n十二月。右织。"
        },
        {
            "title": "题耕织图二十四首奉懿旨撰",
            "content": "三月蚕始生，纤细如牛毛。\r\n婉娈闺中女，素手握金刀。\r\n切叶以饲之，拥纸散周遭。\r\n庭树鸣黄鸟，发声和且娇。\r\n蚕饥当采桑，何暇事游遨。\r\n田时人力少，丈夫方种苗。\r\n相将挽长条，盈筐不终朝。\r\n数口望无寒，敢辞终岁劳。\r\n\r\n【注释】：【注释】：\r\n三月。"
        },
        {
            "title": "和姚子敬秋怀",
            "content": "搔首风尘双短鬓，侧身天地一儒冠。\r\n中原人物思王猛，江左功名愧谢安。\r\n苜蓿秋高戎马健，江湖日短白鸥寒。\r\n金尊绿酒无钱共，安得愁中却暂欢。"
        },
        {
            "title": "题耕织图二十四首奉懿旨撰",
            "content": "良农知土性，肥瘠有不同。\r\n时至万物生，芽蘖由地中。\r\n秉耒向畎亩，忽遍西与东。\r\n举家往于田，劳瘁在尔农。\r\n春雨及时降，被野何蒙蒙。\r\n乘兹各播种，庶望西成功。\r\n培根利秋实，仰天望年丰。\r\n但使阴阳和，自然仓廪充。\r\n\r\n【注释】：【注释】：\r\n三月。"
        },
        {
            "title": "题耕织图二十四首奉懿旨撰",
            "content": "七月暑尚炽，长日弄机杼。\r\n头蓬不暇梳，挥手汗如雨。\r\n嘤嘤时鸟鸣，灼灼红榴吐。\r\n何心娱耳目，往来忘伛偻。\r\n织为机中素，老幼要纫补。\r\n青灯照夜梭，蟋蟀窗外语。\r\n辛勤亦何有，身体衣几缕？嫁为田家妇，终岁服劳苦。\r\n\r\n【注释】：【注释】：\r\n七月。"
        },
        {
            "title": "东城",
            "content": "野店桃花红粉姿，陌头杨柳绿烟丝。\r\n不因送客东城去，过却春光总不知。"
        },
        {
            "title": "题耕织图二十四首奉懿旨撰",
            "content": "冬至阳来复，草木渐滋萌。\r\n君子重其然，吾道自此亨。\r\n父母坐堂上，子孙列前荣。\r\n再拜称上寿，所愿百福并。\r\n人生属明时，四海方太平。\r\n民无札瘥者，厚泽敷群情。\r\n衣食苟给足，礼义自此生。\r\n愿言兴学校，庶几教化成。\r\n\r\n【注释】：【注释】：\r\n十一月。"
        },
        {
            "title": "庆寿僧舍即事",
            "content": "白雨映青松，萧飒洒朱阁。\r\n稍觉暑气销，微凉度疏箔。\r\n客居秋寺古，心迹俱寂寞。\r\n夕虫鸣阶砌，孤萤炯丛薄。\r\n展转怀故乡，时闻风鸣铎。"
        },
        {
            "title": "题耕织图二十四首奉懿旨撰",
            "content": "丰年禾黍登，农心稍逸乐。\r\n小儿渐长大，终岁荷锄?。\r\n目不识一字，每念心作恶。\r\n东邻方迎师，收拾令上学。\r\n后月日南至，相贺因旧俗。\r\n为女裁新衣，修短巧量度。\r\n龟手事塞向，庶御北风虐。\r\n人生真可叹，至老长力作。\r\n\r\n【注释】：【注释】：\r\n十月。"
        },
        {
            "title": "题耕织图二十四首奉懿旨撰",
            "content": "季秋霜露降，凛凛寒气生。\r\n是月当授衣，有布织未成。\r\n天寒催刀尺，机杼可无营。\r\n教女学纺纑，举足疾且轻。\r\n舍南与舍北，嘒嘒闻车声。\r\n通都富豪家，华屋贮娉婷。\r\n被服杂罗绮，五色相间明。\r\n听说贫家女，恻然当动情。\r\n\r\n【注释】：【注释】：\r\n九月。"
        },
        {
            "title": "题耕织图二十四首奉懿旨撰",
            "content": "大家饶米面，何啻百室盈。\r\n纵复人力多，舂磨常不停。\r\n激水转大轮，硙碾亦易成。\r\n古人有机智，用之可厚生。\r\n朝出连百车，莫入还满庭。\r\n勾稽数多寡，必假布算精。\r\n小人好争利，昼夜心营营。\r\n君子贵知足，知足万虑轻。\r\n\r\n【注释】：【注释】：\r\n九月。"
        },
        {
            "title": "题耕织图二十四首奉懿旨撰",
            "content": "农家值丰年，乐事日熙熙。\r\n黑黍可酿酒，在牢羊豕肥。\r\n东邻有一女，西邻有一儿。\r\n儿年十五六，女大亦可笄。\r\n财礼不求备，多少取随宜。\r\n冬前与冬后，昏嫁利此时。\r\n但愿子孙多，门户可扶持。\r\n女当力蚕桑，男当力耘耔。\r\n\r\n【注释】：【注释】：\r\n十一月。"
        },
        {
            "title": "题耕织图二十四首奉懿旨撰",
            "content": "池水何洋洋，沤麻水中央。\r\n数日庶可取，引过两手长。\r\n织绢能几时，织布已复忙。\r\n依依小儿女，岁晚叹无裳。\r\n布襦不掩胫，念之热中肠。\r\n朝缉满一篮，莫缉满一筐。\r\n行看机中布，计日渐可量。\r\n我衣苟已成，不忧天早霜。\r\n\r\n【注释】：【注释】：\r\n八月。"
        },
        {
            "title": "题耕织图二十四首奉懿旨撰",
            "content": "孟冬农事毕，谷粟既已藏。\r\n弥望四野空，藁秸亦在场。\r\n朝廷政方理，庶事和阴阳。\r\n所以频岁登，不忧旱与蝗。\r\n置酒燕乡里，尊老列上行。\r\n肴羞不厌多，炰羔复烹羊。\r\n纵饮穷日夕，为乐殊未央。\r\n祷天祝圣人，万年长寿昌。\r\n\r\n【注释】：【注释】：\r\n十月。"
        },
        {
            "title": "题耕织图二十四首奉懿旨撰",
            "content": "东风吹原野，地冻亦已消。\r\n早觉农事动，荷锄过相招。\r\n迟迟朝日上，炊烟出林梢。\r\n土膏脉既起，良耜利若刀。\r\n高低遍翻垦，宿草不待烧。\r\n幼妇颇能家，井臼常自操。\r\n散灰缘旧俗，门径环周遭。\r\n所冀岁有成，殷勤在今朝。\r\n\r\n【注释】：【注释】：\r\n二月。"
        },
        {
            "title": "桃源春晓图",
            "content": "宿云初散青山湿，落红缤纷溪水急。\r\n桃花源里得春多，洞口春烟摇绿萝。\r\n绿萝摇烟挂绝壁，飞泉淙下三千尺。\r\n瑶草离离满涧阿，长松落落凌空碧。\r\n鸡鸣犬吠自成村，居人至老不相识。\r\n瀛洲仙客知仙路，点染丹青寄轻素。\r\n何处有山如此图？移家欲向山中住。\r\n\r\n【注释】：【注释】：\r\n为商德符学士。"
        },
        {
            "title": "鱼乐楼",
            "content": "楼下南来水，清泠百尺深。\r\n菰蒲终夜响，杨柳半溪阴。\r\n日月驱人世，江湖动客心。\r\n向来歌舞宴，达晓看横参。"
        },
        {
            "title": "题耕织图二十四首奉懿旨撰",
            "content": "田家重元日，置酒会邻里。\r\n小大易新衣，相戒未明起。\r\n老翁年已迈，含笑弄孙子。\r\n老妪惠且慈，白发被两耳。\r\n杯盘且罗列，饮食致甘旨。\r\n相呼团圞坐，聊慰衰莫齿。\r\n田硗借人力，粪壤要锄理。\r\n新岁不敢闲，农事自兹始。\r\n\r\n【注释】：【注释】：\r\n正月。"
        },
        {
            "title": "题耕织图二十四首奉懿旨撰",
            "content": "白露下百草，茎叶日纷委。\r\n是时禾黍登，充积遍都鄙。\r\n在郊既千庾，入邑复万轨。\r\n人言田家乐，此乐谁可比。\r\n租赋以输官，所余足储峙。\r\n不然风雪至，冻馁及妻子。\r\n优游茅檐下，庶可以卒岁。\r\n太平元有象，治世乃如此。\r\n\r\n【注释】：【注释】：\r\n八月。"
        },
        {
            "title": "纪旧游",
            "content": "二月江南莺乱飞，百花满树柳依依。\r\n落红无数迷歌扇，嫩绿多情妒舞衣。\r\n金鸭焚香川上暝，画船挝鼓月中归。\r\n如今寂寞东风里，把酒无言对夕晖。"
        },
        {
            "title": "题耕织图二十四首奉懿旨撰",
            "content": "一日不力作，一日食不足。\r\n惨淡岁云莫，风雪入破屋。\r\n老农气力衰，伛偻腰背曲。\r\n索綯民事急，昼夜互相续。\r\n饭牛欲牛肥，茭藁亦预蓄，蹇驴虽劣弱，挽车致百斛。\r\n农家极劳苦，岁岂恒稔熟。\r\n能知稼穑艰，天下自蒙福。\r\n\r\n【注释】：【注释】：\r\n十二月。△右耕。"
        },
        {
            "title": "次韵王时观",
            "content": "相思吴越动经年，一见情深重惘然。\r\n草木变衰人易老，江湖牢落雁难前。\r\n秦山半出青天上，禹穴遥临古道边。\r\n欲说旧游浑似梦，何时重上剡溪船？"
        },
        {
            "title": "题耕织图二十四首奉懿旨撰",
            "content": "大火既西流，凉风日凄厉。\r\n古人重稼穑，力田在匪懈。\r\n效行省农事，禾黍何旆旆。\r\n碾以他山石，玉粒使人爱。\r\n大祀须粢盛，一一稽古制。\r\n是为五谷长，异彼稊与稗。\r\n炊之香且美，可用享上帝。\r\n岂惟足食人，一饱有所待。\r\n\r\n【注释】：【注释】：\r\n七月。"
        },
        {
            "title": "次韵信仲晚兴",
            "content": "萧萧残照晚当楼，寒叶疏云乱客愁。\r\n岁月蹉跎星北指，乾坤浩荡水东流。\r\n古来人物皆黄土，少日心情在一丘。\r\n独立无言风满袖，青山相对共悠悠。"
        },
        {
            "title": "题耕织图二十四首奉懿旨撰",
            "content": "孟夏土加润，苗生无近远。\r\n漫漫冒浅陂，芃芃被长阪。\r\n嘉谷虽已殖，恶草亦滋蔓。\r\n君子与小人，并处必为患。\r\n朝朝荷锄往，薅耨忘疲倦。\r\n旦随鸟雀起，归与牛羊晚。\r\n有妇念将饥，过午可无饭。\r\n一饱不易得，念此独长叹。\r\n\r\n【注释】：【注释】：\r\n四月。"
        },
        {
            "title": "题耕织图二十四首奉懿旨撰",
            "content": "正月新献岁，最先理农器。\r\n女工并时兴，蚕室临期治。\r\n初阳力未胜，早春尚寒气。\r\n窗户当奥密，勿使风雨至。\r\n田畴耕耨动，敢不修耒耜。\r\n经冬牛力弱，相戒勤饭饲。\r\n万事非预备，仓卒恐不易。\r\n田家亦良苦，舍此复何计？\r\n【注释】：【注释】：\r\n正月。"
        },
        {
            "title": "绝句",
            "content": "春寒恻恻掩重门，金鸭香残火尚温。\r\n燕子不来花又落，一庭风雨自黄昏。\r\n【注释】：①恻恻：春寒在人心中造成的凄清冷漠的感觉。\r\n②金鸭：鸭形的香炉。【赏析】：　　这首小诗，营造了一幅与阳光明媚、鸟语花香的大好春光不同的凄清境界：门外春寒料峭，燕儿未归、花儿又落；室内只有那余温尚存的香火，给人些许暖意。从这凄清之境中，我们仿佛体验到在这春寒袭人时节，诗人的孤寂心境与无奈情怀。也许写诗之时正当宋王朝灭亡之际，作为宋宗室的赵孟頫，从这春寒逼人，风雨花落的黄昏景象中，看见了时代巨变的征兆。"
        },
        {
            "title": "闻捣衣",
            "content": "露下碧梧秋满天，\r\n砧声不断思绵绵。\r\n北来风俗犹存古，\r\n南渡衣冠不后前。\r\n苜蓿总肥宛騕□[1]，\r\n琵琶曾泣汉婵娟。\r\n人间俯仰成今古，\r\n何地他时始惘然。"
        },
        {
            "title": "绝句",
            "content": "溪头月色白如沙，近水楼台一万家。\r\n谁向夜深吹玉笛，伤心莫听后庭花。"
        },
        {
            "title": "题耕织图二十四首奉懿旨撰",
            "content": "四月夏气清，蚕大已属眠。\r\n高首何昂昂，蛾眉复娟娟。\r\n不忧桑叶少，遍野如绿烟。\r\n相呼携筐去，迢递立远阡。\r\n梯空伐条枚，叶上露未干。\r\n蚕饥当早归，秉心静以专。\r\n饬躬修妇事，僶勉当盛年。\r\n救忙多女伴，笑语方喧然。\r\n\r\n【注释】：【注释】：\r\n四月。"
        }
    ]
}