{
    "dynasty": "元",
    "author": "姬翼",
    "intro": "",
    "items": [
        {
            "title": "鹊桥仙",
            "content": "曲钩鱼闹。直钩无钩。今古分明知道。世情看假尽成真，总不识、先天至宝。孤光圆照。相忘同调。物物俱休逆料。本来一点上通天，向姑射"
        },
        {
            "title": "雨中花慢 仆自骚屑游，冷  宛转，十有余年",
            "content": "垂顾蓬荜，就  舅氏，兼庇玉属无恙，惘然犹疑梦间，於是乱道雨中花词二十年间，曾记对语，山阳森碧琅＊。谈笑里蓬莱清浅，陆涨波澜。惊喜灵根无恙，双明玉树同看。才枪境里，漫漫长夜，共话团栾。余生散漫，江海虚舟，一叶不揆循环。俱老矣、关河千里，晤语良难。自笑烟霞痼疾，半生风月长闲。别时好在，云根水骨，相对怡颜。"
        },
        {
            "title": "鹊桥仙 赠大方，时在共城",
            "content": "来时如觉，去时如梦。别我无情相送。临行嘱咐没多言，但莫把、人情戏弄。真师宜奉。仙场选中。乘取彩鸾金凤。向蓬莱高会醉蟠桃，也胜"
        },
        {
            "title": "苏幕遮 以上双照楼景元延佑本知常先生云山",
            "content": "少追陪，稀赴会。本分随缘，一任人憎爱。勘破前程生死大。自究元初，昼夜休交昧。不妆高，不捏怪。卓尔身心，动止俱无碍。赢得逍遥长自在。行满功成，定是超三界。"
        },
        {
            "title": "巫山一段云",
            "content": "弄玉歌清律，飞琼舞散花。乾坤一色散银霞。何处是仙家。表里纤尘不立。呈似太虚消息。晃然高下尽玲珑。神鬼觅无踪。"
        },
        {
            "title": "巫山一段云",
            "content": "云散金风劲，天开玉宇新。亭亭孤月转冰轮。光彩破黄昏。清坐＊然韵胜。缥缈太虚真境。不烦风驭与飚轮。平步越昆仑。"
        },
        {
            "title": "巫山一段云",
            "content": "秀木枝枝茂，圆荷柄柄香。化工园囿密收藏。神秀满池塘。砾石流金畏景。纨扇饮冰难胜。有人身世两相忘。随处自清凉。"
        },
        {
            "title": "巫山一段云",
            "content": "暖候飞灰律，阳和入烧痕。密传春色满乾坤。枯朽斗争新。妙用无私无象。雕刻万形千状。不言品物自芸芸。何必问东君。"
        },
        {
            "title": "巫山一段云",
            "content": "法雨神山秀，灵风瑞草香。洞天无处不清凉。日月景遐长。玉佩金铛摇曳。飞步太虚游戏。五云深处饮琼浆。沉醉太平乡。"
        },
        {
            "title": "西江月",
            "content": "物里存亡有限，人生光景无多。不禁两曜急销磨。枉恁争人竞我。见解明如龟镜，从渠辩若悬河。到头无计避阎罗。着甚枝梧得过。"
        },
        {
            "title": "西江月",
            "content": "莫问丹砂铅鼎，休披虎绕龙蟠。中间妙处自相谩。业识忙忙不算。六欲七情灰灭，五行四象云攒。放行收聚一团栾。赤水神珠炳焕。"
        },
        {
            "title": "西江月",
            "content": "觉性从来具足，天真本自完全。浮生多被眼睛瞒。并月空花缭乱。八识元从孰起，六根本是谁般。豁然打破这疑团。吾道分明一贯。"
        },
        {
            "title": "西江月",
            "content": "巨细洪纤在在，飞潜动植芸芸。乾坤升降不停轮。借问谁为转运。妙理周行独立，真君莫测冥存。一针一草尽浑沦。拈出虚空有＊。"
        },
        {
            "title": "西江月",
            "content": "不在拳头指上，何劳眼尾眉尖。本来一点要安恬。点缀丝毫即玷。莫＊蒲团竹椅，休躯象轴牙笺。此心冥处贯洪纤。妙用头头有验。"
        },
        {
            "title": "西江月",
            "content": "自性天中日月，元真海里舟航。千门万户为敷扬。引入亡羊路上。续焰传薪莫会，金壶碧酒先尝。博山一炷劫前香。鼻观难通妙况。"
        },
        {
            "title": "西江月",
            "content": "拍塞虚空无外，包罗天地难穷。大千沙界尽含容。不是＊＊笼统。狂屈欲言还忘，季咸自愧无功。试拈未始出吾宗。惊破南枝午梦。"
        },
        {
            "title": "巫山一段云",
            "content": "寂照山月衔，虚心出岫云。不留不碍贲天轮。来往自通神。谁向空中作主。端坐放行收聚。有无光曜遍乾坤。真宰默然存。"
        },
        {
            "title": "西江月",
            "content": "挟策亡羊莫问，覆蕉失鹿休穷。大家都在梦魂中。梦里重重作梦。具足元亨贞利，圆明微妙玄通。眨眉目击莫形容。拈出般般妙用。"
        },
        {
            "title": "西江月",
            "content": "绝相纵横妙用，离形左右皆无。普天匝地尽如如。罔象还同暮故。宇泰天光内发，室虚真宰常居。没功夫处用功夫。稳驾神舟归去。"
        },
        {
            "title": "一剪梅",
            "content": "是是非非横口开。颠颠倒倒，百种乖崖。仙凡何地可安排。万事无根，空去空来。一点灵明大矣哉。茫茫今古，空有全该。巫咸休作杜权猜。魔魅难窥，宝鉴当台。"
        },
        {
            "title": "一剪梅",
            "content": "畏日炎炎气郁然。枯禅频起，静胜无能。先春雪浪浸冬凝。唤起玄冥，满坐寒生。北帝威严正令行。祝融退步，酷＊潜形。神通挥霍贯心灵。乘此清风，归去蓬瀛。"
        },
        {
            "title": "一剪梅",
            "content": "薄暮余霞天际红。反关无俗，指点山童。新泉活火煮云龙。受用仙家，两腋清风。千古埃霾雪山胸。阴魔除扫，不敢形容。玉川携手水晶宫。月里行歌，缥缈孤峰。"
        },
        {
            "title": "一剪梅",
            "content": "珠树瑶林气象嘉。玉龙无力，熟寝银霞。青童旋拨贮琼花。莹彻冰壶，一色无瑕。宝鼎初溶火渐加。浓烹团凤，极品黄芽。涂金羔酒世情夸。此况谁知，物外仙家。"
        },
        {
            "title": "一剪梅",
            "content": "云水乡中即是家。性躯丘壑，志傲烟霞。清虚已战胜纷华。世事从他，扰扰如麻。客至何妨不点茶。相忘交结，冷淡生涯。坐中无物向人夸。唯有延生，一粒丹砂。"
        },
        {
            "title": "西江月",
            "content": "浩浩弥天匝地，冥冥贯石穿金。千形万状内浮沉。往古来今只恁。搏块当空未见，遗珠罔象能寻。无生一曲少知音。唱出诸方口噤。"
        },
        {
            "title": "凤栖梧",
            "content": "过隙光阴相戏弄。幻出浮生，变灭如旋踵。酩酊不知空日用。恩枷爱锁如山重。锥刺不疼针刺疼。性命＊＊，外事多惶恐。何日如轮开眼孔。"
        },
        {
            "title": "凤栖梧",
            "content": "造物谩人人不懂。声色场中，傀儡闲般弄。今古废兴乾取哄。须臾戏罢俱无用。眼自不明真笼统。走骨行尸，逐势相迎送。强弱是非空冗冗。"
        },
        {
            "title": "恣逍遥",
            "content": "昨日婴孩，今朝老大。百年间、电光石火。筋联骨肉，皮毛缠里。酩子里、认来是我。竞气忘形，贪财引祸。到头待、做个什么。回头认取，本来真个。这疑团、一时打破。"
        },
        {
            "title": "恣逍遥",
            "content": "野服黄冠，芒鞋梨杖。无拘系、水云来往。行歌立舞，玄谈清唱。也不论、王侯高尚。性月圆明，神珠晃朗。周沙界、响无遮障。逍遥自在，优游偃仰。人间事、任他劳攘。"
        },
        {
            "title": "恣逍遥",
            "content": "图名图利，争人竞我。开眼后、一场＊＊。谁高谁下，谁强谁弱。阎老子、一般笼里。事事俱休，般般打破。无拘管、住行坐卧。风前月下，水边岩左。且由俺、快活则个。"
        },
        {
            "title": "柳梢青",
            "content": "灵明本无圆缺。先太易、常存浩劫。一受成形，随流忘返，死生磨灭。贪婪百种遭殃，谩贩骨、如山未歇。正眼开时，元无一物，顿然超越。"
        },
        {
            "title": "柳梢青",
            "content": "明彻口头三昧，拂迹便、忘言守拙。古道潜通，先贤冥会，太平时节。长安陌上纵横，更不在、拈花摘叶。处处圆通，头头皆是，放开心月。"
        },
        {
            "title": "柳梢青",
            "content": "人静月明时节。渐煮茗、炉中火灭。心宇灰寒，古桐丝断，烬花凝结。惺惺梦及华胥，迥表里、冰凝玉洁。瑞气冲融，丹云缥缈，五明宫阙。"
        },
        {
            "title": "武陵春",
            "content": "幸遇真仙来海上，丹药肯长留。亘古灵方秘藏收。传与列仙俦。试贮金壶成酝酿，一饮醉千秋。海变桑田不举头。冷眼视蜉蝣。"
        },
        {
            "title": "武陵春",
            "content": "断鼻芒鞋秋后扇，不是背时行。侧卧香炉没底铛。着甚更峥嵘。此物只宜闲处顿，相见各无情。莫怪凄然冷似冰。安稳过平生。"
        },
        {
            "title": "武陵春",
            "content": "山鸟唤人归意重，佳处有林泉。茅屋经营三两椽。据分不拈钱。万壑风鸣千嶂月，小有洞中天。石上松间坐与眠。何处觅神仙。"
        },
        {
            "title": "武陵春",
            "content": "造物化成虚境界，人我是非丛。蛮触交侵各用功。都在梦魂中。劝饮一杯方外酒，两颊镇长红。醉眼朦胧望碧空。着莫辨西东。"
        },
        {
            "title": "青杏儿",
            "content": "一气贯寥寥。冥混里孰谓鹏蜩。千形万状随空化，乾坤运转，游尘野马，都在扶摇。曳屣挈箪瓢。异玉食、肥马金镳。薰莸枭凤虽殊器，天钧一点，灵明不昧，各自逍遥。"
        },
        {
            "title": "青杏儿",
            "content": "沙暖狎轻鸥。从伊便唤马呼牛。樗材拥肿元无用，臂鸡时夜，＊轮命驾，江海虚舟。无感亦无求。拈出处、茅靡波流。头头相与吾之耳，风清月白，疏梅瘦竹，都是天游。"
        },
        {
            "title": "青杏儿",
            "content": "人世太愚痴。虚幻里自作羁縻。妻男眷恋何时尽，同枝宿鸟，天明解散，各自东西。走骨与行尸。看不破、傀儡关机。一朝猛省方开眼，迷绳割断，牢笼跳出，也是便宜。"
        },
        {
            "title": "青杏儿",
            "content": "秋色满林红。霜风妒物物皆空。荣枯顷刻如翻掌，纷华识破，疑根自断，跃出樊笼。随处得从容。身轻快、具足神通。人间天上俱无累，乘风御气，飞腾自在，南北西东。"
        },
        {
            "title": "青杏儿 咏菊",
            "content": "春夏竟芬芳。天怜此秘惜藏光。纷华落尽方开展，疏丛浅淡，孤标冷落，独傲秋霜。好在水云乡。无人知、见又何妨。赏心希遇陶元亮，新松相对，金英依旧，风逗天香。"
        },
        {
            "title": "感皇恩",
            "content": "着脚软红尘，心君懊恼。占得时光有多少。穷通利害，得失存亡翻搅。使机关见解、何时了。争似去来，岩阿静悄。平步瀛洲几人到。风林月嶂，窗户云霞缥缈。任纵横总是、长安道。"
        },
        {
            "title": "感皇恩",
            "content": "事事饱谙知，才寻易简。种种施为尽虚幻。饭囊气袋，伎俩呈来羞赧。梦魂惊觉后、开青眼。百不介怀，蹉跎懒散。法网尘缘莫推挽。岚光野色，溪月松风何限。放闲身自在、无拘汉。"
        },
        {
            "title": "感皇恩",
            "content": "天地一蘧庐，形骸寄旅。弹指光阴遽如许。眼前心上，暗鬼空华无数。尽劳生冗冗、同囹圄。尘境破除，于中作主。俯仰人间已今古。忍将一点，甘受名囚财虏。访林泉自在、云霞侣。"
        },
        {
            "title": "感皇恩",
            "content": "物外迥无尘，壶夫良苑。云影虚檐自舒卷。月魂冷浸，不谢琼花开展。异香金笃耨、通幽远。高会谪仙，蟠桃置宴。满酌流霞浩歌劝。喷珠咳玉，走凤蟠蛟酬献。指蓬瀛笑傲、谈清浅。"
        },
        {
            "title": "感皇恩",
            "content": "雀跃拊髀行，推门放杖。齿缺支离未偎傍。屠牛牧马，画个葫芦依样。涉程途圣智、生迷惘。不识不知，如何趣向。狂屈才言又还忘。百般呈似，种种施为俱妄。要承当的的、天真相。"
        },
        {
            "title": "感皇恩",
            "content": "一念失真常，沉沦苦海。六道周游情爱。形囚物彀，颠倒何时悬解。在人中分外、贪婪差。死去生来，千形万态。宛转循环要宁耐。片时光景，不测头皮更改。劝抽身莫待，临时悔。"
        },
        {
            "title": "感皇恩",
            "content": "清净本然真，红染积染。世网情枷竞趋谄。茫茫苦海，鼓荡洪涛潋滟。弄潮人不避、风波险。彼岸高登，家园点检。千古离魂自招＊。般般拂尽，依旧元初一点。夜光舒洞府、云霞敛。"
        },
        {
            "title": "感皇恩",
            "content": "云海接瀛洲，鹏程浩渺。换尽凡胎步方到。神仙底事，紫府丹台幽杳。纵分明指点、人难晓。药圃芝田，灵苗瑞草。满地香风遣谁扫。洞天不夜，月底行吟缥缈。待知音付与、玄中宝。"
        },
        {
            "title": "感皇恩",
            "content": "事事不追求，随缘且过。欲作神仙妄心大。瑞云深处，一＊牢关俱破。更谁谙自有、真真个。未及乘风，相忘物我。比着尘凡较轻可。无弦品弄，不若闲行闲坐。恐知音又有、松风和。"
        },
        {
            "title": "感皇恩",
            "content": "未始出吾宗，波流变化。欲假方传又何暇。平怀本分，日用分明真假。更何劳向外、寻婴姹。八面玲珑，元无＊＊。今古商量未尝罢。据梧枝策，都付闲中谈话。宝珠无尽藏、谁酬价。"
        },
        {
            "title": "感皇恩",
            "content": "合浦未还珠，空捞赤水。蒿目蓬心两何济。纵令垂手，援溺孜孜为意。奈洪波浩汗、争沉底。槐里图勋，枕中得意。说与重玄淡无味。木鹅休放，三老归来沉醉。对晴波不用、云霞饵。"
        },
        {
            "title": "感皇恩",
            "content": "传火付前薪，花联叶缀。咽下顽涎弄神鬼。戏台子上，抹土搽灰相继。是非名利里、虚生死。谷董谩他，葛藤自系。试看棚头五田子。声销线断，伎俩都无如此。谩峥嵘不省、谁驱使。"
        },
        {
            "title": "渔家傲",
            "content": "伎俩全无痴懵懂。纷华世事看如梦。赢得一生心底空。忘尘冗。客来不管相迎送。我自情疏谁与共。爱闲不愿人钦重。看罢南华无所用。休相哄。老来生怕闲般弄。"
        },
        {
            "title": "渔家傲",
            "content": "抛却俗情缰锁解。般般放下身轻快。绝尽尘情忘世态。无人采。本来一点常安泰。处处唯求真自在。谁能出货图人卖。不是闲神并鬼怪。无相碍。何劳盘果香烟赛。"
        },
        {
            "title": "万年春",
            "content": "云海蓬莱，瑶林琼树真仙种。彩鸾金凤。来往相迎送。说与人间，不信成无用。尘情重。牛毛冗冗。争作槐根梦。"
        },
        {
            "title": "万年春",
            "content": "生灭无情，古今轮转平如水。急须堤备。作个前程计。自有元初，一点何曾离。灵无比。炼成真体。寿量齐天地。"
        },
        {
            "title": "万年春",
            "content": "梦到华胥，半天宫阙尘凡表。异香缥缈。曳缕云霞绕。浩浩灵空，不夜神光皎。谁人晓。与君知道。永劫春难老。"
        },
        {
            "title": "临江仙",
            "content": "人我是非相戏弄，浑如傀儡场中。虚声乱耳不知空。强分胡与汉，涂抹走西东。识破固非真实事，何殊拂面狂风。与伊相对且雷同。安身非取此，承当主人翁。"
        },
        {
            "title": "临江仙",
            "content": "自笑口头闲伎俩，口头毕竟非真。早知拂却舌尖尘。三缄常默默，超出是非津。屏尽千魔并万难，闲中顿觉颐神。好风明月自相亲。多生缘习断，印证本来人。"
        },
        {
            "title": "临江仙",
            "content": "酝酿长生天上酒，人间此味谁知。玉壶旋贮碧玻璃。时时供小饮，神彩更忘疲。好会襟期方外友，同餐火枣交梨。几回沧海变尘飞。三山归去日，携手步云霓。"
        },
        {
            "title": "临江仙",
            "content": "我本世间无用物，般般伎俩都忘。十年冰雪坐虚堂。人情牵挽动，般弄不能藏。却忆云山寻僻地，结茅小隐何妨。竹轩松迳倍清凉。月明千嶂外，风动百花香。"
        },
        {
            "title": "临江仙",
            "content": "岁月无情如电转，人生不耐消磨。前程路险莫蹉跎。火坑千丈里，踊出上高坡。别觅清凉安稳处，扫除平地风波。不移一步到无何。一枝无孔笛，一曲太平歌。"
        },
        {
            "title": "临江仙",
            "content": "举世纷纷争富贵，道人独占清贫。清贫柔弱得安身。心闲无事过，随分乐天真。一点浩然如古镜，圆明不受微尘。护持功满自通神。超陵三界外，游赏四时春。"
        },
        {
            "title": "鹧鸪天",
            "content": "太极玄虚若镜清。乾坤元是镜中形。人身影里重生影，物象名中复寄名。空外物，梦中评。一团虚幻戏灵明。有生不慧看成实，梦里分空着力"
        },
        {
            "title": "鹧鸪天",
            "content": "过隙光阴抵死催。浮生屈指有多来。芥城业识填将满，拂石迷云拨不开。功打底，罪争魁。英雄呈彻死堆灰。一团虚幻闲般弄，有耳如聋唤不"
        },
        {
            "title": "鹧鸪天",
            "content": "贩骨来来几万生。煎熬窟里谩峥嵘。百年不觉消疣赘，千载无能息劓黥。翻欲浪，起心兵。迷绳自缚聚愁城。几将浊水浇胸臆，倒语颠言贺太"
        },
        {
            "title": "鹧鸪天",
            "content": "自救狂心忘世情。从交相责冷如冰。人间会尽头休点，物外行来眼自明。山寂寂，水泠泠。满天明月淡疏星。松风却似知音者，夜夜招呼万籁"
        },
        {
            "title": "鹧鸪天",
            "content": "人伪开张日渐深。等闲不惜费光阴。多方计较愁无限，百虑摧残苦不禁。心事逼，鬓霜侵。功名寰海妄追寻。发言布袋中盛＊，举目人间但见"
        },
        {
            "title": "鹧鸪天",
            "content": "争鹿人家梦未回。眼前触物尽尘埃。古人踪迹徒云耳，宿世功名安在哉。明月窟，乱云堆。纷纷浪语总休该。流霞一醉三千日，莫管红轮上下"
        },
        {
            "title": "鹧鸪天",
            "content": "弱丧飘流未肯归。玄关说与更增迷。此行若遇商丘老，弃却枯髅更不疑。先犯早，后迟迟。个中消息几人知。东风不解传春信，李白桃红自满"
        },
        {
            "title": "鹧鸪天",
            "content": "事事无心恰到闲。黄尘阃外不相干。几多着网因名缚，无限吞钩被口谩。樊物外，水云闲。不劳辛苦运枢环。藉莎白石和衣卧，野鸟山猿相对"
        },
        {
            "title": "鹧鸪天",
            "content": "千匝迷绳不自由。区区分外苦追求。心中元本无烦恼，闹处先争要出头。增我相，替人愁。功名未了鬓先秋。莫防风激游丝断，撒手归空万事"
        },
        {
            "title": "鹧鸪天",
            "content": "造物儿童作剧狂。悬丝傀儡戏当场。般神弄鬼翻腾用，走骨行尸昼夜忙。非是海，利名乡。青蝇白＊自相伤。随声逐色谁敲点，拍手归来笑一"
        },
        {
            "title": "鹧鸪天",
            "content": "门外黄尘点＊人。山童不敢启云扃。石坛清坐神游北，径及无何接玉京。香霭霭，气盈盈。蟠蛟飞凤会云朋。自倾碧酒重玄饮，醉里乘风下太"
        },
        {
            "title": "鹧鸪天",
            "content": "霜雪岩岩百物残。不禁长夜苦漫漫。化工自促归元命，岁德回机养大还。蟠地轴，定天关。玉封琼岛及三山。真仙不管人间世，几见黄尘沧海"
        },
        {
            "title": "鹧鸪天",
            "content": "金菊疏篱擅化工。草虫切切话秋容。荷衰萍老芦花白，撩乱西风坠叶红。山减瘦，水争雄。驱驰万有尽归宗。道人亦喜三彭灭，清夜无眠坐绛"
        },
        {
            "title": "鹧鸪天",
            "content": "暮落朝开木槿荣。圆荷出水露珠倾。火云千丈烧空际，汗雨淋漓倦郁蒸。虚白室，诵黄庭。洒然风度有余清。坐看造化闲般弄，热恼浮生不暂"
        },
        {
            "title": "鹧鸪天",
            "content": "画饼充餐必也虚。刻舟求剑决然无。痴心密数人遗契，妄念重寻兔守株。先圣迹，古人书。＊糠难作夜光珠。万缘拂尽方知道，妙处那能说与"
        },
        {
            "title": "鹧鸪天",
            "content": "云散风清雨后天。新荷擎露碎珠圆。清泉汩汩流尘外，白石岩岩赖醉眠。山色里，水声边。留连风月话重玄。溪童欲问人间事，笑指漫空柳撒"
        },
        {
            "title": "太常引",
            "content": "情知万事转头空。颖脱出樊笼。饮啄且从容。更不问、三山五峰。一丸丹药，一枝藜杖，来往任西东。随处云朋。尽出没、重玄道中。"
        },
        {
            "title": "太常引",
            "content": "道人活计要清虚。不受利名拘。囊橐一钱无。似出水、圆荷迸珠。一瓢糊口，衲衣遮体，此外更何图。高枕及华胥。向物外、钧天曳裾。"
        },
        {
            "title": "太常引",
            "content": "非僧非俗不求仙。茅屋两三椽。白石与清泉。更谁问、桃源洞天。一炉香火，一瓯春雪，浇灌净三田。闲想谷神篇。忽不觉、松梢月圆。"
        },
        {
            "title": "太常引",
            "content": "化工幻出是非囊。般递利名场。痴子竞商量。便迷却、家园故乡。摧残冰雪，忧愁风雨，几度变炎凉。一念果难忘。受万劫、轮回自当。"
        },
        {
            "title": "太常引",
            "content": "人生弱丧自迷方。来往恰如狂。泥里弄泥团。竟不识、神珠夜光。几多风雨，几回磨灭，争肯暂回惶。何处是家乡。便指与、疑心怎忘。"
        },
        {
            "title": "太常引",
            "content": "红尘白首尚羁縻。忙乱趁多歧。走骨斗行尸。问来往、驱驰是谁。一天风月，一溪云水，此处好栖迟。说与更生疑。似掩耳、偷铃自欺。"
        },
        {
            "title": "太常引",
            "content": "贤愚汲汲斗经营。唯是利和名。浑似弄潮人。与千丈、风波竞争。百年光景，一堆尘土，碌碌苦劳生。回首问前程。望极目、山河未平。"
        },
        {
            "title": "太常引",
            "content": "幻尘扰扰梦魂飞。着脚履危机。省后自惊疑。猛跳出、樊笼制围。草鞋藜杖，素冠蓬鬓，弱笠与蓑衣。云水任东西。更管甚、人间是非。"
        },
        {
            "title": "太常引",
            "content": "满山风物一溪云。猿鹤自为邻。绝尽软红尘。向物外、安排此身。药炉丹鼎，凤膏龙屑，烹炼玉华新。游宴景长春。要承当、方壶旧人。"
        },
        {
            "title": "太常引",
            "content": "夜深凝寂月明堂。曳缕返魂香。物我两相忘。恍然在、清微帝乡。眼前今古，世间藏彀，一例尽亡羊。险处不堤防。竞奔走、槐檀战场。"
        },
        {
            "title": "鹊桥仙 赠",
            "content": "来时如觉，去时如梦。别我无情相送。临行嘱咐没多言，但莫把、人情戏弄。真师宜奉。仙场选中。乘取彩鸾金凤。向蓬莱高会醉蟠桃，也胜"
        },
        {
            "title": "鹊桥仙",
            "content": "阎闾听诳。天真成妄。俱喜攒头装相。殷勤香火步虚声，＊弄向、＊＊木上。无多利养。做些模样，呈尽平生伎俩。到头毕竟意如何，不见了"
        },
        {
            "title": "鹊桥仙",
            "content": "灵源春渚。芝兰药圃。发我归心雩舞。玉堂金室隐云霞，才信及、青霄有路。瑶台琼岛，珠林琪树。香霭神风引步。几回海上看蟠桃，千岁里"
        },
        {
            "title": "鹊桥仙",
            "content": "一团奸俏，一团性气。动处欺天昧地。伤他利己损生灵，广作业、交谁代替。冥司断制。如何回避。不许强辞抵讳。头皮换却不如今，受苦楚"
        },
        {
            "title": "鹊桥仙",
            "content": "妻男铁锁。家缘猛火。煎近猖狂怎么。蝇头蜗角有多来，便舍命、争人竞我。执迷不躲。甘心笼里。黑谜猜他不破。只须阎老帖来勾，待不得"
        },
        {
            "title": "鹧鸪天",
            "content": "翠翦红裁满故园。无穷花木斗争妍。东风不许常如此，舍故移新别有权。花委地，絮漫天。累累青子叶含烟。无穷不逆机关弄，坐看枝头几变"
        },
        {
            "title": "鹊桥仙",
            "content": "天真灵种。华胥入梦。趣取人间无用。玄珠天府密封藏，誓不敢、红尘卖弄。麾军齐哄。声音迎送。饶取威严尊重。金毛披着上场来，却忘了"
        },
        {
            "title": "鹊桥仙",
            "content": "玄珠无类。真容无对。不许纤尘遮盖。年深团练转分明，要天府、收藏没赛。全身轻快。浑无机械。法网尘情俱解。有人登垅欲商量，此不许"
        },
        {
            "title": "鹊桥仙",
            "content": "琼分石碎。珠离蚌坏。文豹丰狐自害。众中谁肯密藏身，但鼓髻、争头要卖。夸功即退。成名即败。镜里朱颜不再。到头毕竟化为尘，枉弃却"
        },
        {
            "title": "鹊桥仙",
            "content": "依山隐雾。临池影舞。却被文皮自误。豫章楠梓有何辜，受斤斧、伤残无数。惺惺不悟。还同暮故。身后虚名何处。霎儿光景认为真，尽忘了"
        },
        {
            "title": "鹊桥仙",
            "content": "疑根未断。游魂不返。多少闲情惹绊。野云溪水自由身，与利锁、名缰许拣。尘缘一判。凡情尽遣。却悔收心已晚。五云深处醉蟠桃，管不羡"
        },
        {
            "title": "蓦山溪",
            "content": "从来习性，尘冗知多少。省后急消磨，动静里、专专计较。闲非闲是，不挂一丝头，牢闭口，紧降心，人我先除扫。住行坐卧，莫把心王恼。向上有机关，更不许、愚迷便晓。积功累行，慧眼忽然开，芝草秀，大丹成，作个仙无老。"
        },
        {
            "title": "蓦山溪",
            "content": "眨眉瞬目，说尽重玄理。黄叶止啼休，莫只待、锋锋相抵。玉关人老，归去罢论兵，闲日月，太平年，村酿家家是。横担拄杖，唱个哩罗哩。岂羡庙堂荣，更管甚、泥中曳尾。锦鳞自在，腾跃禹门高，收网罟，撤丝纶，不用垂钩饵。"
        },
        {
            "title": "蓦山溪",
            "content": "平生懒散，不识闲烦恼。蜗舍但容身，更谁问、瑶台琼岛。比邻纵有，三两野人家，忘取舍，绝将迎，门外何曾到。烟霞痼疾，妙药难除疗。只管放心闲，未肯把、灵源胶扰。住行坐卧，此外别无能，真个事，乐逍遥，便是前程了。"
        },
        {
            "title": "望梅花 衲袄",
            "content": "不用衣衫楚楚。随缘化、布帛丝缕。选甚青黄，从交横顺，下手里头联补。见功处。百片千条，紧穿连、着身坚固。如意御寒冒暑。随所在、别无疑虑。转肘爬搔，浑身辊囵，一任不须回护。没人觑自在纵横，敢承"
        },
        {
            "title": "望梅花 布袍",
            "content": "粗布宽袍制就。开掩快、不须网纽。虚豁襟怀，笼通腋下，舒缩恣容双肘。别无有。卧盖行披，更兼宜、众中袖手。似恁全身领受。又何妨、顾前盼后。雅称芒鞋，偏宜藜杖，出入送迎霞友。有开口。问斤两何如，"
        },
        {
            "title": "传言玉女",
            "content": "觌面相逢，一顾眼中人识。会心冥处，遥山寸碧。洞天云影，磊落翠岩蟠石。芝莫好在，几经秋色。浅浅蓬瀛，谈笑间、沧海易。采真携手，共游天地一。人间尽恁，电转风翻尘物。玉峰高会，莫通消息。"
        },
        {
            "title": "侍香金童",
            "content": "天壤之间，荡荡无拘束。一二襟期资野服。何处会心宜卜筑。万壑松风，一溪寒玉。炯茅堂、澹炷漫炉香味馥。听雅奏、云和尘外曲。列岫窗分真面目。未到蓬瀛，乃平生足。"
        },
        {
            "title": "婆罗门引",
            "content": "此身有限，利名无尽苦贪求。人间事事何楼。大抵百年光景，赢得一荒丘。似花梢晨露，水面浮沤。省时便休。须勘破、此形囚。千古迷绳割断，跳出洪流。逍遥坦荡，炼一粒神丹物外游。功行满、平步瀛洲。"
        },
        {
            "title": "蓦山溪",
            "content": "蹉跎十载，养就真无赖。事事不萦心，更绝尽、凡情世态。将迎冷淡，度日且闲闲，翻着袜，到穿衣，一任人憎爱。铸就三尺，龙泉快。气焰彻天庭，又不见、全牛可解。踟蹰四顾，不敢等闲看，随身带，密封缄，"
        },
        {
            "title": "婆罗门引",
            "content": "洞天物外，自然真境妙难传。群真宴赏留连。鹤舞龙吟凤啸，飞雾走烟云。拥霓旌月节，羽盖芝＊。醉中论玄。喷珠玉、＊流泉。笑指蓬莱清浅，几度变桑田。真容亘古，纵劫火焚空无变迁。谁解此、紫府神仙。"
        },
        {
            "title": "婆罗门引",
            "content": "古今扰扰，大都奔竞利名场。舟车仆马如狂。到底功勋事业，分付梦黄粱。甚刚求失鹿，不见亡羊。且宜自防。须着脚、水云乡。截断从来去路，步步清凉。本然自得，是千古圆明珠玉房。真个事、谁肯承当。"
        },
        {
            "title": "婆罗门引",
            "content": "一毫不立，万缘俱遣露真诠。冲虚蹑景泠然。莫向他方物外，别觅洞中天。是韩＊逐块，阳焰为泉。亘初本源。只这是、更无玄。默究端端的的，体用完全。分分朗朗，放一段光明不记年。还会得、心月团圆。"
        },
        {
            "title": "粉蝶儿",
            "content": "绿鬓朱颜，那禁两轮乌兔。被恩枷、爱绳缠住。重如山，深似海，浑身担负。转头看，只赢得、一丘闲土。些子时光，白乾自招忧苦。早抽身、快寻出路。水云乡，闲笑傲，开怀行步。有玄珠，待归来、向伊分付。"
        },
        {
            "title": "粉蝶儿",
            "content": "薄利浮名，抵死向前忙干。更光阴、暗中催断。傀儡棚，详＊弄，般成公案。下场时，尽卢都、不堪重看。风递晨钟，惊觉梦中青眼。觉从前、尽成虚幻。火坑中，安稳地，自由人拣。早归来，莫只待、日沉天晚。"
        },
        {
            "title": "粉蝶儿",
            "content": "嚼蜡尘情，谁知淡然无味。贩何楼、一场儿戏。看成空，浑不懂，梦中身世。谩横陈，使机关、到头何济。省后俱休，寻个久长之计。便收心、破除人伪。远樊笼，捐俗物，洞天嘉致。结云庵，对西山、万峰凝翠。"
        },
        {
            "title": "月中仙",
            "content": "浩浩灵源，自先天恍惚，难貌形状。殊非想像，罢兔角龟毛，头头分朗。百般呈伎俩，尽分外、无风起浪。截断亡羊路，山云野水，相与复相忘。神光照应无方。示灰寒地文，舒缓天壤。低头放杖。便击木无声，敲空作响。不须求罔象。得自在、无拘纵放。信手拈来用，如意宝珠无尽藏"
        },
        {
            "title": "洞仙歌",
            "content": "千魔万难，苦海沉沦惯。枷锁浑身强牵挽。认檐溜、一点浮沤来又去，识不破、空华虚幻。便酩酊朝昏，又谁知在本有真灵，万尘羁绊。梦回酒醒，子细开青眼。闲里光阴着心看。骷髅元不会东西，还戏弄、千古轮回无限。但省后收心便归来，莫只待西山，日沉天晚。"
        },
        {
            "title": "洞仙歌",
            "content": "百年光影，绿鬓须臾改。扰扰劳生是非海。料存亡、隐显盈虚兴废事，尽默听、玄中真宰。甚狗苟蝇营，为浮名薄利苦萦心，万般机械。闲中一着，莫妄生枝派。平地瀛洲故人在。运灵风扫荡情尘，须勘破、生死牢关悬解。便领略玄珠用无穷，得自在逍遥，去来无碍。"
        },
        {
            "title": "望海潮",
            "content": "春冰初泮，长川汹涌，桃花碧涨波澜。海若幸临，冯夷自笑，灵源退＊来还。涂抹兴兰珊。便截断悬流，拨转机关。回首人间底事，胶扰蚁循环。蘧蘧世梦惊残。顾云间岫幌，月贲山颜。芳草藉茵，森松偃盖，峰峦耸碧兰干。天地许多宽。方自在无拘，心契金兰。寄语功成事遂，佳处莫"
        },
        {
            "title": "雨中花慢 仆自骚屑游",
            "content": "垂顾蓬荜，就  舅氏，兼庇玉属无恙，惘然犹疑梦间，於是乱道雨中花词二十年间，曾记对语，山阳森碧琅＊。谈笑里蓬莱清浅，陆涨波澜。惊喜灵根无恙，双明玉树同看。才枪境里，漫漫长夜，共话团栾。余生散漫，江海虚舟，一叶不揆循环。俱老矣、关河千里，晤语良难。自笑烟霞痼疾，半生风月长闲。别时好在，云根水骨，相对怡颜。"
        },
        {
            "title": "雨中花慢",
            "content": "林下山间，人市处处，天游在在玄虚。更不许丝毫增损，具足无余。漆桶甘沉默音，戏场自作涂糊。枯骸隐几，苍天谁问，枉用吹嘘。形名寓耳，＊缕真容，非铅非汞非珠。纵举似、百端拈弄，妙处难模。谁有轮扁手段，成风去垩功夫。头头物物，洪纤巨细，色色如如。"
        },
        {
            "title": "雨中花慢",
            "content": "一点灵源，澄湛照彻，多生浩劫情尘。有不夜壶天风物，亘古仍存。踞阃玉麟哮吼，对床石女谈论。海童微念，寥天晴雪，不下鸥群。蛸翘蠢蠕，同入吹嘘，寒谷为我回春。那更有、越吟思旧，楚些招魂。尽恁铜盘蜡炬，摩挲晚照余曛。神丹既济，玄珠好在，默默昏昏。"
        },
        {
            "title": "春从天上来",
            "content": "枯木寒灰。寄野墅茅堂，冷淡林隈。地偏人静，月朗风清，窗户绝点尘埃。有自然消息，银霞璨、珠玉琼瑰。信悠哉。看龙蟠金鼎，凤舞丹台。举世利名心醉，更谁仗鹏程，密网冲开。此言还信，倜傥男儿，休更撒手空回。认空生虚幻，成何济、枉玷仙材。早归来。赴蟠桃高会，谈笑蓬"
        },
        {
            "title": "春从天上来",
            "content": "肥马轻衫。富贵里功名，心醉如酣。枕中春梦，谁信鹏程，摩天巨翼图南。被目前虚幻，空撄扰、枷锁擎担。更何堪。向蝇头蜗角，苦苦贪婪。他日眼开方省，便声利场中，税驾停骖。着鞭方外，打破疑团，冷笑暮四朝三。现本来一点，凝然在、秋月寒潭。个中参。听金童谣唱，玉女玄"
        },
        {
            "title": "春从天上来",
            "content": "身世蜗蛮。在一气盈虚，宛转循环。电光影里，石火星中，生灭如许时间。尽劳神胶扰，名与利、抵死相干。自摧残。为一团虚幻，百转机关。睫在眼前不见，但认假为真，倒大痴顽。太平难遇，真道难遇，识取旧日家山。到无何乡里，云霞步、玉蕊芝兰。会仙班。庆长春天上，来满人"
        },
        {
            "title": "春从天上来 天寿节",
            "content": "帝锡嘉祥。正九五龙飞，大业繁昌。斡旋洪造，整顿乾坤，雷轰电掣成章。向玉京金阙，威音震、胆裂遐荒。胜陶唐。应群真交会，四海平康。宁论普天率土，但蠢尔王民，共赖胥匡。蛸翘＊＊，葵藿倾心，曷报惠泽恩光。炷兰薰瑞霭，祈黄屋、枝叶联芳。祝吾皇。愿龙图永固，圣寿无"
        },
        {
            "title": "齐天乐",
            "content": "自为形所累，寒饿交侵，赘疣何异。试究虚玄从初本，有一点圆明无际。尘缘漠漠，似千里晴空，幻生云医。仗此灵风，一时吹扫莫留滞。来之＊然，往焉适耳，从伊妆点，鼠肝虫臂。变化洪炉，存亡皆可，除外甚么堪畏。逢魔遇阻，驾神马＊轮，去留谁计。稳坐忘怀，始终凭此志。"
        },
        {
            "title": "江神子慢",
            "content": "莲塘雨初歇。波面倚、琼花照澄彻。命童折。银瓶浸、姑射仙姿凝洁。默时说。大地寥天俱捻聚，无巨细、收来藏贝叶。放开微蕊真光，尘沙界，尽朝彻。一枝冥传亘古，向无声色里，出广长舌。莫分别。纤毫受、入眼还同金屑。拂陈迹。物物般般无尽藏，闲桃李、真容俱漏泄。再拈谁肯承当，付花梢月。"
        },
        {
            "title": "春从天上来",
            "content": "幂幂尘埃。叹自古悠悠，不省沉埋。利名场上，人我丛中，单认这个形骸。念本来一点，谁无分、都是仙材。谩疑猜。唤千声酩酊，不肯头回。何日梦中惊觉，管识破从前，白蚁庭槐。洞天深处，霞友云朋，谈冰咀雪相陪。对紫芝幽圃，香风里、碧酒倾杯。信悠哉。有龙蟠虎绕，沉醉蓬"
        },
        {
            "title": "江神子慢 咏香",
            "content": "玉童报朝彻。仙梦断、华胥太平国。素屏侧。金炉暖、灰衬云心虚白。御封坼。一瓣才拈清馥馥，氤氲满、灵空无间隔。遍飘三境融融，通高厚，贯金石。神州初凝玉釜，记不萌枝上，微露春色。几人识。尘凡阻、岂许垂瓜明得。气绵密。洞府高真俱默会，游蜂蝶、纷纷无处觅。杳然曳缕虚凝，入寥天一。"
        },
        {
            "title": "东风第一枝 咏茶",
            "content": "拆封缄、龙团斗破，柏树机关先见。玉童制、香雾轻飞，银瓶引、灵泉新荐。成风手段，虬髯奋、击碎鲸波，仗此君、些子功夫，琼花细浮瓯面。这一则、全提公案，宜受用，不烦笼劝。涤尘襟、静尽无余，开心月、清凉一片。群魔电扫，莹中外、独露元真，会玉川、携手蓬瀛。留连水"
        },
        {
            "title": "东风第一枝",
            "content": "远樊笼、虚舟不系，披览闲中真趣。未尝羡、珂里荣名，未尝羡、金闺矩步。乾坤俯仰，开扃牖、晃朗庭衢，会襟期、经入无何，脱巾奋然箕踞。也不羡、龙蟠凤举，也不问、文林武库。欲事为、无事无为，欲思虑、何思何虑。倏然平淡，步人世、居居于于，向故园、管领光风，归来似"
        },
        {
            "title": "玉女摇仙佩",
            "content": "先天有物，未始难名，彷佛氤氲元气。太极形生，鸣黄乍判，散作万殊千异。总被形囚累。恣营营念虑，多方百计。竞声利，扬波鼓浪，唯是无穷，四事而已。空胶扰人间，贩骨番腾，终成何济。谁信火传弃旧，物禅迎新，弄我真同儿戏。勘破摇头，伸眉一笑，照彻多生凝滞。妄构闲非是。总休论枉玷，林泉风味。秋静夜，云收空界，纤尘不动，月明如水。人长在。碧桃影里醺醺醉。"
        },
        {
            "title": "金童捧露盘",
            "content": "高会云朋，谈笑人间，几度海涛清浅。天地一吹嘘，动阎浮出没，化机如电。覆手存亡，转头聚散，物物虚零乱。谩戏弄蜗蛮槐蚁，向魂梦悠悠，雄图坚远。无尽藏，山舟密连，丘陵移换。团空人世竟无识，只形囚浩劫，浪传余喘。种性却回邪，向铜盘声里，太阳难辨。试运金＊，拨开朦膜，眸子寻常见。待细察＊螟若山，贯法界灵空，慈云弥满。了真观。"
        },
        {
            "title": "金童捧露盘",
            "content": "梦幻阎浮，舍故趋新，倏忽化机潜换。天地一丘墟，会心冥冲漠，野云舒卷。寄迹虚舟，鉴形止水，风激游丝断。空玉宇无尘清澈，混物我冤亲，相忘鹏＊。镇樗散。此际＊食鹑居，逍遥游宴。闻乎无声，视无色，罢金＊去膜，作空花观。窗户有余清，泯人牛踪迹，素华明焕。胜概幽遐，洞灵缥缈，直许群真玩。步坦途，摇头拊臂，到醉乡，胜入高阳池馆。世情远。浮生瞬息归来晚。"
        },
        {
            "title": "玉蝴蝶 村居",
            "content": "＊外地偏尘远，结茅小隐，事事俱休。脱粟黄齑安分，足可优游。月徘徊、昂簪缓步，风冷淡、悬涕慵收。且淹留。野云归岫，烟水横秋。唯收。随身数物，静巾脱手。细节梳头。钵置囊闲，杖藜百衲外无求。唱哩罗、招来牧竖，相尔汝、取次沙鸥。更何忧。奏刀无疑，不见全牛。"
        },
        {
            "title": "满庭芳 李社长寿",
            "content": "桃蕴蒸红，杏开微白，仲春风物宜人。冥疏九叶，陇右降天真。应瑞葱葱佳气，宝猊炷、劫外浓薰。鸣金玉，琅琅声里，高会洞中宾。良辰常劝勉，仙风道骨，早早离尘。悟人间虚幻，着莫因循。看取蟠桃结子，灵芝秀、不羡庄椿。常如此，洞天深处，独步玩长春。"
        },
        {
            "title": "满庭芳 李老先生庆八十",
            "content": "南极储祥，少微呈瑞，八旬应现人寰。水云疏散，金鼎炼神丹。玩尽长春洞府，逍遥占、物外高闲。无衰老，龟旋鹤绕，相对且怡颜。殷勤重祷祝，温炉澹炷，劫外旃檀。念亘初容貌，不许凋残。通古今如旦暮，蟠桃见、几度华繁。常常在，金壶碧酒，高会到仙班。"
        },
        {
            "title": "满庭芳 全真",
            "content": "全本无亏，真元不妄，从来何少何多。灵源亘古，天地与同科。奈染诸缘万境，生情识、招致群魔。难超越，虚生浪死，苦海任奔波。聪明求出离，回机一念，决澄无何。勘元初本有，些子肴讹。应现头头总是，分明在、依旧山河。高悬鉴，又还打破，拍手笑呵呵。"
        },
        {
            "title": "满江红慢",
            "content": "牢落多生，无尽限、红尘蒙＊。纵苦求悬解，微处不堪形诘。猿子摩挲潭底月，痴儿咀嚼刀锋蜜。更可怜、法网自缠绵，何时出。燕石宝，铜盘日。浑沦枣，浮萍实。这一团打破，自通消息。截断葛藤闲惹绊，破除谷董狂踪迹。向本来、一点便承常，真端的。"
        },
        {
            "title": "满江红慢",
            "content": "一片顽心，何楼子、无穷生灭。被化机、般弄驰骋，许多颠＊。贩骨如山成底事，迷情似海难超越。痛亘初、灵物久沉埋，尘沙劫。求出离，须猛烈。寻知友，谈冰雪。下功夫磨拭，寿光明彻。风定波清潭底现，云开冷浸天心月。问哑人食蜜味如何，无言说。"
        },
        {
            "title": "满江红慢",
            "content": "百炼千磨，成底事、襟怀冰雪。向积尘堆里洒落，要明心月。根本泉源空到底，波澜枝叶休分别。遍世间、谁不是行人，何须说。丹宜秘，囊宜结。居无室，行无辙。更莫思人我，是非优劣。鹦鹉雕笼因解语，杜鹃枝上空流血。对利名、车马软红尘，牢藏舌。"
        },
        {
            "title": "满江红慢",
            "content": "万论千经，俱涉猎、欲求真觉。验古今行迹，移在口头浑错。不向心中团练就，多生浩劫空牢落。会本真、神口未能言，何方学。无一物，空索索。常清净，通寥廓。下功夫涵养，不须挥霍。白雪阳春谁与和，村歌社酒争跳跃。看牛毛、如许几人知，同麟角。"
        },
        {
            "title": "玉蝴蝶",
            "content": "扰扰梦中身世，白驹过隙，多少时光。使尽机关方寸，不暂清凉。蓄奸邪、更移鹿马，执迷网、颠倒玄黄。最堪伤。死生汩没，苦海茫茫。难忘。恩绳爱索，火坑尘网。利锁名缰。一向贪饕，不知青鬓染秋霜。覆焦隍、空争骇鹿，多岐路、谩逐亡羊。自徊徨。白云深处，一炷心香。"
        },
        {
            "title": "水调歌头 忆法眷伯瑜老",
            "content": "相遇会心友，目击契金兰。登天游雾莫逆，鸡黍不相干。常记岩岩亭下，俯瞰茫茫沧海，挥尘笑谈间。霞卷镇阳北，云隐鹤山颜。岁华迁，人事革，忽盟寒。芒鞋藜杖犹在，唯忆扣玄关。但愿心圆如月，表里虚凝澄澈，密密运枢环。一点迥无别，千里共同看。"
        },
        {
            "title": "水调歌头",
            "content": "漂泊异乡客，踏碎软红尘。归来处处庭户，帘幕卷黄昏。南北东西行色，费尽芒鞋多少，何处觅天根。光曜问何有，亘古＊然存。入无何，游太漠，越昆仑。风仙底个消息，未许等闲闻。乱眼空华零落，桂魄团圆如旧，穿透水无痕。尚赖扶摇伯，高卷岭头云。"
        },
        {
            "title": "水调歌头",
            "content": "兴废阅青史，荣辱梦黄梁。空华电影踪迹，谩弄恰如狂。分外为蛇添足，不省狙公赋芋，忧喜两相忘。回首旧乡国，风物尽荒凉。百年身，弹指顷，鬓成霜。人间更莫理会，安稳处承当。静夜月明风细，相对云朋霞友，谈笑兴何长。一碗洗心茗，一瓣劫前香。"
        },
        {
            "title": "水调歌头",
            "content": "彻底探囊箧，那得一钱看。从来底事活计，不与俗相干。似得饮中贤圣，涤尽浇心酩酊，冷眼视尘寰。斩断利名锁，踏破死生关。做些痴，撒些懒，放些顽。六门拖拽不出，蛰窟且＊＊。别有非常手段，捻聚虚空一片，澄澈夜光寒。会得个中意，何必问三山。"
        },
        {
            "title": "满江红慢",
            "content": "霞友相从，云房会、笑谈真息。正郁蒸天气轻汗，静中难敌。冰玉旋敲新荐几，玄冥坐使寒生席。命月圆、时复泛金瓯，鲸波吸。除烦热，浇胸臆。功殊胜，神通力。笑玉川风味，赵州陈迹。法界澄澄清可掬，灵空浩浩光无极。问个中、真味口难言，知端的。"
        },
        {
            "title": "水调歌头",
            "content": "端坐懒成癖，云水兴何加。襟怀洗尽尘物，别有好生涯。选甚瀛洲仙阙，闹市花街柳陌，触处是光华。切莫问龙虎，白雪与黄芽。不耽诗，不＊酒，不拈花。从来本面公事，何必向人夸。昼览故山风物，夜被玄天星斗，百衲掩云霞。神鬼莫能测，顷刻遍河沙。"
        },
        {
            "title": "喜迁莺",
            "content": "欲明真趣。便扫荡多方，亡羊岐路。脱落皮毛，惟存真实，绝尽向时行步。一朵玉莲开展，不受纤尘点污。收绛雪，饮玄霜依旧，神丹圆聚。自得无疑虑。独向翠微，手植无根树。景气横空，灵源浴月，光彩一时挥布。万斛宝珠莫比，拥护收藏坚固。神莫测，鬼难呼，功满骖鸾归去。"
        },
        {
            "title": "酹江月",
            "content": "功名富贵，似无绳缚尽、英雄豪杰。古往今来同影戏，顷刻存亡兴灭。罗绮妻孥，画堂金玉，招感人窥窃。繁华妆点，大都多少时节。自造恶业重重，头皮改换，苦楚经多劫。争似抽身闻早省，时把狂心休歇。世网冲开，玄关拨转，自得真仙诀。功成归去，一轮江上明月。"
        },
        {
            "title": "酹江月",
            "content": "梦中骇鹿，戏浮生得失、悲欢离合。见解分明犹是梦，转转昏沉难觉。鸡口人情，羊肠世路，各自争头角。挥鞭举棹，一般＊＊行脚。有日猛省心灰，尘樊识破，方信从前错。林下山间安稳地，云水无情相约。自在时光，逍遥日月，脱尽拘束缚。槐南枝上，冷看黄蚁行乐。"
        },
        {
            "title": "酹江月",
            "content": "初机学道，道无形着脚、如何踪迹。只在灵源方寸地，体正元初端的。激浊扬清，明真削伪，扫荡诸邪僻。迷云消散，密通方外虚实。主人堂上无为，环枢应运，不许纤尘及。径入无何真境界，明秀高峰玉立。瑞气冲融，祥光赫奕，忘尽尘樊质。逍遥游宴，寿同高厚无极。"
        },
        {
            "title": "水龙吟",
            "content": "古今兴废存亡，落花满地香风扫。茫茫苦海，洪波千丈，无穷胶扰。俱在天真，浪游尘境，执迷颠倒。自玄都别后，流离宛转，谁更问，长安道。但念功名未了。聚愁眉、苦萦怀抱。几时会得，三田灵秀，活人芝草。霞彩云英，竹风松月，药炉丹灶。炼深根固蒂，长生久视，永无衰老。"
        },
        {
            "title": "水龙吟",
            "content": "此身幸脱尘樊累，宜更选清凉地。山灵招我，峰屏岫幌，回环凝翠。白石清泉，竹轩松迳，草堂林际。拣凭高稳处，储风养月，更谁问，人间世。厌尽壶天景致。笑桃源、落花流水。个中时复，灵仙高会，彩云摇曳。谈笑沧溟，几番尘土，劫灰弹指。倒金壶碧酒，鲸波一吸，且陶陶醉。"
        },
        {
            "title": "水龙吟",
            "content": "万尘诸累重重，一时颖脱如悬解。青鞋拄杖，鹑衣百衲，沿身轻快。南北东西，浪萍风梗，去留何碍。许昂簪笑傲，行歌立舞，萦心事，无纤芥。不问壶天境界。更谁分、区中方外。如云似水，优游散诞，纵横自在。转首襟期，世缘空幻，到头终坏。待他时兴尽，云霞堆里，结无为会。"
        },
        {
            "title": "木兰花慢",
            "content": "选峰峦佳处，结茅屋，伴苍松。有药圃芝田，耕云钓月，香霭灵风。凭阑将观寰海，鼓洪涛、千丈接长空。几度蓬莱清浅，杳冥淆混云龙。三山圣种犹存，聋瞽辈，觅无踪。笑阿母蟠桃，安期遗枣，诱引儿童。任公巨缁好在，＊钩悬、五十引长虹。蹲坐三年不见，若鱼何日相逢。"
        },
        {
            "title": "木兰花慢",
            "content": "笑平生幻惑，遇牢落，物华秋。对世路羊肠，人心＊尾，刚变为柔。纷纭战酣白蚁，向槐檀、影里觅封侯。一觉黄粱未熟，百年光景都休。推求。往古来今，成底事，尽何楼。勘富贵浮云，功名画饼，身世浮沤。分明眼底见假，便一刀、两段不随流。跃出迷津欲浪，月明沧海归舟。"
        },
        {
            "title": "木兰花慢",
            "content": "眩鸟飞兔走，竞出没，疾如梭。更影戏浮生，绳提幻化，＊弄教唆。吹嘘往来变态，闹纷纷、平地起风波。止是蝇头蜗角，古今翻搅如魔。蹉跎。勘破惊回，尘梦冷，笑呵呵。悟本有元初，灵明好在，无少无多。收藏更休点污，对野云、溪水唱山歌。月下无人独步，杖桃雨笠烟蓑。"
        },
        {
            "title": "瑶台第一层",
            "content": "一点元真被妄想，招来幻化身。蟪蛄朝菌，须臾情识，结习迷云。火坑千丈机，诈万端、白浪黄尘。谩横陈，向污泥坑陷，苦海沉沦。纷纷。存亡得失，是非荣辱苦因循。有时开悟，痴团粉碎，眼孔如轮。性珠穿透方，信葆光、函盖乾坤。自通神。有壶天不夜，洞府长春。"
        },
        {
            "title": "鹧鸪天",
            "content": "自悔闲人合住山，人间驱使不能闲。交朋力拥推离位，鼓板声催弄上竿。无伎俩，转身难。大家取笑有何安。好心用处翻成恶，暖气呵人变作"
        },
        {
            "title": "满江红慢 勉刘主簿",
            "content": "眩目空花，纷纷尽、如绳缄缚。软红尘堆里汩没，认为真乐。二陆来时忘后患，两疏见处谁先着。正梦魂、随蚁到槐安，何时觉。兴废事，曾着莫。繁华盛，还销落。更不须人劝，自宜斟酌。古镜磨开尘外境，隋珠枉弹檐头雀。待悟时、回首进前程，蓬莱约。"
        }
    ]
}