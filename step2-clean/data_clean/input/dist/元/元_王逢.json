{
    "dynasty": "元",
    "author": "王逢",
    "intro": "",
    "items": [
        {
            "title": "江边竹枝词（七首）",
            "content": "南北两江朝暮潮，郎心不动妾心摇。\r\n马沙少个天灯塔，暗雨乌风看作标。"
        },
        {
            "title": "寄完哲清卿参政其婿某近卒",
            "content": "大参久别况何如，萼绿花开雁又过。\r\n卖剑买牛时可得，据鞍上马老无多。\r\n鱼随春信登先豆，鸷匿寒形在旧罗。\r\n孰料周郎美甥馆，一床鸳绣拆孀娥。"
        },
        {
            "title": "宫中行乐词（六首）",
            "content": "芍药为离草，鸳鸯是匹禽。\r\n君无神女梦，妾有楚王心。\r\n日短黄金屋，宵长绿绮琴。\r\n相将戒霜露，拜月绣帘阴。¤"
        },
        {
            "title": "钱塘春感六首",
            "content": "瑶池青鸟集觚棱，白塔金凫閟夜灯。\r\n云母帐虚星采动，水晶宫冷露华凝。\r\n骊山草暗墟周业，郿坞花繁失汉陵。\r\n白马素车江海上，依然潮汐撼西兴。"
        },
        {
            "title": "书无题后凡三首偶感燕太子丹事",
            "content": "塞空霜木抱猿雌，草暗江南罢射麛。\r\n秦地旧归燕质子，瀛封曾畀宋孤儿。\r\n愁边返照窥墙榻，梦里惊尘丧韘觿。\r\n莫谶《白翎》终曲语，蛟龙云雨发无时（元世祖听弹《白\r\n翎雀》，曰：“何其曲终有凄怨之声乎？”）。¤"
        },
        {
            "title": "得儿掖书时戊申岁",
            "content": "客梦躬耕陇，儿书报过家。\r\n月明山怨鹤，天黑道横蛇。\r\n宝气空遗水，春程不见花。\r\n衰容愧耆旧，犹语玉人车。\r\n\r\n【注释】：【注释】：\r\n（此诗记戊申岁正我太祖改元之年也。）"
        },
        {
            "title": "浦东女",
            "content": "浦东巨室多豪奢，浦东编户长咨嗟。\r\n丁男殉俗各出赘，红女不暇亲桑麻。\r\n鹁鸠呼雨楝花紫，大麦饮香胜小米。\r\n一方青布齐裹头，赤脚踏车争卷水。\r\n水低岸高力易歇，及水上田愁漏缺。\r\n谷种看如瓜子金，野鸦不衔田鼠窃。\r\n黄草衣薄风披披，日色照面苍烟姿。\r\n南邻北伴更贫苦，糠纥糜粉随朝齑。\r\n阿{弥女}送茶相向语，巨室新为州府主。\r\n妻拜夫人婢亦荣，绣幰朱轮照乡土。\r\n羊牛下来鸡欲栖，汪汪泪眼数行啼。\r\n女自身长苦非一，归路白杨斑竹西。"
        },
        {
            "title": "乙丑秋书",
            "content": "腰痛非干米，眵昏渐废书。\r\n静知天运密，老与堠程疏。\r\n绿吉黄甘外，红鲜白小初。\r\n儿归共贫乐，容易岁云除。"
        },
        {
            "title": "往扬名开化二乡掩骼（“扬名”，一作“阳明",
            "content": "分藩多贤劳，不敏忝宾客。\r\n虽无官守縻，亦复与言责。\r\n二乡虔刘祸，惨甚长平厄。\r\n先王制礼经，孟春当掩骼。\r\n仆夫有难色，款段才任策。\r\n骎骎度冈坂，眇眇循薮泽。\r\n稍稍烟微青，历历野四白。\r\n游魂行草上，遗老候道侧。\r\n我岂物役徒，兹来出心臆。\r\n皇天久下悯，赤子非寇敌。\r\n鸱鸟何不仁，衔啄血更沥。\r\n因歌《战城南》，风悲泪狼籍。\r\n\r\n【注释】：【原题】：\r\n往扬名开化二乡掩骼（“扬名”，一作“阳明”）"
        },
        {
            "title": "扁舟",
            "content": "扁舟何所好，日夜不相离。\r\n风雨情难测，山河影暗移。\r\n采瑽游女惯，载鹤去官宜。\r\n一任无依著，黄头莫漫维。"
        },
        {
            "title": "敬题谕淮安朱安抚诏后",
            "content": "九鼎沸莫止，大厦倾莫支。\r\n太阴初阳不得烛下土，六龙望望闽之陲。\r\n六宫掩泣向北去，孤臣凭城尚南顾。\r\n也知天命有所归，忍为生灵贷生路。\r\n当时不死良为此，至今人说姜与李。\r\n君家富贵八十年，露台风馆啼猩鬼。\r\n世事茫茫难具论，遗诏幸得传诸孙。\r\n乌丝细字书题罢，黄叶乘秋正打门。"
        },
        {
            "title": "送薛鹤齐真人代祀天妃还京",
            "content": "蓬莱宫里上卿班，代祀天妃隔岁还。\r\n日绕五文皆御气，海浮一发是成山。\r\n风霆夜护龙鸾节，云雾朝披玉雪颜。\r\n圣渥既隆玄化盛，转输应尽入秦关。"
        },
        {
            "title": "和戍妇陈闻雁有感（四首）",
            "content": "浪喜灯花落又生，夜寒频放剪刀声。\r\n游鸿不寄征夫信，顾影娉婷无限情。"
        },
        {
            "title": "寄桃浦诸故知即事（五首）",
            "content": "贵不难得富可嗟，二事亦到园丁家。\r\n雷王药吏锦裆荅，野藤络树金银花。\r\n园丁横筇坐梧下，窃愧长年释耕者。\r\n身膏草野身土苴，语孙耰锄莫轻把东坡楚颂存虚名，止乌\r\n作亭殊有情。\r\n枇杷换叶何青青，雪中开花来远馨。\r\n多仁多核知尔少，柏树根添郑玄草。\r\n慧海禅师识侯景，华容女儿哭刘表。\r\n如何太白谪仙人，竟坐夜郎唐绝徼。\r\n裁诗寄与多才郎，尘间宠辱要相忘。\r\n霸桥吟兴驴背上，月盎冰壶齑味长。\r\n\r\n【注释】：【注释】：\r\n（此原吉戊辰岁即事写怀寄故知之作，盖绝笔也。诗称我\r\n太祖高皇帝尚曰“南朝天子”，又曰“梦逢秦鬼歌《无衣\r\n》”，真所谓倔强犹昔耶。此后诗不复以纪年为次。）"
        },
        {
            "title": "简张光弼员外",
            "content": "瘦马羸童退食迟，倒衣相见即相知。\r\n风流不减张京兆，心迹无惭柳士师。\r\n枕上燕莺鸣曙日，道旁花絮罥游丝。\r\n天机人事观都遍，笑约西山剩采芝。"
        },
        {
            "title": "奉陪杭右丞程礼部以文宇文宪佥子贞鲁县丞道",
            "content": "西湖馆舍开新秋，三峰倒影紫翠流。\r\n白马雕戈驻逵道，金鱼玉佩罗林丘。\r\n二孤五老独神往，八公六逸同天游。\r\n时维小康况大比，万乘少纾东南忧。\r\n如渑之酒官寺送，风生酒波鳞甲动。\r\n荔子浆凝赤露香，鹅肪炙作黄冰冻。\r\n歌袖频熏婆律膏，渴羌解奏参差凤。\r\n右丞阀阅霄汉逼，诸叟文章台阁重。\r\n罘罳骎骎落日凉，菱花蕸叶掩冉光。\r\n惊飞先自有乌鹊，寡宿未必无鸳鸯。\r\n尧封禹迹烟莽苍，宣发固短忧心长。\r\n侧闻汴破济欲下，百姓亦望临淮王。\r\n山人厌乱喜莫量，笑整冠带为举觞，醉后不登严武床。\r\n\r\n【注释】：【原题】：\r\n奉陪杭右丞程礼部以文宇文宪佥子贞鲁县丞道原宴周左丞\r\n伯温馆舍时闻河南李平章恢复中原"
        },
        {
            "title": "后无题（五首）",
            "content": "吐蕃回纥使何如，冯翊扶风守大疏。\r\n范蠡不辞句践难，学生何忍惠王书。\r\n银河珠斗低沙幕，乳酒黄羊减拂庐。\r\n北陆渐寒冰雪早，六龙好扈五云车。¤"
        },
        {
            "title": "江边竹枝词（七首）",
            "content": "石筏横津蛟莫窥，近山张弩或眠旗。\r\n侬作神衫与神女，祈水祈风郎不知。"
        },
        {
            "title": "书无题后凡三首偶感燕太子丹事",
            "content": "火流南斗紫垣虚，芳草王孙思怆如。\r\n淮潦浸天鱼有帛，塞庭连雪雁无书。\r\n不同赵朔藏文褓，终异秦婴袒素车。\r\n漆女中心漫於邑，杞民西望几踟蹰。¤"
        },
        {
            "title": "三贞篇寄纳麟哈剌参政幕下僚友",
            "content": "梧西女陈氏，颜色绝胜玉。\r\n阿耶灯窗下，古传常暗读。\r\n义须嫁官人，麻枲心所足。\r\n兵麾忽东指，烽火蔓平陆。\r\n鱼鳖遭颠连，难狗同迫逐。\r\n猰貐哆其口，反噬机上肉。\r\n母子泣相誓，宁死不汝辱。\r\n春辉黯门楣，寒日照鬼录。\r\n皇天实鉴临，家庙为惨肃髽妇亦在难，自判受命独。\r\n臂血溅贼衽，贼叹为敛缩。\r\n差差白刃间，伟节惊耳目。\r\n荒野云雪暮，缅想会深竹。\r\n水流风悲鸣，星迸万羽镞。\r\n回首陷没地，何限委沟渎。\r\n大参行当来，恤典具简椟。\r\n前湖百世祀，明妆俨车服。\r\n从以双素鸾，配享畴敢黩。\r\n孤蓬任漂转，余齿寄草木。\r\n倡兹三贞篇，庶用矫浮俗。"
        },
        {
            "title": "后无题（五首）",
            "content": "黄河清浅海尘扬，陕月关云气惨苍。\r\n宁复明珠专甓社，尚论玉兔踞金床。\r\n衣冠并入梁园宴，简册潜回孔壁光。\r\n私幸老归忘世事，梧桐朝影对溪堂。"
        },
        {
            "title": "夜何长三叠寄周参政伯温邬佥院本初",
            "content": "夜何长，日苦短，夜长复寒日不暖。\r\n苍梧九疑云思远，惊鸿乱落夫差苑。\r\n汉家骑尉双龙苍，酒酣起舞隘八荒。\r\n疾风吹沙百草霜，玉缸朱火青凝光。\r\n夜何长，帝车高转天中央。¤"
        },
        {
            "title": "宫中行乐词（六首）",
            "content": "金钥鱼司夜，瑶筝雁列春。\r\n后庭通绮阁，清路接芳尘。\r\n同备三千数，谁辞第一人。\r\n君王寿万岁，行乐此时均。"
        },
        {
            "title": "怀马文郁御史靳惟正同知兼简陆公叙薛孟式",
            "content": "山茶雪蕊渥丹唇，转老东风倚杖身。\r\n彗尾封狐营窟夜，朝行高雁海天春。\r\n磬襄鼗武知何往，瘦岛寒郊不去贫。\r\n窃喜弧辉上弦月，一杯聊劝若为亲。"
        },
        {
            "title": "挛跛中杂兴（二首）",
            "content": "经时萝磴绝攀跻，注目伤怀夕照西。\r\n古道千金求骏骨，世情壶酒赛豚蹄。\r\n黄沙白水光相乱，青壁丹厓秀宛齐。\r\n果熟望中风自落，固应乡幼迓扶藜。¤"
        },
        {
            "title": "丙申八月纪事时自乡里入吴还华馆遂卜隐鸿山",
            "content": "寸舌解重围，长歌振短衣。\r\n不成巢父去，空似鲁连归。\r\n蔡港沙田薄，黄山宰木稀。\r\n伯鸾吾所慕，梅李况鱼肥。"
        },
        {
            "title": "简邬同佥",
            "content": "南粤称臣陆贾劳，汉廷何爱玺书褒。\r\n恩波遂与三吴阔，爽气真连北斗高。\r\n莺啭羽林交枤杜，马闲沙苑暗蒲萄。\r\n天心厌乱民怀德，未说关河恃虎牢。"
        },
        {
            "title": "故南台侍御史周公挽辞（讳伯琦，字伯温，号",
            "content": "周氏饶望族，自宋世德茂。\r\n鹤林卧麟冈，山脉萃芝秀。\r\n笃生侍御公，犹坰在天厩。\r\n诸经内沦浃，百氏旁研究。\r\n鸾凤暂枳栖，鸳鹭寻羽簉。\r\n冰衔十职馆，相府六衣绣。\r\n荐掌西曹兵，雨听南垣漏。\r\n滦京侈篇翰，海岳肃笾豆。\r\n太子端本时，古传躬口授。\r\n遂致问龙寝，罔或爽鸡候。\r\n江东遭乱去，吴下为时救。\r\n非同使尉佗，常存谕廷凑。\r\n时将巨寓公，垂白竟拂袖。\r\n朝廷整风纪，坚志起不复。\r\n嘉鱼兼莼菰，小坞矗岩岫。\r\n短筇杖琅然，消摇几心噣。\r\n齐云楼始毁，承露盘既仆。\r\n新亭对泣暮，锦衣独归昼。\r\n禄赐无嬴金，乡饮惟醇酎。\r\n含凄歌《黍离》，委顺正丘首。\r\n孔戣真伯仲，张纲孰先后。\r\n逢也楚狂人，频年展良覯。\r\n拙诗序高父，家训赞大籀。\r\n楷书《河清颂》，俨若临九奏。\r\n兴来赫?虎笺，往往法急就。\r\n数谓麋鹿姿，合置文王囿。\r\n桑枢原宪贫，饭颗杜陵瘦。\r\n有怀感长笛，无才传耆旧。\r\n玉雪梅花坡，寒尽想春透。\r\n翛翛豹尾车，昨梦过圭窦。\r\n朔庭烟草丰，灵其祜巡狩。\r\n\r\n【注释】：【注释】：\r\n襁抱器太父（梅山先生），青佩齿国胄。\r\n【原题】：\r\n故南台侍御史周公挽辞（讳伯琦，字伯温，号玉雪坡真逸\r\n。七十一卒）"
        },
        {
            "title": "题马洲书院",
            "content": "蝌蚪秦皆废，灵光鲁独存。\r\n豆笾漂海国，丹雘暗淮村。\r\n苔藓花侵础，蒲芦叶拥门。\r\n青春深雾潦，白日老乾坤。\r\n德化三王并，威仪百代尊。\r\n郊麟初隐遁，野兕遂崩奔。\r\n先辈俱冥漠，诸生罢讲论。\r\n断编尘树冷，遗像网虫昏。\r\n尽变衣冠俗，终归礼义源。\r\n江南游学士，瞻拜敢忘言。\r\n\r\n【注释】：【注释】：\r\n并序马洲书院者，孔圣五十二代孙元虔昆季所建也。其五世祖若罕，高抗不群，长于《春秋》。当宋南渡，自阙里将之衢，留滞泰兴。见河流达南江，询之老人，曰：“此龙开河也，西北通淮泗。”因叹曰：“吾洙泗龙泉之支流，其在兹乎！”遂筑室河上，与其子端志，各授弟子业。从游日众，乃有菑田百亩，人助以力，官复其税。戒子孙治生勿求富，读书勿求荣。邑大夫嘉之，易名龙开河曰■教，示崇化也。年六十卒。葬河之阳。端志克守父道，荐辟不就。淳祐元年冬，邑毁于北兵，元虔辟地是洲。咸淳间，书院落成，教授复如初。然皆无后。今崇圣寺旁，惟破屋蔓草，遗像瓦炉而已。逢惧变迁殆尽，故叙其概于壁间，庶后之起废者得以考焉。诗曰："
        },
        {
            "title": "后无题（五首）",
            "content": "一国三公狐貉衣，四郊多垒鸟蛇围。\r\n天街不辨玄黄马，宫漏稀传日月闱。\r\n嵇绍可能留溅血，谢玄那及总戎机。\r\n只应大驾惩西楚，弗对虞歌北渡归。¤"
        },
        {
            "title": "寄晏上俞士平提学陆良贵秦文仲二教授",
            "content": "朱绂青袍映后先，迩来愁过买臣年。\r\n垆头相醵囊须罄，地下谁游剑莫悬。\r\n淮浪白滔回鲁日，塞氛黄隔姓刘天。\r\n贱名忝在齐民版，为报新芜傍泖田。"
        },
        {
            "title": "和沈掾中秋月",
            "content": "月入高天更漏迟，天香消尽桂花枝。\r\n金晶气爽飘风露，银汉波翻动鼓旗。\r\n蟋蟀满林罗袖湿，骆驼千帐笛声悲。\r\n柴门此夜光如练，喜与休文一咏诗。"
        },
        {
            "title": "杂题（三首）",
            "content": "洄塘昨夜绿波增，偶策交州鬼面藤。\r\n一雨百花香洗尽，流春矼上立鱼鹰。"
        },
        {
            "title": "送观可道郎中祠南镇使淮府还京（二首）",
            "content": "亲奉天香祀会稽，黄封玉检烂金泥。\r\n地同南岳临朱鸟，祠俯名藩异碧鸡。\r\n三秀乘春沾雨露，五云披晓见端倪。\r\n好祈神化资神武，缥渺前旌举白霓。¤"
        },
        {
            "title": "任月山少监职页图引",
            "content": "好风东来快雨俱，夫须亭观《职贡图》。\r\n厥酋高鼻深目胡，冠插翟尾服绣襦，革带鞮戺貂襜褕。\r\n左女执盏右执壶，手容恭如下大夫。\r\n酋妻髻椎将湛卢，五采杂佩相萦纡。\r\n转顾飞虎飞龙旟，锼耳者殿帕首驱。\r\n璎珞袒跣两侏儒，一擎木难珊瑚株，一戴五琢狻猊炉。\r\n神獒髬髵状乳沄，复谁牵之鬈发须。\r\n最后峨弁饰宝珠，若将入朝谨进趋。\r\n秃奚踉蹡亦在途，锦膊骢带汗血驹。\r\n尊贵卑贱各尔殊，经营意匠穷锱铢。\r\n唐称二阎道元吴，今也少监称京都。\r\n少监材抱岂画史，禹迹曾为帝亲理。\r\n河伯川后备任使，无支祈氏甘胥靡。\r\n大德延祐贞观比，辇陆航海填筐篚。\r\n鸟言夷面远能迩，少监临古不无以。\r\n赵公商公暨高李，颉霄汉嗟已矣。\r\n霱云曙开俨斧扆，包茅不入颡谁泚。\r\n周编大书王会礼，安得臣臣奉天纪。\r\n陋儒作歌歌正始。"
        },
        {
            "title": "挛跛中杂兴（二首）",
            "content": "风物疏清尘事稠，才难殊叹古时流。\r\n草《玄》不效龙蛇日，掺鼓空催雀鼠秋。\r\n病有过家期已晚，官无抢地拜应休。\r\n星轺度驿岚州使，喜说儒衣仗节游。\r\n后承林准叔平枉问。"
        },
        {
            "title": "寄偰正字",
            "content": "君迁正字职，秩视校书郎。\r\n太乙藜分焰，铜仙露湛光。\r\n鹓班清漏里，鹤驾霱云傍。\r\n署转宫花密，沟迂御柳长。\r\n芸窗填竹素，蓬观启银铛。\r\n鱼豕知讹舛，铅黄属订详。\r\n圣王经贯道，家世桂名坊。\r\n一气根幽朔，群英萃豫章。\r\n比蒙青眼待，益见白眉良。\r\n传癖称元凯，文宗得子昂。\r\n冠将峨獬豸，豺已避康庄。\r\n大器遭斯运，凡材信彼苍。\r\n哭亲岚瘴邑，怀友月萝房。\r\n病谢台臣荐，书烦驿使将。\r\n暖余牛背日，寒远马蹄霜。\r\n野褐方山帽，畦蔬德操桑。\r\n策陈怜贾谊，裾曳耻邹阳。\r\n任性何孤僻，伤时或慨慷。\r\n圜丘虚壝，太庙摄烝尝。\r\n珥笔谁丹扆，纡金尽玉堂。\r\n海涵恩靡极，衮补责宜偿。\r\n十样笺霞粲，双壶酒雪香。\r\n珠玑新杰作，龙虎古雄疆。\r\n好约重觞咏，秦淮夜对床。"
        },
        {
            "title": "闻吴门消息（二首）",
            "content": "承制除封八巨州，士恬马饱适逢秋。\r\n三年弟傲群情懈，十月城围百战休。\r\n海岛何人歌为挽，华容有女泪空流。\r\n唇亡遂使诸蕃戚，板荡将贻上国忧。"
        },
        {
            "title": "秋感（六首）",
            "content": "苕花薲叶绕林扉，独立苍寒见紫微。\r\n夜久长庚随月上，天清高鸟带霜飞。\r\n东南吴会三江入，百二秦封六国归。\r\n烈士暮年心未已，无言思解白登围。¤"
        },
        {
            "title": "奉谢杨山居宣慰寄遗茧纸",
            "content": "明公枉珍遗，开缄霜雪色。\r\n自非玉女春，必假天孙织。\r\n剡藤失浮薄，海苔无光泽。\r\n元是秘府藏，亲向御手得。\r\n秋风柿叶馆，笔研久荒寂。\r\n飞来一朵云，列弟厌金碧。\r\n如何上所赐，波及沧浪客。\r\n焚香再封裹，还坐翻太息。\r\n盗发唐昭陵，无复晋墨迹。\r\n顾兹抱贞素，恬阅世代易。\r\n尚怜先代时，龙翰溢邦国。\r\n蚕缲尽输征，鹑结曾不惕。\r\n吾元本恭俭，世祖膺圣德。\r\n羊鞟代白麻，遂尔混区域。\r\n侈用几何年，离乱亦以极。\r\n明星烂河岳，鸡叫扶桑白。\r\n当写大宝箴，直上玉阶侧。\r\n讵敢轻点涴，令人却湔涤。"
        },
        {
            "title": "天门行",
            "content": "天门高高俯四极，寸田尺地登版籍。\r\n泽梁无禁渔者多，瀚海干戈恣充斥。\r\n去年官饷私敓攘，今年私醝官价偿。\r\n屠烧县邑诚细事，大将不死鲸鲵乡。\r\n烹羊椎牛醉以酒，腰缠白带红帕首。\r\n定盟歃血许自新，御寇征蛮复何有。\r\n国家承平岁月久，念汝纷纷迫糊口。\r\n羽林坚锐莫汝撄，慎勿轻夸好身手。\r\n春风柳黄开阵云，号令始见真将军。"
        },
        {
            "title": "送葛玄素住持普福宫",
            "content": "海虞山色秀屏开，紫气丹光涌玉台。\r\n父老旧瞻双凤下，神仙今跨五羊来。\r\n绿林烽火沉虚璧，蔓草春风转上台。\r\n闻有子规栖未稳，长松宜傍井边栽。"
        },
        {
            "title": "近故（二首）",
            "content": "近故维扬老，威仪本汉官。\r\n才高《三礼赋》，心折一泥丸。\r\n露气金盘湿，箫声碧落寒。\r\n空余茂苑树，鹃血几时干。\r\n\r\n【注释】：【注释】：\r\n（成廷珪寓于维扬，卒于至正末年。此二诗为成而作。）"
        },
        {
            "title": "简任伯温检校（二首）",
            "content": "旌旗交影凤池边，退食微闻午漏传。\r\n犹比至元无事日，印文铜绿长苔钱。"
        },
        {
            "title": "陪淮南僚友泛舟吴江城下",
            "content": "波伏鱼龙夜不惊，菱花千顷湛虚明。\r\n吴侬似怪青丝马，汉月重临白帝城。\r\n世说窦融功第一，独怜阮籍醉平生。\r\n楼船箫鼓中流发，喜及东南早罢兵。"
        },
        {
            "title": "无题（五首）",
            "content": "天枪几夜直钩陈，车驾高秋重北巡。\r\n总谓羽林无猛士，不缘金屋有佳人。\r\n广寒霓仗闲华月，太液龙舟动白瑽。\r\n雪满上京劳大飨，西封华岳吊秦民。¤\r\n\r\n【注释】：【注释】：\r\n（《无题》前后十首，皆感悼王师入燕，庚申北狩之事。\r\n）"
        },
        {
            "title": "辛酉立春日溪园试笔寄钱艾衲张云庄二叟",
            "content": "雨雪相仍岁又徂，短衣楚制老东吴。\r\n宝山偏聚刑馀鬼，空谷元逃行独儒。\r\n海霁卿云升日角，岸寒髡枿长冰须。\r\n为书春帖尝春酒，早觉兰风拂寿觚。"
        },
        {
            "title": "和戍妇陈闻雁有感（四首）",
            "content": "江南江北荻花生，妾处君边第一声。\r\n何似春风湖上宅，银筝玉柱白头情。"
        },
        {
            "title": "送太常奉礼郎刘仲庸以二宫命使南省织金段龙",
            "content": "泽国李膺舟，风霜季子裘。\r\n家依南越鸟，身适大宛骝。\r\n甲乙帷虚夜，蓬莱殿敞秋。\r\n到京王母喜，休语万方忧。¤\r\n\r\n【注释】：【原题】：\r\n送太常奉礼郎刘仲庸以二宫命使南省织金段龙帐还京师（\r\n二首）"
        },
        {
            "title": "后无题（五首）",
            "content": "回首昆仑五色天，疏风落日重佪儃。\r\n驾骖八骏非忘镐，台置千金旧慕燕。\r\n地限上林云过雁，雪封西岭树啼鹃。\r\n远惭行在周庐士，横草无功日晏眠。¤"
        },
        {
            "title": "次鰕妾岸（常熟州）",
            "content": "朝辞凤巢村，晚次鰕妾岸。\r\n起望大角间，太白光有烂。\r\n方罹杜陵苦，未已崔旰乱。\r\n鬓毛掠蝙蝠，竹里鸣鹖輶。\r\n同曹迫忧悸，相视名错唤。\r\n前途非乐土，殊昧贤达算。\r\n谁家缭崇垣，轴轳卧井幹。\r\n余歌久凄惋，酣宴同清晏。\r\n宁知楚幕乌，不寤吴宫燕。\r\n萧晨理舟楫，回首重悲叹。"
        },
        {
            "title": "常州江阴再失无锡告警病中自鸿山将迁海上",
            "content": "病就山中隐，烽催海上舟。\r\n连城新鬼哭，深壁大臣羞。\r\n赤眚缠金火，炎风污马牛。\r\n遥占女兄弟，先已下长洲。"
        },
        {
            "title": "简夏嘉定",
            "content": "百里绕吴烟，重过喜地偏。\r\n深城迟闭户，细港倒回船。\r\n莫汐蛏开甲，秋原木放绵。\r\n民风返淳厚，正赖使君贤。"
        },
        {
            "title": "无题（五首）",
            "content": "白衣渡吴兵，赤羽旌旗夺赵营。\r\n滦水天回龙虎气，榆林风逐马驼声。\r\n靓妆宫女愁啼竹，白发祠官忆荐樱。\r\n犹有燕鹰神不王，驾鹅高去塞云平。¤"
        },
        {
            "title": "简陈韦羌员外（陈基敬初）",
            "content": "幕府深严午漏迟，簟文帘影碧参差。\r\n总传白马陈从事，每念青袍杜拾遗。\r\n大地风尘忧未解，扁舟江海去无期。\r\n凉天雁叫芙蓉发，许奏军中鼓吹辞。"
        },
        {
            "title": "同谊书记游查山留题净无染西南林壑",
            "content": "地涌丛林小翠屏，海吞孤嶂半螺青。\r\n岩扉老衲忘人我，石甃神丹护甲丁。\r\n吴甸土寒黄耳魄，秦山草歇白蛇腥。\r\n放歌适在风埃表，幢节浮空若下听。"
        },
        {
            "title": "夜何长三叠寄周参政伯温邬佥院本初",
            "content": "夜何长，日苦短，夜长复寒日不暖。\r\n深林大薄鹖輶满，尾鹴鲂鱼游纂纂。\r\n千年古铁紫气缠，赤帝当之白蛇断。\r\n中朝老臣双佩苍，忧心郁纡寝息忘。\r\n凤皇在笯骥服箱，雪捏石栈冰河梁。\r\n夜何长，六龙回辔东扶桑。¤"
        },
        {
            "title": "夜何长三叠寄周参政伯温邬佥院本初",
            "content": "夜何长，日苦短，夜长复寒日不暖。\r\n欃枪参旗烛云罕，树树梅花落羌管。\r\n江南布衣双鬓苍，岁阑独立气慨慷。\r\n衣冠礼乐制孔良，路迢无由贡明堂。\r\n夜何长，启明耿耿天东方。"
        },
        {
            "title": "题焦白圻画其父奉礼府君夜直诗意图",
            "content": "露湿金茎月转西，披香太液净无泥。\r\n梨云散尽千官影，独见桐花小凤栖。"
        },
        {
            "title": "江边竹枝词（七首）",
            "content": "潮落蟆山连狗沙，黄泥鞋浦趁江斜。\r\n阿侬十指年娇小，曾比个中春荻芽。"
        },
        {
            "title": "简任伯温检校（二首）",
            "content": "官厨日送蒲萄酒，画省春看芍药阑。\r\n不忘旧为丞相掾，手图天马献金銮。"
        },
        {
            "title": "宫中行乐词（六首）",
            "content": "积翠澄波阔，披香暖殿开。\r\n天低烽火树，日动蔓金苔。\r\n獭髓匀犹湿，羊车过不回。\r\n剩陈列女史，万一汉王来。¤"
        },
        {
            "title": "寄桃浦诸故知即事（五首）",
            "content": "素痴得名侯君房，自享大案焦征羌。\r\n莫嫌卫旌不举箸，口简授使多严光。\r\n世间堪鄙是何物，粪上之英裈中虱。\r\n后园石壁倚秋林，醉有髫孙旁执笔。¤"
        },
        {
            "title": "舟过吴门感怀（二首）",
            "content": "跃马横戈东楚陲，据吴连越万熊貔。\r\n风云首护平淮表，日月中昏镇海旗。\r\n玉帐歌残壶尽缺，天门梦觉翮双垂。\r\n南州孺子为民在，愧忝黄琼太尉知。¤"
        },
        {
            "title": "赠李宣使",
            "content": "秋水净菰蒲，天风送舳舻。\r\n海云红日近，江国使星孤。\r\n帝运无盆子，戎行有亚夫。\r\n伤时恨离别，林下重诹咨。"
        },
        {
            "title": "奉陪神保大王宴朱将军第闻弹白翎雀引（有序",
            "content": "玄阴亘天雪欲作，将军西第夜张幕。\r\n铜盘蜡光红昭灼，四座倾听《白翎雀》。\r\n雀生乌桓朔部落，大朴之气元磅礴。\r\n地椒野穄极广莫，穹庐离离散驼骆。\r\n黄羊芦酒杂湩酪，鹰狗畋猎代耕获。\r\n太王肇基不城郭，青春建櫜宵罢柝。\r\n圣泽滂沛蔓绵络，风淳俗庞法度约。\r\n乾端坤倪露冲漠，羽毛鳞介并飞跃。\r\n庭祠岁飨咽管籥，雄雌和鸣莫我乐。\r\n帝皇赫然太阳若，八表晃荡氛尽却。\r\n前驱屈卢从繁弱，睢盱瀍咿万状错。\r\n遂朝玉帛解组缚，大明宫开夹花萼。\r\n文监武卫盛材略，葱珩穀璧映霜锷。\r\n五云夔龙奏《韶濩》，九苞凤皇降寥廓。\r\n德音威仪匪予度，万姓拭目瞻阿阁。\r\n轩辕伶伦两冥寞，八十年来事非昨。\r\n獶尘杂乱人道削，咬哇哀淫颂声铄。\r\n皇孙让贤执鼓铎，巾幂鹊尾黄金杓。\r\n殽烝体荐嚼复嚼，《巴渝》舞队欢回薄。\r\n供奉革鞜衣狐貉，银筝载前酒载酌。\r\n延秋门深鱼守钥，缑山远度吹笙鹤。\r\n淮南昔者鸡舐药，千乘之国弃敝蹻。\r\n方今群雄自开拓，拔刀把槊争刺斫。\r\n为臣义同葵与藿，将军固合鞭先着。\r\n莲壶漏沉薇露涸，枯梢号寒风陨萚。\r\n百禽啁噍雹霰霍，冰花乱点真珠箔。\r\n箔中呱呱情陡恶，供奉砉尔停弦索。\r\n吁嗟白翎将焉托，有客泪下甘丘壑。\r\n\r\n【注释】：【注释】：\r\n（白翎雀，燕漠间鸟也。初，世皇命伶官石德闾制《白翎\r\n雀曲》，及进，曰：“何其末有孤嫠怨悲之音？”石德闾\r\n未之改而已传焉。戊戌冬，淮藩朱将军宴大王于私第，逢\r\n忝座末。时夜雹霰交下，众宾相次执盏，起为王寿，逢亦\r\n起。王命左右鼓是曲，且语制曲之始，俾歌咏之。逢谓缵\r\n事本实，左氏所先，故铺陈兴龙大略而不暇他及也。）\r\n【原题】：\r\n奉陪神保大王宴朱将军第闻弹白翎雀引（有序）"
        },
        {
            "title": "塞上曲（五首）",
            "content": "月照小长安，风生大将坛。\r\n虎皮开玉帐，牛耳割铜盘。\r\n霸气寒逾肃，军声夜不欢。\r\n皇天眷西顾，慎取一泥丸。¤"
        },
        {
            "title": "钱塘春感六首",
            "content": "周南风俗汉衣冠，五色云中忆驻銮。\r\n璎珞桧高藏白兽，蕊珠花发降文鸾。\r\n河通织女机丝湿，雨歇巫娥翠黛寒。\r\n满地吴山谁洒泪？一江春水独凭阑。"
        },
        {
            "title": "合肥束遂庵学正画君山酹月图长歌奉谢",
            "content": "忆携蓉城霞，醉赏君山雪。\r\n兴酣俯厓面，三酹大江月。\r\n灵奇秘怪不可说，回首十年尘土热。\r\n束卿想像作此图，如见当时眼为豁。\r\n是山杰立气皓鲜，四八宾从咸华颠。\r\n银涛丝萦料角海，玉台镜露峨眉烟。\r\n槎牙乱树拔虎窟，撇捩小艇吞龙渊。\r\n樵子罢斧僧罢磬，木瓢一个沧茫前。\r\n君不见江山元与天地辟，有月无人景虚掷。\r\n昆岷东来几万里，衣冠云散三千客。\r\n三千客后世屡易，晓事仅有罗春伯。\r\n龟趺幹翳鬼照火，鳌背苍凉兽交迹。\r\n君不见采石紫绮裘，赤壁洞箫歌。\r\n乐者信旷达，龌龊将如何？岁云暮矣双鬓皤，梦恍茅屋牵\r\n青萝。\r\n广寒白兔下相杵，贝阙鲛女趋鸣梭。\r\n卿闻大叫当就隐，指日莫问鲁阳戈。"
        },
        {
            "title": "古从军行（七首）",
            "content": "义结豪侠场，日趋燕赵风。\r\n攻城数掠地，帝赉主将功。\r\n玉带十球马，金镝双解弓。\r\n弓马分赐谁，赤脉干绿瞳。¤"
        },
        {
            "title": "近故（二首）",
            "content": "近故儒林老，於予起叹嗟。\r\n清秋书柿叶，落日赋桃花。\r\n碑碣留吴满，云山向越赊。\r\n多情楚宫月，来照未栖鸦。¤"
        },
        {
            "title": "秋夜叹",
            "content": "大星芒鬛张，小星光华开。\r\n皇天示兵象，胜地今蒿莱。\r\n河岳气不分，烛龙安在哉？参赞道岂谬，积阴故迟回。\r\n疏风夜萧萧，野磷纷往来。\r\n安知非游魂，相视白骨哀。\r\n汩汩饮马窟，云冥望乡台。\r\n于时负肝胆，慷慨思雄材。"
        },
        {
            "title": "曹云西山水",
            "content": "世治多福人，时危多贵人。\r\n贵人乃鬼朴，福人真天民。\r\n缅忆曹云西，生死太平辰。\r\n高秋下孤鹤，想见英风神。\r\n菀菀露榉间，幽幽水石滨。\r\n桨打甫里船，角垫林宗巾。\r\n往访赵松雪，满载九峰春。\r\n斯图作何年，援笔为嘅呻。\r\n池废余野鸨，井渫摇青瑽。"
        },
        {
            "title": "江边竹枝词（七首）",
            "content": "北望大江南望城，席帽马鞍屏障横。\r\n侬是小山渔泊户，水口风门过一生。"
        },
        {
            "title": "寄崇明秦文仲",
            "content": "渺渺三洲东一隅，葺茅先陇混耕夫。\r\n道存醴酒曾宾楚，国破干将不去吴。\r\n白苎袍成雏养鹤，水晶瓜熟脍行鲈。\r\n相望暮景须陶写，可信歌游老伴无。"
        },
        {
            "title": "简林叔大都事",
            "content": "省闱无事日盘桓，犹是中朝供奉官。\r\n半臂缥绫披月下，三神珠阙望云端。\r\n庄蓠草变鲸波落，苜蓿花开雁塞寒。\r\n因话朔南声教在，一回相对客怀宽。"
        },
        {
            "title": "古从军行（七首）",
            "content": "少年快恩仇，辞家建边勋。\r\n手中弄铣鋧，目空万马群。\r\n转壁入不毛，水咽山留云。\r\n槥还亲抚哭，悔识李将军。¤"
        },
        {
            "title": "赵氏双珠辞",
            "content": "游鲤山石高孱颜，游鲤溪水清洄湾。\r\n中有峨峨青结鬟，望如春云不可攀。\r\n壬辰仲冬寇蜂起，乳臭将军先披靡，民人颠连社稷圮。\r\n我固当为贞白鬼，后来小妹复被驱，亦葬鱼腹全其躯。\r\n山高水清几千载，虹月夜贯双骊珠。\r\n夜深鲛宫屏机杼，风吹草寒髑髅语。\r\n何由生长江沱间，及见王睢鼓衣羽。\r\n愿回尧天行化日，女子有家男有室，地下甘心灯似漆。"
        },
        {
            "title": "杂题（三首）",
            "content": "紫桐生乳竹含胎，草细花幽石径回。\r\n独自去来人不觉，茶烟风扬过池台。"
        },
        {
            "title": "题留侯小像",
            "content": "汉高三尺剑，子房三寸舌。\r\n刚柔两相济，秦降楚随灭。\r\n君不见乾坤狡兔飞鸟秋，脱使子房无世仇，箕栖颍饮死即\r\n休。"
        },
        {
            "title": "闻钟",
            "content": "苜蓿胡桃霜露浓，衣冠文物叹尘容。\r\n皇天老去非无姓，众水东朝自有宗。\r\n荆楚旧烦殷奋伐，赵陀新拜汉官封。\r\n狂夫待旦夕良苦，喜听寒山半夜钟。"
        },
        {
            "title": "古怀（二首）",
            "content": "槿篱莎径入林堂，春作无牵午漏长。\r\n音歇野莺新绿浅，影浮潭鲫小红香。\r\n谁家数应中和节，十亩寒轻二月霜。\r\n忍贳缊袍偿酒债，时人将谓独醒狂。"
        },
        {
            "title": "朱家奴阮辞",
            "content": "淮阴三月花开枳，使君死作殊方鬼。\r\n眼看骨肉不敢收，奉虏称奴听颐指。\r\n经辽涉海三岁久，以蝗为鹥麦为酒。\r\n爨骸咬骨何足论，亲见徐山堕天狗。\r\n今年始得间道归，城郭良是人民非。\r\n主家日给太仓粟，残生犹著使君衣。\r\n揽衣拭泪使君室，凉月萧萧风瑟瑟。\r\n回头还语玉雪孤，勿辞贫贱善保躯。\r\n瞻屋未辨雄雌乌。"
        },
        {
            "title": "送于子实辟淮阃掾",
            "content": "淮海风高急鼓鼙，颍州烽火照淮西。\r\n糇粮几道通流马，楼橹重城望火鸡。\r\n星入夜寒芒角动，地连秋暝瘴氛低。\r\n君今掉鞅元戎幕，肯慰流亡父老啼。"
        },
        {
            "title": "舟过吴门感怀（二首）",
            "content": "强兵富境望贤豪，戴縰垂缨恨尔曹。\r\n一聚劫灰私属尽，三边阴雨国殇号。\r\n江光东际汤池阔，山势西来甲观高。\r\n形胜不殊人事改，扁丹谁酹月中醪。"
        },
        {
            "title": "书无题后凡三首偶感燕太子丹事",
            "content": "几年薪胆泣孤婴，一夕南风马角生。\r\n似见流星离斗分，谬传灵武直咸京。\r\n九苞雏凤冲霄翼，三匝慈乌落月情。\r\n纵少当时赵云将，卧龙终始汉臣名。\r\n洪武七年，遣元幼主之子买里的八刺北归。\r\n此诗记其事，故有“旧归质子”及“南风马角”之句。\r\n太祖封买里的八刺为崇礼侯，故曰“瀛封曾畀宋孤儿”也\r\n。\r\n\r\n【注释】：【注释】：\r\n莫谶《白翎》终曲语，蛟龙云雨发无时（元世祖听弹《白\r\n翎雀》，曰：“何其曲终有凄怨之声乎？”）。¤"
        },
        {
            "title": "奉寄赵伯器参政尹时中员外五十韵",
            "content": "诏立淮南省，符张阃外兵。\r\n风雷朝焕发，牛斗夜精明。\r\n参政材超伟，元僚器老成。\r\n武林多树政，禁御旧蜚英。\r\n凤暖文章蔚，鲲秋羽翼横。\r\n天池今并奋，嶰管后和鸣。\r\n地要尤膏沃，时危必战争。\r\n辅车依海岱，衣带限蛮荆。\r\n玉叶开王邸，烟花匝子城。\r\n万艘盐雪积，千里稻云平。\r\n织贝殊珍粲，红楼艳曲萦。\r\n并缘胥狡黠，货殖驵骄盈。\r\n汝祲初萌起，河流浸妄行。\r\n镇绥增屏翰，赞画授权衡。\r\n爱稼须除螣，怜牛贵搏虻。\r\n式蛙曾霸主，斩马乃书生。\r\n青汗三千牍，丹心一寸诚。\r\n相臣连万骑，郡邑望双旌。\r\n甓社湖移蚌，缲丝井露鲸。\r\n里无安堵乐，野有望尘惊。\r\n舄卤烟侵燧，孤嫠胆碎钲。\r\n五贤迷古辙，六咏歇新赓。\r\n瓦砾皆王土，逋逃本尔氓。\r\n长驱劳组练，尽扫愧欃枪。\r\n喻拟相如檄，降惩白起坑。\r\n跋胡狼曷备，毒尾虿难撄。\r\n济猛收神略，疏恩涣虏情。\r\n伫闻鹿栅下，莫作鬼方征。\r\n回鹘卑唐室，天骄挠汉营。\r\n乾坤一羽扇，社稷几羊羹。\r\n秋社交加影，芙蓉袅娜茎。\r\n超然延爽笏，肃若卫寒更。\r\n虑念真如是，功勋孰与京？誓清怀晋逖，虚左慕齐婴。\r\n好定龙蟠价，母登狗盗名。\r\n石洪重胤辟，韩愈建封迎。\r\n故典何其盛，斯文与有荣。\r\n中州襟陕陇，上国掖幽并。\r\n麟阁将来绘，鸡坛宿昔盟。\r\n刍荛言慎择，葵藿义同倾。\r\n契阔商参恨，栖迟亩耕。\r\n小斋余苜蓿，四境半芜菁。\r\n酒忆涓涓缥，鲂炊个个鹴。\r\n悲歌垂短褐，慷慨眷长缨。\r\n亲病常忧惧，身奇解弟兄。\r\n君公终隐迹，充国邅家声。\r\n楚角关山晚，吴陵草树晴。\r\n莺知幽谷候，雁识大江程。\r\n报政梅全发，封诗月回清。\r\n遥应语何逊，开閤少阴铿。"
        },
        {
            "title": "闻畿甸消息",
            "content": "白草生畿甸，黄沙走塞庭。\r\n直忧星入斗，兼畏雨淋铃。\r\n殿阁余龙气，衣冠自鹄形。\r\n吴粳断供饷，龙麦向人青。"
        },
        {
            "title": "夜宴叶氏庄晓登悠然楼作",
            "content": "百尺飞楼俯碧湍，六峰秀色绕阑干。\r\n杏花落尽东风恶，燕子归来社雨寒。\r\n梦里香烟生绣幌，酒酲红蜡腻铜盘。\r\n一春乐意朝来好，千里家书席上看。"
        },
        {
            "title": "寄题琐宪臣万户星湖钓隐图",
            "content": "笳鼓归来理钓丝，星连文石漾沦漪。\r\n征袍渐喜团花暗，小艇还从细柳维。\r\n边地雪霜怜马革，五湖烟雨梦鸱夷。\r\n野人不待传双鲤，出钓珊瑚寄一枝。"
        },
        {
            "title": "宫中行乐词（六首）",
            "content": "羽猎罢长杨，宸游入未央。\r\n鸾开双画扇，鹤舞百霓裳。\r\n玉盏琼花露，金盘紫蔗霜。\r\n长门谁闭月，流影在仓琅。¤"
        },
        {
            "title": "送观可道郎中祠南镇使淮府还京（二首）",
            "content": "南镇春回草木青，溪毛犹带旧时馨。\r\n黄尘荏苒民谁赖，黑海沧茫使有星。\r\n为爱宝书探禹穴，岂挥清泪向秦庭。\r\n万艘转饷成山道，想见风云护百灵。"
        },
        {
            "title": "钱塘春感六首",
            "content": "王气凌虚散晓霞，虎闱麟阁静烟花。\r\n中天日月迂黄道，沧海风云冷翠华。\r\n望帝神游夔子国，乌衣梦隔野人家。\r\n当时举目山河异，岂但红颜泣塞笳！"
        },
        {
            "title": "登昆山寺谒刘龙洲墓",
            "content": "阴厓鳖裙披，萧寺压其左。\r\n前无容马地，而公灵永妥。\r\n绰有高世风，荷臿誓埋我。\r\n恳恳中兴论，泛泛岳阳舸。\r\n竹西旌佩间，为士非琐琐。\r\n我来行吟久，顾影叹复坐。\r\n下上百年余，同遇时坎坷。\r\n疏岚冒川暝，归鸢跕跕堕。\r\n惄焉上孤舟，星流乱渔火。"
        },
        {
            "title": "钱塘春感六首",
            "content": "日华初动衮衣明，剑佩千官隐绣楹。\r\n五色黼函开玉座，九重汤药下银罂。\r\n书题凤尾仙曹喜，恩浃螭坳学士荣。\r\n文化有余戎事略，铜驼草露不胜情。"
        },
        {
            "title": "古从军行（七首）",
            "content": "白月流银河，三五星芒寒。\r\n牛马卧草上，帐幕罗云端。\r\n镦鼓舂容鸣，众飨独鲜欢。\r\n群虏在吾目，九地攒吾肝。¤"
        },
        {
            "title": "游昆山怀旧伤今（一首）",
            "content": "丈夫贵善后，事或失谋始。\r\n桓桓张楚国，挺生海陵鄙。\r\n一门蓄大志，群雄适蜂起。\r\n玄珠探甓社，白马饮浙水。\r\n三年车辙南，北向复同轨。\r\n量容甘公说，情厚穆生醴。\r\n誓击祖逖楫，竟折孙策棰。\r\n天王诏褒赠，守将躬岁祀。\r\n翼然东昆丘，兰橑映疏绮。\r\n青蘩春荐豆，翠柏寒动棨。\r\n乾坤宥孤臣，风雨猖五鬼。\r\n铜驼使有觉，洊惧卧荆杞。\r\n\r\n【注释】：【注释】：\r\n（张士诚降元，元追封士德为楚国公，庙祀昆山，杨廉夫\r\n诗所谓“先封楚国碑”也。）"
        },
        {
            "title": "隐忧六章时有司奉吏部符敬依令旨起取",
            "content": "牛山兮鸮林，材充兮培深，彼薮泽兮大狝禽。\r\n於乎！穷檐短景兮身衰遐心。\r\n\r\n【注释】：【注释】：\r\n鸡鸣兮苍龙上蟠，鹤驾其朝兮窃谢病枕安。须捷（楚人以\r\n衣被垢弊之谓）萧萧兮云栖檐端。於乎！策良被轻兮七子\r\n阙下，白帽管宁兮亦容于野。¤"
        },
        {
            "title": "庞公携家图引为张橘隐题",
            "content": "鸿鹄巢高林，鼋鼍穴深渊。\r\n所以庞德公，躬耕岘山田。\r\n当时刘表侪雄材，万金足置燕王台。\r\n台成禽荒鸩毒甘，醉甿臂锦呼鹰来。\r\n鹰饥受呼饱则去，非熊之伦孰得驭。\r\n诸儿豚犬遗以危，况复苍生天下虑。\r\n苏岭石鹿双耸然，霞日绚烂芝茎鲜。\r\n囊衣里鹥车连连，白骡青牜孛参后先。\r\n举家相携入长烟，竟托采药终天年，至今事迹有在心无传\r\n。\r\n呜呼！孔明不遇大耳主，亦必老向隆中眠。"
        },
        {
            "title": "小匕首歌",
            "content": "水晶生苗月牙直，彗芒披云电流隙。\r\n蛰蛇断尾短草间，海鹘褪翎霜雪色。\r\n宋斤鲁削让峭刻，金错锥刀岂其敌。\r\n吴鸿扈稽飞著体，不曾为主开边鄙。\r\n嗟兹神物久泥滓，用之可以报国士。\r\n檐冰卓箸日黯空，稍玩股掌生雄风。\r\n鲛鱼室卧缟带影，长铍辟易万雉墉。\r\n古昔客揕秦王胸，几仆翠凤咸阳宫。\r\n由来意气泰山重，命甘燎毛不旋踵。\r\n谁隳古制铸小之，佩称衣冠加珌琫。\r\n我歌三叹泪满裾，曹豫聂无时无。"
        },
        {
            "title": "江边竹枝词（七首）",
            "content": "乱石呀声大小湾，石中无玉作连环。\r\n楚江风浪吴烟雨，翠锁修眉八字山。"
        },
        {
            "title": "丁卯冬季即事",
            "content": "庭树禽翻鸡唱初，缿筒钱罄老饕厨。\r\n冰壶不忝元脩菜，箬叶何惭丙穴鱼。\r\n一线漫长迷五色，寸阴真足助三余。\r\n暖随水雾先春发，寒并冰山与岁除。"
        },
        {
            "title": "刘夫人",
            "content": "刘夫人，至正太尉吴王嫔。\r\n笄珈车服置弗御，淡烟常锁双眉春。\r\n中州援远敌在目，权贵日骄疆日蹙。\r\n背城借一王本心，狐埋狐搰将军欲。\r\n夫人勇决烈女义，百口楼居亲举燧。\r\n片时阴惨万姓生，月明风清佩音至。\r\n君不见男儿成败古有之，孰以楚霸轻虞姬？苏民安得夫人\r\n祠，乌栖白凫庶少衰。"
        },
        {
            "title": "毗陵秋怀（时有老兵为道刘都统帅勇事）",
            "content": "老兵为说刘都统，起坐舟中思满襟。\r\n玄武城危寒日短，紫驼尘暗朔风临。\r\n江山不尽新亭泪，天地长悬即墨心。\r\n宋祚未移中道死，至今剑井蛰龙吟。"
        },
        {
            "title": "塞上曲（五首）",
            "content": "诸夏皇威立，三边虏气衰。\r\n角弓分虎圈，乳酒下龙墀。\r\n蜂午歊氛远，鼍更窟宅移。\r\n舆图欲尽入，中道勿颁师。"
        },
        {
            "title": "西厦时洪武丙寅沿海筑城",
            "content": "床头鸱卧久空金，壁上蜗行尚有琴。\r\n孺子成名狂阮籍，霸才无主老陈琳。\r\n虹霓气冠登莱市，蝙蝠群飞顾陆林。\r\n环海烟沙翻万臿，连村霜月抱孤衾。"
        },
        {
            "title": "宋制置彭大雅玛瑙酒碗歌周伯温大参征赋（有",
            "content": "淮藩开吴豪侠满，歌钟地属姑苏馆。\r\n相儒独为缓颊生，笑出彭公玛瑙碗。\r\n血干智伯髅不腥，黄玉莹错红水精。\r\n妖蟆蚀月魄半死，虹光霞气喷且盈，隐若阵偃边将营。\r\n彭公彭公古烈士，重庆孤城亦劳止。\r\n天忘西顾二十年，亩尽东来数千里。\r\n武侯祝文何乃伟，败由宋祚民今祀。\r\n太湖底宁鱼米丰，官廨喜与闲门同。\r\n酒波碗面动峡影，想见制置师犒飘风中。\r\n再酌庶沃磥磊胸。\r\n君不见汉家将军五郡封，班彪天与世史功。\r\n诗狂昭谏客吴越，存心唐室人怜忠。\r\n呜呼！尚友予岂敢，醉墨惨澹云飞鸿。\r\n\r\n【注释】：【注释】：\r\n（今太尉开藩之三月，命部将王左丞晟书使踵海上，招至\r\n吴中。以予无锡避地，说晟劝张楚公归元，擢淮省都事，\r\n辞。时江浙参政周公摐莅分省，延饮斋閤，欢甚，出玛瑙\r\n酒碗曰：“此彭大雅燕飨旧物，子才器足当之。”遂引满\r\n。酌之再，气酣思涌，率尔走笔纪清赏，非求知他人焉。\r\n歌曰：）\r\n【原题】：\r\n宋制置彭大雅玛瑙酒碗歌周伯温大参征赋（有序）"
        },
        {
            "title": "无家燕",
            "content": "嗟嗟无家燕，飞上商人舟。\r\n商人南北心，舟影东西流。\r\n芹漂春雨外，花落暮云头。\r\n岂不怀故栖，烽暗黄鹤楼。\r\n楼有十二帘，一一谁见收。\r\n众雏被焚荡，双翅亦敛揪。\r\n含情盼鬼蝶，失意依训猴。\r\n茅茨固低小，理势难久留。\r\n昔本乌衣君，今学南冠囚。\r\n燕燕何足道，重贻王孙忧。\r\n\r\n【注释】：【注释】：\r\n（此诗为淮楚陷没诸藩王避难浮海而作。）"
        },
        {
            "title": "常州分省席上（二首）",
            "content": "兵戈时事改，贫贱道心同。\r\n泥饮悲长夜，高歌忆《大风》。\r\n龙衔剑花白，凤绕烛莲红。\r\n犹得斯须间，宾僚语即戎。"
        },
        {
            "title": "题垂虹桥亭",
            "content": "长虹垂绝岸，形势压东吴。\r\n风雨三江合，梯航百粤趋。\r\n葑田连沮洳，鲛室乱鱼凫。\r\n私怪鸱夷子，初心握霸图。"
        },
        {
            "title": "览周左丞伯温壬辰岁拜御史扈从集感旧伤今敬",
            "content": "华夷今代壹，畿甸上京遥。\r\n游豫寻常度，恬熙属累朝。\r\n六飞龙夹日，独角豸昂霄。\r\n御史箴何忝，贤臣颂早超。\r\n咨诹新境俗，观采众风谣。\r\n文用弥邦典，忠惟振宪条。\r\n执徐当景运，仲吕浸炎歊。\r\n愠解民心结，烦除圣念焦。\r\n雨工趋汛扫，市令薄征徭。\r\n大口欢移跸，庸关肃卫刁。\r\n缙云峰立晓，芗月水涵宵。\r\n徼道臣臣俊，清尘骑骑骁。\r\n豹沄严御鞫，驼象妥銮镳。\r\n仪仗真如画，车徒不敢嚣。\r\n侏言来部落，皮币贽荒要。\r\n岳牧恭迎舜，封人愿祝尧。\r\n六宫程缓缓，列寺思飘飘。\r\n丝袅双行鞚，璆鸣杂佩瑶。\r\n宝钿榆荚小，锦罽草花娇。\r\n绣袄珠甿络，香鬟玉步摇。\r\n婕妤辞并载，王母会频邀。\r\n拾翠深沙岭，梯虹复涧桥。\r\n天长躔北日，斗近建南杓。\r\n珍味高陀鼠，丹馨散地椒。\r\n庐儿分逐兔，土屋竞停雕。\r\n白貉衣温座，黄羊酪冻瓢。\r\n桓城金合沓，滦阙紫嶕峣。\r\n社稷尊王统，山河固庙祧。\r\n明明神爽降，秩秩礼文饶。\r\n宠遂光幽朔，畋同阅狝苗。\r\n蹛林酺已举，款塞福皆徼。\r\n棕殿三呼岁，枫墀九奏箫。\r\n祝融回酷暑，少昊戒灵飚。\r\n旧制先回垞，良辰次起轺。\r\n谢恩多帝胄，纪实得台僚。\r\n至治音俱雅，于皇德孔昭。\r\n相如惭禅议，谋父感祈招。\r\n蕞尔蕲兴祲，纷然颖煽妖。\r\n漕输横蜃鳄，衡祀缺勍萧。\r\n边警初传箭，军容半珥貂。\r\n荐添烽堠迫，有甚火云骄。\r\n衮服中垂拱，微垣外寂寥。\r\n几多遗鹤发，曾共望鸡翘。\r\n二洛遄通晋，三韩复入辽。\r\n不无双国士，正赖一嫖姚。\r\n求剑舟难刻，更弦瑟好调。\r\n扶颠须砥柱，拨乱岂刍荛。\r\n戎幕辞巢父，诗坛老伍乔。\r\n式瞻阿阁凤，驯止泮林鸮。\r\n并论公殊迹，吾知迈董菼。\r\n\r\n【注释】：【原题】：\r\n览周左丞伯温壬辰岁拜御史扈从集感旧伤今敬题五十韵"
        },
        {
            "title": "寄桃浦诸故知即事（五首）",
            "content": "有章掷还太尉阁，有版不受丞相垣。\r\n南朝天子许谢病，窃长木石仪鸾园。\r\n平生气节诗千首，才非元亚甘刘后。\r\n素闻鲁庙铸金人，晚学程门坐泥偶。\r\n双平原里庶全归，他日圹铭辞大手。¤"
        },
        {
            "title": "宫中行乐词（六首）",
            "content": "明月窥彤管，双星直罽軿。\r\n宴分王母乐，诏授薛涛笺。\r\n谷雨亲蚕近，花朝拾翠连。\r\n鱼龙曼衍戏，次进玉阶前。¤"
        },
        {
            "title": "秋感（六首）",
            "content": "纷纷攘攘厌黄巾，妖血徒膏草野尘。\r\n马化一龙犹王晋，楚存三户未亡秦。\r\n飓风天静浮青海，朔漠山高直紫宸。\r\n莫为鬼方劳外伐，檿弧箕服最愁人。¤"
        },
        {
            "title": "题董良用征士释耕所",
            "content": "百亩私田十尺庐，释耕为乐野人如。\r\n陇牛瀼卧春犁后，水鸟低飞午馌余。\r\n殷丧蕨薇元可食，秦炎种树独存书。\r\n老予拟就庞公隐，岁暮相看两鬓疏。"
        },
        {
            "title": "钱塘春感（六首）",
            "content": "王气凌虚散晓霞，虎闱鳞阁静烟花。\r\n中天日月迂黄道，沧海风云冷翠华。\r\n望帝神游夔子国，乌衣梦隔野人家。\r\n当时举目山河异，岂但红颜泣塞笳。¤"
        },
        {
            "title": "夜过苍墩江隐居",
            "content": "白茅萧萧风色昏，归人自语烟际村。\r\n我骑蹇驴童抱尊，记得君家忘却门。\r\n径穿竹入背江路，傍是梁朝敬宗墓。\r\n月中对鹤吹洞箫，露水琤然落高树。"
        },
        {
            "title": "江边竹枝词（七首）",
            "content": "巫子惊湍天下闻，商人望拜小龙君。\r\n茹?草染榴红纸，好剪凌波十幅裙。"
        },
        {
            "title": "过杨员外别业",
            "content": "翠羽无深巢，麝香无隐穴。\r\n由来老蚌珠，泪泣沧海月。\r\n於乎杨员外，竟类膏自爇。\r\n忆昨佐南省，四境正骚屑。\r\n朝廷忌汉人，军事莫敢说。\r\n遂罹池鱼祸，遄被柳惠黜。\r\n寄身傍江潭，乃心在王室。\r\n星躔错吴分，气候乖邹律。\r\n天风摇青薲，徒步空短发。\r\n谯玄初谢遣，龚胜终守节。\r\n譬如百炼钢，不挠从寸折。\r\n又如合抱松，岂藉涧底檗。\r\n我时浮扁舟，鸥外候朝日。\r\n荒郊无留景，别业自深郁。\r\n时清议劝忠，公冤果昭晰。\r\n大名流天地，当与河水竭。\r\n结交卣卓间，遗言见余烈。\r\n\r\n【注释】：【注释】：\r\n（公名乘，字文载，济南人。至正十六年，不受淮张之辟\r\n，自缢而死）"
        },
        {
            "title": "题赵善长为李原复所画山水",
            "content": "日光青寒杀气白，山童林髡水缩脉。\r\n城舂堕指扌朱送馁，莽苍坤舆大宵宅。\r\n齐东赵原吴下客，辞荣养母韩康伯。\r\n酒狂忽忆雍熙时，画法荆关海岳窄。\r\n魁峰杰岭大将颜，秀厓峭壁仙卿班。\r\n云岚滃勃嵩华表，石栈荦确崤函间。\r\n翚飞楼阁深翠隐，兽群远迹人烟近。\r\n一瀑天垂雪练绅，万松花落黄金粉。\r\n森萝翳槲杳莫尽，若闻行歌采芝菌。\r\n旁观众攫攘，妙洒独心苦。\r\n神工精会合，鬼物毛竦竖。\r\n烓爨扁舟露沙溆，磨轮新坊俯场圃。\r\n雌伏鸡窠悬在梁，磬折田翁饲其牯。\r\n土膏不假酥雨润，帘脚似逐东风顺。\r\n贡联包匦旅裹粮，驴驱马驮力角奋。\r\n怛然阁笔泪满腮，龙虎虚卧滦阳台。\r\n累朝德泽百年运，短褐老去江南哀。\r\n我诗题罢春泼眼，又见他乡鸿雁回。"
        },
        {
            "title": "闻武昌庐州二藩王渡海归朝",
            "content": "茅土分封在，金章渡海归。\r\n事殊生马角，心愧著戎衣。\r\n星月晶光并，山河带砺非。\r\n秋风紫塞上，依旧雁南飞。"
        },
        {
            "title": "和戍妇陈闻雁有感（四首）",
            "content": "右诗题于华亭戍壁，张洙宗鲁曰：“陈，钱塘儒家女。\r\n夫本县曹吏，因兵乱隶军籍，久在外。\r\n或劝其往富室为女红，固不肯。\r\n未几夫挈归里。\r\n”原鲁及谢嘉维则俱和其诗。\r\n羁雌见月可怜生，月落江昏过雁声。\r\n不特题诗想夫婿，汉家多少玉关情。¤"
        },
        {
            "title": "后无题（五首）",
            "content": "险塞居庸未易劘，望乡台上望乡多。\r\n君心不隔丹墀草，祖誓无忘黑水河。\r\n前后炎刘中运歇，东西元魏百年过。\r\n愁来莫较兴衰理，只在当时德若何。¤"
        },
        {
            "title": "淮安忠武王箭歌题垂虹桥亭",
            "content": "淮王昔下江南城，万灶兵拥双霓旌。\r\n锦裘绣帽白玉带，金戈铁马红鞶缨。\r\n皂雕羽箭三十六，一一插向鲨鱼箙。\r\n鹿麛昼号猿抱木，王师所过全生育。\r\n彤弓亲授圣天子，弓影射入东吴水。\r\n水波恍浸铜柱标，仰见浮屠半霄起。\r\n王当是时戢武功，指顾草树生春风。\r\n宋家降玺朝暮得，思罢贯革垂无穷。\r\n浮屠上层龙所宫，宝盘细碧莲花同。\r\n弦张满月报驺发，忽露半笴芗云中。\r\n铙歌啁轰鼓笳竞，父老顿足欢声应。\r\n泗州使返睢阳亡，汉关将入天山定。\r\n两贤成败关衰盛，雄材逸气王谁并。\r\n我浮扁舟五湖兴，载拜何由重安靖，猛士经过合深省。"
        },
        {
            "title": "杂题（三首）",
            "content": "几杖琴尊共一丘，燕归巢近午香篝。\r\n游丝不挂山人眼，直趁东风入别楼。"
        },
        {
            "title": "淀湖舟中怀谢府倅履庵",
            "content": "月破山河影，天垂雾露阴。\r\n西风寒不竞，东井夜空临。\r\n独棹沧波阔，疏灯落木深。\r\n无官恤民隐，思尔细论心。"
        },
        {
            "title": "古从军行（七首）",
            "content": "郤縠敦诗书，祭遵事雅歌。\r\n非才衒空名，覆败诚不多。\r\n小范真吾师，匹马双导戈。\r\n笑拥兵十万，夜下白鹿坡。¤"
        },
        {
            "title": "和戍妇陈闻雁有感（四首）",
            "content": "介胄多年虮虱生，客窗今夜落边声。\r\n螭头钗子鸳鸯股，独自挑灯万里情。"
        },
        {
            "title": "无题（五首）",
            "content": "五纬南行秋气高，大河诸将走儿曹。\r\n投鞍尚得齐熊耳，卷甲何堪弃虎牢。\r\n汧陇马肥青苜蓿，甘梁酒压紫蒲萄。\r\n神州比似仙山固，谁料长风掣巨鳌。¤"
        },
        {
            "title": "寄桃浦诸故知即事（五首）",
            "content": "山床折足琴暗徽，种菊不种西山薇。\r\n愿从汉士碑有道，梦逢秦鬼歌《无衣》。\r\n闲园不入烟火境，巨浸尽漂桃上梗。\r\n老伴惟余卧陇云，抱晦含光体常静。¤"
        },
        {
            "title": "秋词",
            "content": "香散天街静玉珂，露台风殿夜如何。\r\n星从河汉澹中落，秋在梧桐疏处多。\r\n鸾影不曾离宝鉴，蛛丝先已缀金梭。\r\n君王茧馆询遗事，却拟銮车共载过。"
        },
        {
            "title": "赠穷独叟",
            "content": "穷阴结长寒，木介河生澌。\r\n旷野独兽号，异乡孤臣悲。\r\n薜衣带胡绳，三年限朝仪。\r\n岂徒无炊火，顾有麻斩齐。\r\n身幸免污辱，言之泪交颐。\r\n脱急藉朱家，吊古怀要离。\r\n溯风酒三酹，老气吞畎夷。\r\n誓刳枭獍肉，用塞乌鸟饥。\r\n汉酬张良志，吴乞伍员师。\r\n行歌《独碌》篇，以继《从军》诗。"
        },
        {
            "title": "读谢太皇诏藁",
            "content": "半壁星河两鬓丝，月华长照素帘垂。\r\n衣冠在野收亡命，烽火连营倒义旗。\r\n天地昼昏忧社稷，江淮春涨泣孤嫠。\r\n十行哀诏无多字，落叶虚窗万古思。"
        },
        {
            "title": "僧莲松桧图歌书遂昌山人郑明德序后",
            "content": "莲公画称东吴精，草蔓花房未尝写。\r\n森张意象亭毒表，辄有神人助挥洒。\r\n常州貌得剑井松，剑气曣温相郁葱。\r\n膏流节离祸幸免，至今颜色青于铜。\r\n孔庙之桧尤硉矹，地媪所守龙所窟。\r\n栾柯落阴根走石，疑是忠臣旧埋骨。\r\n松兮桧兮岂偶然，陵霜轹雪兵燹年。\r\n箭痕刀瘢尽皲裂，用命欲拄将崩天。\r\n王姚凭城亲被坚，身歼城破百代传。\r\n无人上请配张许，日夜二物风雷缠。\r\n郑君古君子，此文此画良有以。\r\n我题短章非斗靡，用吊忠魂附遗史。\r\n吁嗟烈士长已矣。"
        },
        {
            "title": "赠别浙省黑黑左丞国宝自常州移镇徽州三十韵",
            "content": "武德兴元运，文恬近百年。\r\n一隅初难作，四境遂兵连。\r\n斧扆朝元早，彤弓授命专。\r\n冯岑材并济，李郭驾争先。\r\n路入延陵邑，星分左辖躔。\r\n著名黄阁上，虚位紫宫前。\r\n汗血驹千匹，跿跔士两甄。\r\n帐寒龙守剑，城曙虎飞旃。\r\n迹扫齐门瑟，身亲楚醴筵。\r\n慧山屏列野，震泽镜涵天。\r\n刁斗军中堠，锄犁乱后田。\r\n白无遗朽骨，青有续炊烟。\r\n插羽书闲署，封泥诏抚边。\r\n阵容催画鼓，蜂气动楼船。\r\n旧政犹霜肃，新安素地偏。\r\n蜄精尝感梦，帝子或逢仙。\r\n漆叶云羞密，茶花雪妒妍。\r\n诵弦家栉比，冠盖里班联。\r\n邹鲁流风洽，瓯蛮习俗迁。\r\n比来疲赋敛，况复值戈旐。\r\n饩稍官曹待，讴歌父老传。\r\n挽屯吴幼节，总体汉文渊。\r\n裴度归休近，羊公卧治便。\r\n鼎彝今邅赫，韦布数周旋。\r\n小閤牛行炙，长楸鹘试拳。\r\n王融《五杂俎》，孙武十三篇。\r\n华夏残河汴，神州岿蓟燕。\r\n殄除才蚋蠓，睥睨满鲸鳣。\r\n狂斐言姑及，高明义莫捐。\r\n忧君尚有疏，傥寄麦光笺。\r\n\r\n【注释】：【原题】：\r\n赠别浙省黑黑左丞国宝自常州移镇徽州三十韵时岁癸巳"
        },
        {
            "title": "塞上曲（五首）",
            "content": "鞗革带钩膺，联镳猎楚陵。\r\n白肥霜后兔，青没海东鹰。\r\n千里榛芜辟，三年稆谷登。\r\n中郎示闲暇，呼酒出房烝。¤"
        },
        {
            "title": "钱塘春感（六首）",
            "content": "瑶池青鸟集觚棱，白塔金凫惣夜灯。\r\n云母帐虚星采动，水晶宫冷露华凝。\r\n骊山草暗墟周业，郿坞花繁失汉陵。\r\n白马素车江海月，依然潮汐撼西兴。¤"
        },
        {
            "title": "钱塘春感六首",
            "content": "金爵觚棱月向低，泠泠清磬万松西。\r\n五门曙色开龙尾，十日春寒健马蹄。\r\n红雾不收花气合，绿波初涨柳条齐。\r\n遗民暗忆名都会，尚绕湖漘唱《大堤》。"
        },
        {
            "title": "秋感（六首）",
            "content": "吴门叶落季鹰船，朔野霜横白雁天。\r\n三楚楼台余梦泽，两京形势自甘泉。\r\n采云帐幄冷风满，琼树花枝璧月圆。\r\n本是宣光中兴日，腐儒长夜泣遗编。¤"
        },
        {
            "title": "塞上曲（五首）",
            "content": "将令传中阃，交欢浃两军。\r\n地形龙虎踞，阵伍鸟蛇分。\r\n清野辉燕日，黄河泻岱云。\r\n生灵如有赖，绛灌不无文。¤"
        },
        {
            "title": "古从军行（七首）",
            "content": "大旗萧萧寒，长槊列万夫。\r\n令下簸逻鸣，铁骑分四驱。\r\n尘黄日黑惨，相视人色无。\r\n锋交血溅野，首将方援枹。¤"
        },
        {
            "title": "送陈检校从藩臣分镇淮安",
            "content": "阖闾城外阵云兴，草木依微杀气凝。\r\n雪霁长淮齐饮马，烟消清野疾飞鹰。\r\n羽林密号传符刻，幕府初筵列豆登。\r\n有道折冲千里外，牙旗小队看春灯。"
        },
        {
            "title": "和戍妇陈闻雁有感（四首）",
            "content": "两地何知死与生，雁来愁听月边声。\r\n多应万里孤飞影，只抵长门一片情。"
        },
        {
            "title": "邻饮",
            "content": "蜡炬绕红鸾，盆花玉露漙。\r\n无家憎月色，多难薄春寒。\r\n毛颖时旌鬼，黄金少铸官。\r\n西邻浊酒热，得罄一回欢。"
        },
        {
            "title": "塞上曲（五首）",
            "content": "木叶满关河，辕门肃珮珂。\r\n将军提剑舞，烈士击壶歌。\r\n月黑辉铜兽，风高啸紫驼。\r\n不堪城上角，五夜《落梅》多。¤"
        },
        {
            "title": "韩醴泉先辈余曲车道士邀游东欢桥钓矶岩壁既",
            "content": "我志千载前，而生千载后。\r\n间劳济胜具，或寓醉乡酒。\r\n东郊秀壁参错明，螮蝀下饮波神惊。\r\n看云衣上落照赤，放棹却赴糟台盟。\r\n糟台筵开戛秦筑，霜寒入帘吹绛烛。\r\n沉香刳槽压蔗露，风过细浪生纹縠。\r\n水晶碗，苍玉船，载酬载酢陶自然。\r\n鼻头火出逐獐未必乐，髀里肉消骑马良可怜。\r\n五侯七贵真粪土，蜀仉如飘烟。\r\n闻鸡懒舞饭牛耻，中清中浊方圣贤。\r\n岂不闻县谯更阑漏迟滴，又不见天汉星疏月孤白，几家门\r\n锁瓦松青，仅留校书坟上石。\r\n坟上石，终若何，醴泉曲车更进双叵罗。\r\n\r\n【注释】：【原题】：\r\n韩醴泉先辈余曲车道士邀游东欢桥钓矶岩壁既赴郑糟台宴\r\n众谓予同有高世志属赋进酒歌遂走笔"
        },
        {
            "title": "秋感（六首）",
            "content": "豆苗瓜蔓未应稀，菰米莼丝积渐肥。\r\n南极有星天半隐，东维无地海全归。\r\n连城不换相如璧，百结何妨子夏衣。\r\n回首故山荆棘外，几年空翠镇烟霏。¤"
        },
        {
            "title": "无题（五首）",
            "content": "十战群雄百战疲，金城万雉自汤池。\r\n地分玉册盟俱在，露仄铜盘影不支。\r\n中夜马群风北向，当年车辙日南驰。\r\n独怜石鼓眠秋草，犹是宣王颂美辞。"
        },
        {
            "title": "辞帅幕后王左丞复以淮省都事过举且送马至以",
            "content": "梁驩难冲城，干将难补履。\r\n历块过都百战材，枉送怀铅提椠士。\r\n左手控紫游缰，右手执青丝鞭，?身试上文锦鞯。\r\n吴台越苑山浪涌，连城花暗摇红烟。\r\n由来得意虞失脚，率府元僚早辞却。\r\n方图安步傍林泉，敢许横行向沙漠。\r\n野庭憩马荒鸡鸣，马思故枥雄风生。\r\n殷勤目送使上道，驾牛万一至南平。\r\n\r\n【注释】：【原题】：\r\n辞帅幕后王左丞复以淮省都事过举且送马至以诗辞还"
        },
        {
            "title": "秋感（六首）",
            "content": "南越东吴带楚皋，频年醉眼送飞毛。\r\n沧洲露白蒹葭满，甲第秋声蟋蟀高。\r\n九日天涯桑落酒，三军城上柘黄袍。\r\n试观汉后诗人作，独觉遗风属阮陶。¤"
        },
        {
            "title": "古从军行（七首）",
            "content": "彼虏或有人，我师岂无名。\r\n上计贵伐谋，掩袭非示征。\r\n草塞狼反顾，一水西流声。\r\n寇恂斩皇甫，余子乌足程。¤"
        },
        {
            "title": "史骡儿（有引）",
            "content": "虎帖耳，豹俯首，青天白日雷电走。\r\n尚食黄羊光禄酒，史骡曲曲春风手。\r\n萧王马蹴滹沱冰，亚父玉碎鸿门斗。\r\n凤凰铩翮蚌珠剖，赵女舍瑟，秦蛾罢缶。\r\n饮中八仙方下来，御沟溅赤花飞柳。\r\n君不见龙生逆鳞海岳寒，呜呼史骡乃敢干。\r\n和州孤臣说旧语，梨园弟子更新谱。\r\n\r\n【注释】：【注释】：\r\n（骡，燕人，善琵琶。至治间，蒙上爱幸。上使酒，纵威\r\n福，无敢谏者。一日，御紫檀殿饮，命骡弦而歌之，骡以\r\n《殿前欢》曲应制，有“酒神仙”之句，怒叱左右杀之。\r\n后问骡，不在，悔曰：“骡以酒讽我也。”前和州同知李\r\n澄言于逢，欲传其事，逢为赋一解。澄字仲深，开州人，\r\n翰林承旨，惟中先生从子也。）"
        },
        {
            "title": "常州分省席上（二首）",
            "content": "玉帐虎文茵，弓旌左右陈。\r\n鸾刀飞脔炙，龙勺滟浮春。\r\n舞困珠璎脱，歌深翠黛颦。\r\n心存大臣体，授简属嘉宾。¤"
        },
        {
            "title": "古从军行（七首）",
            "content": "大钧播万物，无言自功成。\r\n郦生掉寸舌，不智遭鼎烹。\r\n非熊为王师，饭牛惭客卿。\r\n辕门鼓角动，整驾河汉横。"
        },
        {
            "title": "观钱塘江潮时教化平章大宴江上",
            "content": "苍苍吴越山，对峙束江腹。\r\n江开白银瓮，一浪天四蹴。\r\n金晶王高秋，风露气转肃。\r\n常年骇壮观，委巷雷击毂。\r\n今年官增威，旌麾被川陆。\r\n罗衣绣龙凤，玉带瑑蚕粟。\r\n牙床锦屏帷，蛮勣随步蹙。\r\n温温香卷阵，婉婉眉斗绿。\r\n微闻伊梁音，渌酒光动縠。\r\n鲜醲片饷尽，望姓空侧目。\r\n惧成庾郎哀，窃效杜陵哭。\r\n冥顽鳄鱼汇，屡覆舟万斛。\r\n枭雄扈将军，竟作机上肉。\r\n大侵交烽火，血胔腥草木。\r\n地媪为之愁，兼恐河源缩。\r\n熟闻灵胥庙，岁祭莫敢黩。\r\n三叫三酹觞，愿兴赤水族。\r\n钱王射强弩，至今有遗镞。\r\n何当起英魂，少助八州督。\r\n中原日无事，海宇蒙景福。\r\n尚虞多戕残，洒泪逃亡屋。"
        },
        {
            "title": "七月闻河南平章凶问",
            "content": "六月妖星芒角白，几夜徘徊天市侧。\r\n寻闻盗杀李上公，穷旅孤臣泪沾臆。\r\n当时宽猛制萑泽，安得受降翻受敌。\r\n上公忠名垂竹帛，书生奚为费讳惜。\r\n东南风动旗黄色，蒲梢天马长依北。\r\n\r\n【注释】：【注释】：\r\n（壬寅六月，田丰、王士诚刺杀李忠襄于济南城下。先是\r\n庚申君见星变，叹曰：“当损大将。”驰使戒谕忠襄。正\r\n此诗所谓妖星芒角也。）"
        },
        {
            "title": "送太常奉礼郎刘仲庸以二宫命使南省织金段龙",
            "content": "秋风吹蕨薇，宫使别乡闱。\r\n中夏苍黄色，孤舟锦绣辉。\r\n勾骊龙昼偃，瑶水鸟云飞。\r\n万一回天眷，均裁大布衣。\r\n\r\n【注释】：【原题】：\r\n送太常奉礼郎刘仲庸以二宫命使南省织金段龙帐还京师（\r\n二首）"
        },
        {
            "title": "宫中行乐词（六首）",
            "content": "望幸影娥池，微吟纨扇词。\r\n露盘迎月早，宫漏出花迟。\r\n珮杂銮和响，云连雉尾移。\r\n君王肯时顾，从爱赵昭仪。¤"
        },
        {
            "title": "送王季德主事祠南镇还京",
            "content": "千羽春明玉扆间，皇华躬遣祀稽山。\r\n蓬莱云雾随封检，敷落仙曹降佩环。\r\n宣室旧承前席问，楼船今驾海涛还。\r\n东南父老忧时切，落日扶藜得重攀。"
        },
        {
            "title": "游卜将军墓祠将军名珍字文超唐西河人有功业",
            "content": "时危短吾裾，薄游东昆野。\r\n有唐将军茔，肃肃风露下。\r\n木叶金甲动，土花碧血洒。\r\n居然神兵栖，夜嘶石跼马。\r\n二蛇顾首尾，势若无御者。\r\n当时阵或然，威福巫得假。\r\n灵乌拂人首，疏火散村社。\r\n湠々娄逝波，壮怀托申写。\r\n\r\n【注释】：【原题】：\r\n游卜将军墓祠将军名珍字文超唐西河人有功业在昆山民至\r\n今祠焉"
        },
        {
            "title": "江边竹枝词（七首）",
            "content": "游鲤客山高刺云，天门山小旧称君。\r\n插江鹅鼻移沙脉，愁杀浪撞黄歇坟。"
        },
        {
            "title": "无题（五首）",
            "content": "五城月落静朝鸡，万灶烟消入水犀。\r\n椒闼佩琚遗白草，木天图籍冷青藜。\r\n北臣旧说齐王肃，南仕新闻汉日磾。\r\n天意人心竟何在，虎林还控雁门西。¤"
        },
        {
            "title": "醉赠相子先（有引）",
            "content": "老生不能臣诸侯，却来题名凤山头。\r\n霜晴木脱壁峭立，鸦儿大字淋漓秋。\r\n于是陈邵隐佘薛，遥睇中原心耳热。\r\n两人既仕李河南，雁断鹃啼荣梦歇。\r\n迎承弈相游兹山，三复旧记松萝间。\r\n野僧有待碧纱护，画图已自传人寰。\r\n君本家西河，钟秀西湖曲。\r\n龙城倚高寒，雁荡濯深渌。\r\n华亭道阻泛雪船，乘鳃鲈买梅花前。\r\n青衣童保进斗酒，解后意气凌吴天。\r\n好将金城图略上天子，回首共访巴园仙。\r\n\r\n【注释】：【注释】：\r\n（子先名礼，素精弈。比学黄大痴画，辄逼真。近登凤山\r\n，睹予旧所题名，因作图见寄。既解后旅次，乃饮之酒，\r\n赠之歌云。）"
        },
        {
            "title": "甲子冬偶书",
            "content": "云东乱定少新知，江左书来有跛儿。\r\n才尽罢为文自祭，醒狂宁要臿相随。\r\n天家青女催衣急，漏水金人上箭迟。\r\n却喜故乡原上树，十年羁羽托深枝。"
        },
        {
            "title": "古怀（二首）",
            "content": "遗经姑置楚包茅，新笔恭书《蛊》上爻。\r\n利尽岛溟珠象郡，道湮周鲁凤麟郊。\r\n自判优悠不堪事，薙鸸添室翠分巢。¤\r\n\r\n【注释】：【注释】：\r\n看云（杖名）暮影齐巾角，滴露（酒名）春声落枕凹。"
        },
        {
            "title": "叹病驼",
            "content": "狂夫东游乘白骡，道路适遇病橐驼。\r\n紫毛无复好容色，肉鞍尚耸双坡陀。\r\n南人从来不梦此，私怪目击临干戈。\r\n泉渠元自控蕃落，天苑毕竟连银河。\r\n吴郊楚甸水草浅，任重却欲千斤过。\r\n青袍朝士为起立，茜帽番僧时抚摩。\r\n热风吹尘鼻出火，积雨成潦疮生窠。\r\n牛虻狗虱苦嘬血，末由驱除知奈何。\r\n频年出师数百万，熊罴狮豹相奔波。\r\n岂期独后死沟壑，余光所及良已多。\r\n老奚首帕短裤靴，手持鞭策涕泗沱。\r\n忆昔滦京避暑日，气骨礧嵬从銮和。\r\n沉沉金瓮夹渼马，袅袅锦带悬灵鼍。\r\n眼劳辇下藉鬋刷，屈迹泽畔甘蹉跎。\r\n畴能推广爱乌义，没齿仰饲公田禾。"
        },
        {
            "title": "钱塘春感六首",
            "content": "紫罽軿车从六龙，尽随仙曲度青空。\r\n苍山楼阙旃林里，赤羽旌麾野庙中。\r\n百姓未忘周大赉，成都元有汉遗风。\r\n流莺不管伤春恨，冲落桃花满树红。"
        },
        {
            "title": "闻吴门消息（二首）",
            "content": "百尺齐云半壁开，陪臣犹进九霞杯。\r\n蓬星气白干天棓，苕水烽青入露台。\r\n尽拟田单收故土，不期高干损雄材。\r\n淮鱼断信燕鸿隔，吴树萧萧叶下来。¤"
        },
        {
            "title": "三月十二属予初度时客舍承朱佥枢携僚佐见过",
            "content": "我生三月之仲丁，长庚辅日当奎星。\r\n命居旄头身驿马，薄有抱负多飘零。\r\n鹔鷞尝贳金陵酒，蛟龙幸护钱塘篽。\r\n鲁连海上隐行歌，吴王台前辞下走。\r\n清斋庾杲廿七种，短疏刘蕡四三首。\r\n才名从知造物恶，心脏空梦神人剖。\r\n兹辰客舍风雨俱，汤饼尚少囊中蚨。\r\n正冠试诵《蓼莪》什，冲泥适来樱笋厨。\r\n帐士弹筝玉连琐，庐儿执爨貂襜褕。\r\n落花簌簌香扫途，阖座气作思驰驱。\r\n箕不以簸斗不夬，仰面大笑真吾徒。"
        },
        {
            "title": "秋感（六首）",
            "content": "鲮鱼风息净江波，轧轧机丝响薜萝。\r\n华发道途秋日短，癀怀楼阁暮阴多。\r\n浮查受宿炎州翠，细草从眠墨沼鹅。\r\n心自隐忧身自逸，几时天马渡滹沱。"
        },
        {
            "title": "如梦令 菰村赋赠 朱存理铁网珊瑚卷四",
            "content": "檐耸数株松子。村绕一湾菰米。鸥外迥闻鸡，望望云山烟水。多此。多此。酒进玉盘双鲤。"
        },
        {
            "title": "寄钱泰窝陈雪轩二遗叟",
            "content": "天转云东上六符，有怀无寐枕同孤。\r\n紫芝隐曲歌商皓，烈火残经补汉儒。\r\n私地春先梅老发，盛阴雷疾草狂苏。\r\n祖生迟旦疏殊甚，不计中流少一壶。"
        }
    ]
}