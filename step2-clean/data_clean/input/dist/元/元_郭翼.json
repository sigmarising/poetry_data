{
    "dynasty": "元",
    "author": "郭翼",
    "intro": "",
    "items": [
        {
            "title": "漫兴（九首）",
            "content": "城南市中有楚客，醉卧高楼看月生。\r\n两儿共扶不肯下，紫箫吹度到天明。"
        },
        {
            "title": "绝句（四首）",
            "content": "可惜清明雨也晴，好春须看水东亭。\r\n桃花如马斑斑色，杨柳藏鸦树树青。"
        },
        {
            "title": "漫兴（九首）",
            "content": "广平梅词吐清婉，惠连《雪赋》映婵娟。\r\n况有文章兼二美，吕家亭子得无传。¤"
        },
        {
            "title": "行路难（七首）",
            "content": "庭前芳树花参差，岁岁争新满旧枝。\r\n开白开红接芳叶，撩乱二月三月时。\r\n昔日美人颜似花，看花暮去朝复来。\r\n红夹罗襦泫香露，青天白日春风吹。\r\n而今零落少颜色，见花惋惋含悲思。\r\n百年何人得长好，叹息谓君君不知。¤"
        },
        {
            "title": "春日有怀",
            "content": "客里看春愁不禁，月头月尾雨阴阴。\r\n海棠结巢花匼匝，杨柳满门红浅深。\r\n竟日笙囊寒未解，临池盘盏晚才斟。\r\n诸郎怕有乘舟兴，怪杀喧喧雀报音。"
        },
        {
            "title": "送卢公武应召北上",
            "content": "前朝图史已全收，诏起丘园重纂修。\r\n用夏变夷遵礼乐，大书特笔法《春秋》。\r\n金台墨泻朝挥洒，银烛花消夜校雠。\r\n进卷内廷承顾问，鹄袍端立殿西头。"
        },
        {
            "title": "绝句（四首）",
            "content": "高桃花发江林里，蝶弄莺衔四散飞。\r\n便开金盏留连看，莫放青春造次归。"
        },
        {
            "title": "漫兴（九首）",
            "content": "淮泗大水断禾黍，闻道居人巢树头。\r\n汉武曾闻歌瓠子，老翁更拟赋黄楼。"
        },
        {
            "title": "行路难（七首）",
            "content": "君不见流水泯泯去不还，日月搅搅曾无闲。\r\n人生长苦死催促，富贵早来开我颜。\r\n饮酒饮不多，直爱美人扬美歌。\r\n即今受乐亦已晚，过眼百年能几何。"
        },
        {
            "title": "行路难（七首）",
            "content": "门前十字街，车轮马脚不可遮。\r\n驰名逐势死不畏，赤手生拔鲸鱼牙。\r\n得之未足为身荣，败者颠倒纷若麻。\r\n嗟予无能守命分，乐取意适不愿奢。\r\n诸君惘惘胡不思，来日苦少去日多。\r\n丈夫阖棺事始定，何用无益长怨嗟。¤"
        },
        {
            "title": "行路难（七首）",
            "content": "君不见草木荣复凋，青青摧折风霜朝。\r\n人生寓一世，何异石火飞流焱。\r\n贵贱寿夭百千殊，死者前后孰可逃？当年称意即可乐，烹\r\n羊炰羔召同僚。\r\n莫令闲虑损汝神，未老面黧毛发焦。\r\n冈头松柏多高坟，声誉俱逐尘壤消。\r\n令人及此志沈菀，上堂鼓瑟歌诗谣。¤"
        },
        {
            "title": "淡香亭",
            "content": "别馆间将掷果车，淡香亭下赏春华。\r\n东阑恰好清明节，千树都开烂熳花。\r\n\r\n【注释】：【注释】：\r\n（秦约尝得赵文敏公所篆淡香二字，以遗仲瑛，仲瑛遂作\r\n亭以颜之）"
        },
        {
            "title": "水阁书事寄郑明斋",
            "content": "方桥匼匝小如亭，山色倾江滃々青。\r\n雨里芭蕉怜画扇，花间鹦鹉惜金屏。\r\n谁传鸿宝中篇术，自写《黄庭外景经》。\r\n练水东头三十里，何人识得伍乔星？"
        },
        {
            "title": "和李长吉马诗（五首）",
            "content": "内厩玉花骢，斑斑喷肉鬃。\r\n奚官新浴罢，沙苑踏春风。"
        },
        {
            "title": "和李长吉马诗（五首）",
            "content": "神骏知无匹，骁腾绝域来。\r\n流沙一丈雪，夜拂白龙堆。"
        },
        {
            "title": "行路难（七首）",
            "content": "秦女卷衣咸阳宫，兰烟桂霰茱萸芳。\r\n泥金烂烂辉五彩，新衣新赐苏合房。\r\n朝拥群仙行，羲和御车驾。\r\n飞龙莫从天女游，月中吹笙凤鸣空。\r\n君恩恐移今已衰，羞将泪滴红芙蓉。\r\n宁作蓬池并翼鸟，飞飞到死成匹双。¤"
        },
        {
            "title": "南湖有怀",
            "content": "玉山之诗尚清省，草堂缃帙动星光。\r\n儿郎个个荀文若，宾客人人马季良。\r\n月里吹箫眠复阁，花间移艇过渔庄。\r\n酒酣侧近江头别，独坐南湖意不忘。"
        },
        {
            "title": "行路难（七首）",
            "content": "赠君葡萄之芳醇，琼瑰玉佩之锵鸣，昆吾鹿卢之宝剑，空\r\n桑龙门之瑟琴。\r\n红颜晖晖不长盛，流光欺人忽西沉。\r\n愿君和乐兮欣欣，听我再歌行路吟。\r\n不见陆机华亭上，寥寥鹤唳讵可闻。\r\n朝愁不能驱，暮愁不可处。\r\n中区何狭隘，乘云汗漫瑶之圃。\r\n爰从王母访井公，复约元君谒东父。\r\n灵桃花开银露台，玉文枣熟青琳宇。\r\n我愿于焉此中息，锡以遐年永终古。¤"
        },
        {
            "title": "漫兴（九首）",
            "content": "江上十月风日好，小桃欲开春可怜。\r\n绝胜龙沙三尺雪，雕弓射雁拂庐前。"
        },
        {
            "title": "阳春曲",
            "content": "柳色青堪把，樱花雪未干。\r\n宫中裁白苎，犹怯剪刀寒。"
        },
        {
            "title": "漫兴（九首）",
            "content": "白云满地如白石，明月窥江来近人。\r\n最忆荥阳好兄弟，著霜柿叶写诗新。"
        },
        {
            "title": "漫兴（九首）",
            "content": "瞿卢袁陆思清警，要我题诗来鹤亭。\r\n月下吹笙看舞影，竹中移栅护霜翎。"
        },
        {
            "title": "绝句（四首）",
            "content": "芣苡新生盖池面，辛夷高开满上头。\r\n生憎雨恶兼风恶，转益朝愁复暮愁。"
        },
        {
            "title": "和顾子达见寄",
            "content": "江上去年来辟寇，无家归路转凄迷。\r\n桃花柳絮当三月，瘴雨蛮烟似五溪。\r\n直见荒台麋鹿走，可怜无树凤凰栖。\r\n读书支子桥边宅，瓦砾伤心暗蒺藜。"
        },
        {
            "title": "漫兴（九首）",
            "content": "北山一士禅宗秀，烂熳交情只忆渠。\r\n每与王郎传诅楚，不同怀素学狂书。"
        },
        {
            "title": "行路难（七首）",
            "content": "蹙蹙靡所骋，出自城北门。\r\n顾瞻荒丘中，郁郁蹲石麟。\r\n石阙字漫漫，不知何代贵者坟。\r\n形骸已灭魑魅迹，物化尽为狐兔尘。\r\n吁嗟汉家陵阙荒无主，青山落日秦川下。\r\n犹闻樗里有智人，天子之宫夹其墓。\r\n今日休论智与愚，昔人意气复何如。\r\n愿借飘飖丹凤舄，与子炼形入云墟。¤"
        },
        {
            "title": "和李长吉马诗（五首）",
            "content": "天子飞黄马，牵来赐近臣。\r\n玉阶新雨过，风衮落花尘。"
        },
        {
            "title": "淡香亭",
            "content": "绮席霏霏吹雪暖，霓裳叠叠舞风斜。\r\n魏公翰墨秦家得，一字千金未足夸。"
        },
        {
            "title": "湘弦曲",
            "content": "竹啼非染露，山眩乃疑云。\r\n灵瑟传神语，休令帝子闻。"
        },
        {
            "title": "和李长吉马诗（五首）",
            "content": "佛郎通上国，万里进龙媒。\r\n晓日开阊阖，虹光射玉台。"
        },
        {
            "title": "城南草堂与顾仲瑛夜话",
            "content": "花发草堂风雨春，青灯剪韭话情亲。\r\n乱离隔世今何夕，生死论交竟几人。\r\n城郭是非华表鹤，蓬莱清浅海中尘。\r\n三千宾客冯欢在，莫怪悲歌抚剑频。"
        },
        {
            "title": "王孙曲",
            "content": "春来百种草，无那怨王孙。\r\n迷却郎归路，萋萋不断根。"
        },
        {
            "title": "过绰墩舟中奉寄",
            "content": "绰墩树色青如荠，荡里张帆晓镜开。\r\n乌目峰高云北下，沙湖波阔水西来。\r\n菰{蒋水}打雨鸣还止，皞鳷迎船舞却回。\r\n好入桃源张渥画，秪惭杨马是仙才。"
        },
        {
            "title": "绝句（四首）",
            "content": "雨多二月连正月，草没南园与北园。\r\n一向无情花片片，百般如怨鸟言言。"
        },
        {
            "title": "和李长吉马诗（五首）",
            "content": "天马谁能驭，和鸾驾紫微。\r\n年年清暑去，霹雳逐龙飞。"
        },
        {
            "title": "拟杜陵秋兴（四首）",
            "content": "落日江南发棹歌，楚王宫庙郁嵯峨。\r\n雨经巫峡朝云湿，木落洞庭秋水多。\r\n璧月银河空复在，玉箫金管奈愁何。\r\n只今文藻悲迁客，何处波涛吊汨罗。"
        },
        {
            "title": "漫兴（九首）",
            "content": "侧闻朝家置史馆，须得班马出群材。\r\n揭公已老欧阳死，近者何堪为总裁。"
        },
        {
            "title": "柳塘春",
            "content": "阴阴覆地十余亩，袅袅回塘二月风。\r\n雨过鸥眠沙色里，花飞莺乱水声中。"
        },
        {
            "title": "桓王墓",
            "content": "客行古城下，下有桓王墓。\r\n古城多秋草，牛羊下来暮。"
        },
        {
            "title": "拟杜陵秋兴（四首）",
            "content": "海门八月雨清霜，可怪残雷未肯藏。\r\n虹蜺断江将雨映，鴐鹅背日与风翔。\r\n罗含自老黄华宅，裴度重来绿野堂。\r\n衰暮闭门怀故旧，岂因吹笛满山阳。¤\r\n\r\n【注释】：【注释】：\r\n（铁厓曰：“人呼老郭为五十六，以其长于七言八句也。\r\n”）"
        },
        {
            "title": "无题和袁子英",
            "content": "紫殿长杨满路尘，骊山荒草没麒麟。\r\n伶玄作传追飞燕，李白歌辞忤太真。\r\n舞袖夜虚金掌月，香囊魂坠紫丝茵。\r\n可怜倾国倾城曲，一度秋风一怆神。"
        },
        {
            "title": "拟杜陵秋兴（四首）",
            "content": "江上青山接甬东，离离禾黍馆娃宫。\r\n芙蓉旧苑长洲里，麋鹿荒台落照中。\r\n银海雁飞沉夜月，金茎露冷濯秋空。\r\n可怜萧瑟江关暮，词客哀吟思不穷。¤"
        },
        {
            "title": "寄青龙瞿慧夫博士",
            "content": "醉眠亭上追游日，为惜高情对物华。\r\n草港斗飞花鸭雨，竹沙深映白鹇罝。\r\n丛丛山影侵云直，一一人家落路斜。\r\n近报风流多述作，门生若个是侯巴？"
        },
        {
            "title": "汴堤乐",
            "content": "已信堤名汴，谁教柳姓杨。\r\n龙舟行乐地，不得复归唐。"
        },
        {
            "title": "夜夜曲",
            "content": "蕙花空帐不生春，香壁泥红堕网尘。\r\n微步姗姗灯影里，金屏夜降李夫人。"
        },
        {
            "title": "漫兴（九首）",
            "content": "永嘉为儒有陈子，更思文雅得曹髯。\r\n麟趾凤毛不复见，龙文虎脊有谁兼。"
        },
        {
            "title": "拟杜陵秋兴（四首）",
            "content": "巍巍北斗夜阑干，盛世无忧行路难。\r\n转粟帆樯辽海阔，舞阶干羽安。\r\n黄河正道流应复，白月空江卧独看。\r\n愿借双飞珠树鹤，清游一接凤池翰。¤"
        },
        {
            "title": "漫兴一首",
            "content": "前月海寇入郡郭，病里移家愁杀人。\r\n桃花野屋苦多雨，杨柳清江无好春。\r\n谁似庞公居陇亩，自惭杜老在风尘。\r\n草堂梦寐惊相见，把酒论诗月色新。"
        }
    ]
}