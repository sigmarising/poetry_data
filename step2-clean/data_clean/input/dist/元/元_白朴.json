{
    "dynasty": "元",
    "author": "白朴",
    "intro": "",
    "items": [
        {
            "title": "天净沙 秋",
            "content": "孤村落日残霞，轻烟老树寒鸦。一点飞鸿影下，青山绿水，白草红叶黄花。\r\n【注释】：【注释】：\r\n这首曲写秋景。秋天是萧索的，作者先用了孤村、落日等六个描写景物的词，表达出来。跟着，用“飞鸿”句，把静寂的景物和活动的飞鸿联系起来，静中有动。最后用“青山”、“白草”两句，把美丽的秋景呈现在眼前，使人更觉得可爱。"
        },
        {
            "title": "【双调】乔木查 对景",
            "content": "海棠初雨歇，杨柳轻烟惹，碧草茸茸铺四野。俄然回首处，乱红堆雪。\r\n【幺篇】恰春光也，梅子黄时节，映日榴花红似血。胡葵开满院，碎剪宫缬。\r\n【挂搭沽序】倏忽早庭梧坠，荷盖缺。院宇砧韵切，蝉声咽。露白霜结，水冷风高，长天雁字斜，秋香次第开彻。\r\n【幺篇】不觉的冰澌结，彤云布，朔风凛冽。乱扑吟窗，谢女堪题，柳絮飞玉砌。长郊万里，粉污遥山千叠。去路赊，渔叟散，披蓑去，江上清绝。幽悄闲庭院，舞榭歌楼酒力怯，人在水晶宫阙。\r\n【幺篇】岁华如流水，消磨尽，自古豪杰，盖世功名总是空，方信花开易谢，始知人生多别。忆故园，漫叹嗟，旧游池铺，番做了狐踪兔穴。休痴休呆，蜗角蝇头，名亲共利切。富贵似花上蝶，春宵梦说。\r\n【尾声】少年枕上欢，杯中酒好天良夜，休辜负了锦堂风月。"
        },
        {
            "title": "【小石调】恼煞人",
            "content": "又是红轮西坠，残霞照万顷银波。江上晚景寒烟，雾蒙蒙、风细细，阻隔离人萧索。\r\n【幺篇】宋玉悲秋愁闷，江淹梦笔寂寞。人间岂无成与破，想别离情绪，世界里只有俺一个。\r\n【伊州遍】为忆小卿，牵肠割肚。凄惶悄然无底末，受尽平生苦。天涯海角，身心无个归着。恨冯魁，趋恩夺爱，狗行狼心，全然不怕天折挫。到如今刬地吃耽阁，禁不过，更那堪晚来暮云深锁。\r\n【幺篇】故人杳杳，长江风送，听胡笳沥沥声韵聒。一轮皓月朗，几处鸣榔，时复唱和渔歌。转无那，沙汀蓼岸，一点渔灯相照，寂寞古渡停画舸。双生无语泪珠落，呼仆隶指泼水手，在意扶柁。\r\n【尾声】兰舟定把芦花过，橹声省可里高声和。恐惊散宿鸳鸯，两分飞也似我。"
        },
        {
            "title": "【大石调】青杏子 咏雪",
            "content": "空外六花番，被大风洒落千山。穷冬节物偏宜晚，冻凝沼沚，寒侵帐幕，冷湿阑干。\r\n【归塞北】貂裘客，嘉庆卷帘看。好景画图收不尽，好题诗句咏尤难，疑在玉壶间。\r\n【好观音】富贵人家应须惯，红炉暖不畏严寒。开宴邀宾列翠鬟，拚酡颜，畅饮休辞惮。\r\n【幺篇】劝酒佳人擎金盏，当歌者款撒香檀。歌罢喧喧笑语繁，夜将阑，画烛银光灿。\r\n【结音】似觉筵间香风散，香风散非麝非兰。醉眼朦腾问小蛮，多管是南轩蜡梅绽。"
        },
        {
            "title": "【仙吕】点绛唇",
            "content": "金凤钗分，玉京人去，秋潇洒。\r\n晚来闲暇，针线收拾罢。\r\n【幺篇】独倚危楼，十二珠帘挂，风萧飒。雨晴云乍，极目山如画。\r\n【混江龙】断人肠处，无边残照水边霞。枯荷宿鹭，远树栖鸦。败叶纷纷拥砌石，修竹珊珊扫窗纱。黄昏近，愁生砧杵，怨入琵琶。\r\n【穿窗月】忆疏狂阻隔天涯，怎知人埋冤他。吟鞭袅青骢马，莫吃秦楼酒，谢家茶，不思量执手临歧话。\r\n【寄生草】凭阑久，归绣帏，下危楼强把金莲撒。深沉院宇朱扉亚，立苍苔冷透凌波袜。数归期空画短琼簪，揾啼痕频湿香罗帕。\r\n【元和令】自从绝雁书，几度结龟卦。翠眉长是锁离愁，玉容憔悴煞。自元宵等待过重阳，甚犹然不到家。\r\n【上马娇煞】欢会少，烦恼多，心绪乱如麻。偶然行至东篱下，自嗟自呀，冷清清和月对黄花。"
        },
        {
            "title": "【双调】得胜乐 冬",
            "content": "密布云，初交腊。\r\n偏宜去扫雪烹茶，羊羔酒添价。\r\n胆瓶内温水浸梅花。"
        },
        {
            "title": "【双调】得胜乐 秋",
            "content": "玉露冷，蛩吟砌。\r\n听落叶西风渭水，寒雁儿长空嘹唳。\r\n陶元亮醉在东篱。"
        },
        {
            "title": "【双调】得胜乐 春",
            "content": "丽日迟，和风习，共王孙公子游戏。\r\n醉酒淹衫袖湿，簪花压帽檐低。"
        },
        {
            "title": "【双调】驻马听 舞",
            "content": "凤髻蟠空，袅娜腰肢温更柔。\r\n轻移莲步，汉宫飞燕旧风流。\r\n谩催鼍鼓品梁州，鹧鸪飞起春罗袖。\r\n锦缠头，刘郎错认风前柳。"
        },
        {
            "title": "【双调】驻马听 吹",
            "content": "裂石穿云，玉管宜横清更洁。\r\n霜天沙漠，鹧鸪风里欲偏斜。\r\n凤凰台上暮云遮，梅花惊作黄昏雪。\r\n人静也，一声吹落江楼月。"
        },
        {
            "title": "【双调】驻马听 歌",
            "content": "白雪阳春，一曲西风几断肠。\r\n花朝月夜，个中唯有杜韦娘。\r\n前声起彻绕危梁，后声并至银河上。\r\n韵悠扬，小楼一夜云来往。"
        },
        {
            "title": "【双调】驻马听 弹",
            "content": "雪调冰弦，十指纤纤温更柔。\r\n林莺山溜，夜深风雨落弦头。\r\n芦花岸上对兰舟，哀弦恰似愁人消瘦。\r\n泪盈眸，江州司马别离后。"
        },
        {
            "title": "【越调】天净沙 冬",
            "content": "门前六出花飞，樽前万事休提，为问东君消息。\r\n急教人探，小梅江上先知。"
        },
        {
            "title": "【双调】得胜乐 夏",
            "content": "酷暑天，葵榴发。\r\n喷鼻香十里荷花，兰舟斜缆垂杨下。\r\n只宜铺枕簟、向凉亭披襟散发。"
        },
        {
            "title": "【越调】天净沙 秋",
            "content": "庭前落尽梧桐，水边开彻芙蓉，解与诗人意同。\r\n辞柯霜叶，飞来就我题红。"
        },
        {
            "title": "【越调】天净沙 夏",
            "content": "参差竹笋抽簪，累垂杨柳攒金，旋趁庭槐绿阴。\r\n南风解愠，快哉消我烦襟。"
        },
        {
            "title": "【越调】天净沙 春",
            "content": "暖风迟日春天，朱颜绿鬓芳年，挈榼携童跨蹇。\r\n溪山佳处，好将春事留连。"
        },
        {
            "title": "【越调】小桃红",
            "content": "云鬟风鬓浅梳妆，取次樽前唱。\r\n比著当时江上，减容光，故人别后应无恙。\r\n伤心留得，软金罗袖，犹带贾充香。"
        },
        {
            "title": "【中吕】阳春曲 题情",
            "content": "轻拈斑管书心事，细折银笺写恨词。\r\n可怜不惯害相思，则被你个肯字儿，f!我许多时。\r\n鬓云懒理松金凤，胭粉慵施减玉容。\r\n伤情经岁绣帏空，心绪冗，闷倚翠屏。\r\n慵拈粉线闲金缕，懒酌琼浆冷玉壶。\r\n才郎一去信音疏，长叹吁，香脸泪如珠。\r\n从来好事天生俭，自古瓜儿苦后甜。\r\n奶娘催逼紧抱钳，甚是严，越间阻越情忺。\r\n笑将红袖遮银烛，不放才郎夜看书。\r\n相偎相抱取欢娱，止不过迭应举，及第待何如。\r\n百忙里铰甚鞋儿样，寂寞罗帏冷篆香。\r\n向前搂定可憎娘，止不过赶嫁妆，误了又何妨。"
        },
        {
            "title": "【双调】得胜乐",
            "content": "独自寝，难成梦，睡觉来怀儿里抱空。\r\n六幅罗裙宽褪，玉腕上钏儿松。\r\n独自走，踏成道，空走了千遭万遭。\r\n肯不肯疾些儿通报，休直到教担阁得天明了。\r\n红日晚，遥天暮，老树寒鸦几簇。\r\n咱为甚妆妆频觑，怕有那新雁儿寄来书。\r\n红日晚，残霞在，秋水共长天一色。\r\n寒雁儿呀呀的天外，怎生不捎带个字儿来？"
        },
        {
            "title": "【双调】沉醉东风 渔夫",
            "content": "黄芦岸白蘋渡口，绿杨堤红蓼滩头。\r\n虽无刎颈交，却有忘机友。\r\n点秋江白鹭沙鸥。\r\n傲杀人间万户侯，不识字烟波钓叟。"
        },
        {
            "title": "【中吕】阳春曲 知几",
            "content": "知荣知辱牢缄口，谁是谁非暗点头。诗书丛里且淹留。闲袖手，贫煞也风流。\r\n今朝有酒今朝醉，且尽樽前樽限杯。回头沧海又尘飞。日月疾，白发故人稀。\r\n不因酒困因诗困，常被吟魂恼醉魂。四时风月一闲身。无用人，诗酒乐天真。\r\n张良辞汉全身计，范蠡归湖远害机。乐山乐水总相宜。君细推，今古几人知。"
        },
        {
            "title": "醉中天 佳人脸上黑痣",
            "content": "疑是杨妃在，怎脱马嵬灾？曾与明皇捧砚来。美脸风流杀。叵奈挥毫李白，觑着娇态，洒松烟点破桃腮。"
        },
        {
            "title": "天净沙 冬",
            "content": "一声画角谯门，半庭新月黄昏，雪里山前水滨。竹篱茅舍，淡烟衷草孤村。"
        },
        {
            "title": "天净沙 夏",
            "content": "云收雨过波添，楼高水冷瓜甜，绿树阴垂画檐。纱厨藤簟，玉人罗扇轻缣。"
        },
        {
            "title": "【仙吕】醉中天 佳人脸上黑痣",
            "content": "疑是杨妃在，怎脱马嵬灾？\r\n曾与明皇捧砚来，\r\n美脸风流杀。\r\n叵奈挥毫李白，\r\n觑着娇态，\r\n洒松烟点破桃腮。"
        },
        {
            "title": "【双调】庆东原",
            "content": "忘忧草，含笑花，劝君闻早冠宜挂。\r\n那里也能言陆贾，那里也良谋子牙，\r\n那里也豪气张华？\r\n千古是非心，一夕渔樵话。\r\n黄金缕，碧玉箫，温柔乡里寻常到。\r\n青春过了，朱颜渐老，白发凋骚。\r\n则待强簪花，又恐傍人笑。\r\n暖日宜乘轿，春风宜试马，\r\n恰寒食有二百处秋千架，对人娇杏花，\r\n扑人飞柳花，迎人笑桃花。\r\n来往画船游，招飐青旗挂。"
        },
        {
            "title": "寄生草 饮",
            "content": "长醉后方何碍，\r不醒时有甚思？\r糟醃[1]两个功名字，\r醅淹千古兴亡事，\r曲埋万丈虹霓志。\r不达时皆笑屈原非，\r但知音尽说陶潜是。"
        },
        {
            "title": "天净沙 春",
            "content": "春山暖日和风，阑杆楼阁帘栊。\r杨柳秋千院中。啼莺舞燕，小桥流水飞红。"
        },
        {
            "title": "天净沙·秋思",
            "content": "孤村落日残霞，轻烟老树寒鸦。一点飞鸿影下，青山绿水，白草红叶黄花。\r\n【赏析】：　　该曲虽和马致远的《秋思》有相似处，但却又自有特点。首二句以“孤村”领起，着意渲染秋日黄昏的冷寂。“一点飞鸿”给阴冷的静态画面带来了活力，造成曲子抒发情感的转移。接着诗人用青、绿、白、红、黄五色，以远及近、由高到低、多层次多侧面立体交叉式地描绘出秋日美丽的景象，使整个画面充满了诗意。此曲极富艺术张力，一笔并写两面，成功地将秋日迟暮萧瑟之景与明朗绚丽之景融合在一起，把赏心悦目的秋景作为曲子的主旋律，不失为又一篇写秋杰作。"
        },
        {
            "title": "水",
            "content": "金盘荐华屋，银烛照红妆。欢游曾得多少，风雨送春忙。只道神仙渐远，争信情缘未断，自有返魂香。\r\n　　万木尽摇落，浓艳又芬芳。忆真妃，春睡足，按霓裳。马嵬西下回首，野日淡无光。不避山茶小雪，似爱江梅新月，疏影伴昏黄。谁唤□□起，呵手染霜。"
        },
        {
            "title": "喜春来　题情",
            "content": "从来好事天生俭，自古瓜儿苦后甜。\r\n奶娘催逼紧拘钳，甚是严。越间阻越情忺！"
        },
        {
            "title": "醉中天",
            "content": "疑是杨妃在，怎脱马嵬灾？\r\n曾与明皇捧砚来，\r\n美脸风流杀。\r\n叵奈挥毫李白，\r\n觑着娇态，\r\n洒松烟点破桃腮。"
        },
        {
            "title": "一半儿",
            "content": "云鬟雾鬓胜堆鸦，\r\n浅露金莲簌绛纱，\r\n不比等闲墙外花。\r\n骂你个俏冤家，\r\n一半儿难当一半儿耍。"
        },
        {
            "title": "庆东原",
            "content": "忘忧草，含笑花，\r\n劝君闻早冠宜挂。\r\n那里也能言陆贾，\r\n那里也良谋子牙，\r\n那里也豪气张华？\r\n千古是非心，\r\n一夕渔樵话。"
        },
        {
            "title": "寄生草",
            "content": "长醉后方何碍，\r\n不醒时有甚思？\r\n糟醃[1]两个功名字，\r\n醅淹千古兴亡事，\r\n曲埋万丈虹霓志。\r\n不达时皆笑屈原非，\r\n但知音尽说陶潜是。"
        }
    ]
}