{
    "dynasty": "元",
    "author": "韩奕",
    "intro": "",
    "items": [
        {
            "title": "山中留别",
            "content": "江天云物已凄凄，老去应多少日思。\r\n荒稗满田秋水后，平芜连苑夕阳迟。\r\n眼昏每到看书觉，发白非因览镜知。\r\n力疾杖藜犹可起，山中远趁故人期。"
        },
        {
            "title": "新岁述怀",
            "content": "白首坐中堂，屠苏最后尝。\r\n行年六十一，非短亦非长。\r\n眼昏字尚见，脚软策能将。\r\n寒有衣加体，饥有食充肠。\r\n闲无官职系，贫无私债偿。\r\n懒惟居寝室，健或到僧房。\r\n即死已多幸，且活亦无妨。"
        },
        {
            "title": "独坐",
            "content": "世味老来淡，闭门欣独居。\r\n一闲僧亦羡，多癖友常疏。\r\n竹露头梳冷，茶烟梦觉初。\r\n诗怀并酒兴，不乐复何如。"
        },
        {
            "title": "晚晴",
            "content": "水国秋来少见晴，夕阳忽映小窗明。\r\n西风飒飒林间叶，乍听犹疑是雨声。"
        },
        {
            "title": "咏枝上残花",
            "content": "半春日日雨兼风，野杏官桃到处空。\r\n此树偶留三两朵，依依残影夕阳中。"
        },
        {
            "title": "秋斋",
            "content": "林居近冬候，雨晴天已冷。\r\n露蛩啼夕阴，风竹乱窗影。\r\n衰来身自觉，欲寡事斯屏。\r\n偶此山中人，清谈坐宵永。"
        },
        {
            "title": "齐天乐 寺内，时值端阳",
            "content": "白头尚举齐眉案，相敬未忘宾礼。细数流年，平头六十，恰好一周甲子。吾生贫贱，汝不厌糟糠，不嫌褴缕。□喜而今，已将婚嫁了儿女。顾顾共伊老矣。又何须更问，有无家计。翠艾成人，红榴结子，隐映薰风庭宇。年年到此。愿身健心安，共倾香醑。好添几个，好孙儿戏舞。"
        },
        {
            "title": "寄友",
            "content": "杏花落尽晓风颠，隐几怀人白昼眠。\r\n寒食渐分新改火，春衣犹恋旧装绵。\r\n陶潜入社何妨醉，齐己吟诗不废禅。\r\n朝市悠悠尘土隘，莫教飞到白鸥边。"
        },
        {
            "title": "湖州道中",
            "content": "百里溪流见底清，苕花蘋叶雨新晴。\r\n南浔贾客舟中市，西塞人家水上耕。\r\n岸转青山红树近，湖摇碧浪白鸥明。\r\n棹歌谁唱弯弯月，仿佛吴侬《子夜》声。"
        },
        {
            "title": "偶意",
            "content": "残雪净园池，春风动柳枝。\r\n贫还存旧业，身老见清时。\r\n留客尝新酒，教孙诵古诗。\r\n青山频在望，思欲问归期。"
        },
        {
            "title": "楞伽院",
            "content": "江左尚清谈，方外多高士。\r\n春山烟雨中，半是禅栖地。"
        },
        {
            "title": "李宗严俞友立黄子仁余旧同学友也仲秋雨夜会",
            "content": "虫鸣叶落不开门，秋雨凄寒夕气昏。\r\n同学四人俱白首，偶成一宿共清樽。\r\n时平已许余生在，世变宁将往事论。\r\n坐久话长窗影白，就床犹剪烛花繁。\r\n\r\n【注释】：【原题】：\r\n李宗严俞友立黄子仁余旧同学友也仲秋雨夜会宿小斋因成\r\n四韵"
        },
        {
            "title": "却交师送菊",
            "content": "重重花叶镜光中，在子还如在我同。\r\n万朵寒香方丈室，不曾零落似霜风。"
        },
        {
            "title": "山院",
            "content": "山院频来即是家，邻房几处共烟霞。\r\n石池水碧连朝雨，金粟秋开满树花。\r\n入社陶公宁止酒，品泉陆子解煎茶。\r\n扁舟百里行非远，黄发应堪老岁华。"
        },
        {
            "title": "挽友人醉死",
            "content": "自得杯中趣，俄然逝此身。\r\n是非尘境梦，生死醉乡人。\r\n夜雨空尊泣，春云画翣新。\r\n老年哀易动，何况是比邻。"
        },
        {
            "title": "踏莎行 秋夕，宿上方寺",
            "content": "秋水平湖，夕阳低树。扁舟还觅来时路。到城料得几多程，停桡为欲寻僧去。沓沓松萝，泠泠钟鼓。上方更在云深处。鬓丝禅榻话今宵，从师"
        },
        {
            "title": "惜春",
            "content": "漠漠晴光淡淡天，山青水白景依然。\r\n杜鹃啼处花如雨，白发伤春又一年。"
        },
        {
            "title": "天平寺看梨花",
            "content": "几回扶醉绕花行，漠漠如云映晚晴。\r\n白发如今僧寺里，雨中独对过清明。"
        },
        {
            "title": "竹炉",
            "content": "绿玉裁成偃月形，偏宜煮雪向岩扃。\r\n虚心未许如灰死，古色人看似汗青。\r\n偶免樵柯供土锉，尚疑清籁和陶瓶。\r\n达人曾拟同天地，上有秋虫为篆铭。"
        },
        {
            "title": "次坦庵韵",
            "content": "乍逢虽少慰，遽别又长思。\r\n漫具寻山屐，空歌伐木诗。\r\n莺啼怜日莫，花发笑年衰。\r\n萧散江湖兴，应知不可期。"
        },
        {
            "title": "独卧",
            "content": "高堂四壁空，白首卧衰翁。\r\n往事浮云散，余生落日同。\r\n早蝉鸣柳树，晚蝶绕幽丛。\r\n惟有青山色，多情在望中。"
        },
        {
            "title": "二月二日寄友",
            "content": "频年方节两匆匆，往事闲思半梦中。\r\n江郭春寒连夕雨，海棠花信几番风。\r\n萋萋远浦迷芳草，历历青天没断鸿。\r\n怅望思君无限意，扁舟一醉故人同。"
        },
        {
            "title": "次韵答王宗常",
            "content": "嗟君荒岭外，高卧日蹉跎。\r\n古道人来少，闲门叶落多。\r\n家贫因世难，身病是诗魔。\r\n一自山中别，流年疾似梭。"
        },
        {
            "title": "寄江阴夏翁（雪州）",
            "content": "残山剩水旧吴宫，几度相期杖屦同。\r\n夜雨新晴桃叶渡，春寒已过杏花风。\r\n人生暮景方多暇，春事浓时一半空。\r\n解后逢人因问信，酒船何日过湖东。"
        },
        {
            "title": "春思",
            "content": "积雨柴门草色新，一经白首又青春。\r\n也知性癖难趋俗，却喜身闲不属人。\r\n冷食邻家将禁火，软泥门巷不生尘。\r\n高怀谁肯同消散，放棹烟江采白蘋。"
        },
        {
            "title": "吴中春感次韵",
            "content": "桃李于人强自开，江城寒食客归来。\r\n宫蛙鸣处空存冶，野鹿游时尚有台。\r\n春事梦中三月破，繁华去后几时回。\r\n流传庾信《江南赋》，不信当年事可哀。"
        },
        {
            "title": "夜访隐者家",
            "content": "舍舟陟伊岸，远思一翛然。\r\n幽人田中庐，高柳当门前。\r\n微月照疏雨，夜花静凉天。\r\n相见惬始愿，欢言殊未眠。"
        },
        {
            "title": "寄素庵",
            "content": "相逢白首乐新知，独对青春动远思。\r\n风雨空城花落后，池塘芳草燕来时。\r\n生前只有衔杯好，老去空成览镜悲。\r\n怅望孤帆斜日影，沧江犹负白鸥期。"
        },
        {
            "title": "逢故人夜饮话旧",
            "content": "风色萧萧木落天，故人解后会尊前。\r\n青灯照影冷清夜，白发听歌感少年。\r\n身未死前惟别苦，难相忘处是情牵。\r\n不因世故身亲见，肯信人言海变田。"
        },
        {
            "title": "晓发",
            "content": "忽念离家久，寒江冒晓行。\r\n远帆疑不动，残月似初生。\r\n树密知村近，霜寒觉袂轻。\r\n老来应少出，访旧独多情。"
        },
        {
            "title": "杂兴",
            "content": "一巷西风落叶，半窗斜日残书。\r\n年老怕逢人事，天寒不出吾庐。"
        },
        {
            "title": "海云南轩",
            "content": "岩内古禅居，云霞百顷余。\r\n频过如住近，久客似来初。\r\n露竹晴檐冷，松风夜阁虚。\r\n愿陪宾主后，终老读残书。"
        },
        {
            "title": "晚步",
            "content": "客愁思散步，力疾下高堂。\r\n水暖知鱼乐，林幽识蕙香。\r\n无风花信少，不雨菜畦荒。\r\n解后西邻叟，闲谈到夕阳。"
        },
        {
            "title": "春望次韵",
            "content": "春城柳色几家连，厨舍多时似禁烟。\r\n处处绿芜生夜雨，村村白水落平田。\r\n花稀野圃东风外，人远江天去雁边。\r\n尽日百花洲上路，往来惟有一渔船。"
        },
        {
            "title": "白云泉煮茶",
            "content": "白云在天不作雨，石罅出泉如五乳。\r\n追寻能自远师来，题咏初因白公语。\r\n山中知味有高禅，采得新芽社雨前。\r\n欲试点茶三昧手，上山亲汲云间泉。\r\n物品由来贵同性，骨清肉腻味方永。\r\n客来如解吃茶去，何但令人尘梦醒。"
        },
        {
            "title": "秋日",
            "content": "百事年来尽懒为，闭门高卧动经时。\r\n秋来深悟芭蕉喻，岁暮聊吟蟋蟀诗。\r\n巷陌草深人住少，湖田水没雁来迟。\r\n人生意无贫贱，尊酒鲈鱼且自持。"
        },
        {
            "title": "冬日忆友",
            "content": "霜风切戾撼疏扉，老病支离掩弊衣。\r\n不久形容随日变，无多亲友逐年稀。\r\n池当北向冰容厚，炉到寒深火气微。\r\n操瑟齐王门下客，两年梅发未曾归。"
        },
        {
            "title": "逢故人",
            "content": "相逢喜见白头新，头白相逢有几人。\r\n湖海年来旧知识，半随流水半随尘。"
        },
        {
            "title": "生查子 夏日 强村丛书用明刊韩山人集本",
            "content": "虚牖落桐花，疏箔通荷气。独自绕闲庭，不住来还去。屦滑旧苔滋，衣润残香腻。没一个人来，细说心中事。"
        },
        {
            "title": "清平乐 寿内",
            "content": "炉烟拂拂。生愿长同室。还度新腔调旧瑟。四十三年今日。当初黄卷相逢。后来红线相从。此去白头相守，榴花无限薰风。"
        },
        {
            "title": "水龙吟 海＊许氏舟名",
            "content": "软红尘里忙人，有谁能识沧洲趣。飘然一叶，也无根蒂，御风千里。禅客芦茎，仙翁莲瓣，笑他方外。任浮家不繁，行踪无定，算前身，岂飞絮。不着风花浪蕊，护篷窗、青帘休起。卧游容与，笔床茶灶，安如屋里。待约灵槎，银河秋夕，访牛寻女。且先载我月明中，洗脚唱歌归去。"
        },
        {
            "title": "浪淘沙 重午",
            "content": "细雨折红榴。花满枝头。客边相对思悠悠。欲换金泥题帖子，无复风流。蓬鬓老堪羞。节去难留。一尊重午与谁酬。歌罢楚辞新月上，曲影如"
        },
        {
            "title": "点绛唇 初冬",
            "content": "午梦初回，半窗影转斜阳树。起看梅蕊。向暖曾开未。一霎清寒，卷地西风起。无人至。把门儿闭。自了闲文字。"
        },
        {
            "title": "谒金门 早秋",
            "content": "秋已到。秋到今年何早。秋未到时愁动了。到秋愁不少。愁尚疏浓难扫。愁下肠空易绕。要得没愁惟睡好。愁还将睡觉。"
        },
        {
            "title": "卜算子 雨中",
            "content": "急霰打窗纱，正是愁时候。无柰愁多着酒消，反被愁消酒。又灭又明灯，还短还长漏。为问梅花有甚愁，也似愁人瘦。"
        },
        {
            "title": "瑞龙吟 钱塘怀古",
            "content": "佳丽地。寂寞涛响空城，草深荒垒。龙飞凤舞山神，宛然不复，当时王气。西湖外，缺岸断桥冷落，几湾烟水。画船总有笙歌，向甚处，有垂杨可系。遍野离离禾黍，月观风亭，杳无遗址。惟有两峰南北，在夕阳里。因思当日，翠辇尝南驻。二百年、生民同乐，楚中歌舞。一自重华去。算几□曾经瘦，不似如今最。辽鹤倘重归，到东门市。怎知城郭，也应非"
        },
        {
            "title": "卜算子 九日钱塘怀古",
            "content": "白发对黄花，又一番重九。相会年年少旧人，独酌杯中酒。世短意恒多，此语君知否。莫问明年健似今，且折茱萸寿。"
        },
        {
            "title": "菩萨蛮 山寺夏日",
            "content": "重重树杪高高阁。悬泉千尺檐前客。度夏爱僧居。一来慵下梯。睡余无气力。坐数遥峰碧。闲咏不成诗。斜阳在涧西。"
        },
        {
            "title": "糖多令 湖中",
            "content": "买得个扁舟。乘闲到处游。载将图册与衾绸。不问人家僧舍里，堪住处，便夷犹。雨歇淡烟浮。黄鹂鸣麦秋。石湖西畔碧悠悠。倘遇桃花源里客，随着去，莫归休。"
        },
        {
            "title": "花犯 题步障亭",
            "content": "海棠开，谁家亭馆，依然旧标致。彩云深处。有半湿青红，画阑雕砌。繁英密蕊重重树。望中迷数里。似蜀锦、张成步障，石家徒僭侈。夜深把银烛高烧，有时更折向、铜瓶斜贮。微风度，朱唇似，迎人笑语。□坡老、当年一见，何事在、天涯僧舍底。争似此、安排华屋，长相从富贵。"
        },
        {
            "title": "齐天乐 寺",
            "content": "白头尚举齐眉案，相敬未忘宾礼。细数流年，平头六十，恰好一周甲子。吾生贫贱，汝不厌糟糠，不嫌褴缕。□喜而今，已将婚嫁了儿女。顾顾共伊老矣。又何须更问，有无家计。翠艾成人，红榴结子，隐映薰风庭宇。年年到此。愿身健心安，共倾香醑。好添几个，好孙儿戏舞。"
        },
        {
            "title": "高阳台 七夕",
            "content": "织锦停机，服箱休驾，两情此夕交欢。碧汉无云，银波万顷茫然。凭谁为泛仙槎去，问佳期、何事经年。柰玉蟾易老不多光景连。老□□节欢怀少，漫随他儿女，瓜果开筵。今古无情，算来最是青天。不曾见与何人巧□，只知间阻因缘。信而今悲欢离合，遍满人间。"
        },
        {
            "title": "踏莎行 秋",
            "content": "秋水平湖，夕阳低树。扁舟还觅来时路。到城料得几多程，停桡为欲寻僧去。沓沓松萝，泠泠钟鼓。上方更在云深处。鬓丝禅榻话今宵，从师"
        },
        {
            "title": "无题",
            "content": "落花数点悬蛛网。风蹙文如浪。看来也似惜春光，留住残红不肯放。柳烟槐雨连门巷。要做绿阴模样。绿阴终不似花时，这夏景曲儿休唱。"
        },
        {
            "title": "四字令",
            "content": "茶蘼送香。枇杷映黄。园池偷换春光。正人间昼长。鸠鸣在桑。莺啼近窗。行人远去他乡。正离愁断肠。"
        },
        {
            "title": "清平乐",
            "content": "晓云狼藉。淡淡烟中日。柳絮欲飞无气力。满院绿阴清寂。熏篝香恋残煤。画罗衣试新裁。春尚有些寒在，银屏到晚慵开。"
        },
        {
            "title": "柳梢青",
            "content": "过了清明。江□郭外，云淡烟轻。几家台沼，萍芜自绿，残柳还青。何人楼外吹笙。彷佛□、梨园旧声。唤起闲愁，暗思往事，老去忘情。"
        },
        {
            "title": "百字令 为沈画师题写山楼",
            "content": "软红尘里，爱君家、缥缈半空楼倚。曲槛外，江南江北，两岸好山无际。日涌浮金，烟凝积翠，朝夕映窗几。抛书卧看，丘壑在人胸次。兴来把笔临池，浓涂淡抹，咫尺论千里。内一段精神聚处，□甚诗人能拟。却笑米颠，结庵京□，也便写图夸美。生绡半幅，漫赋新词同寄。"
        },
        {
            "title": "水龙吟 次韵题涌金飞雪画扇",
            "content": "苍寒收尽红尘，四山一色俄惊晓。楼台宫阙，冰壶影里，莹然清悄。独有游人，画船青盖，笙歌犹绕。遍园林松竹，光浑□□，人住处，皆蓬岛。罗扇画来轻小。乍时人、见多惊倒。谁留古本，到今付与，良工涂扫。夏日携时，且挥且玩，暑都消了。更词人亲笔题题，这风景，古犹少。"
        },
        {
            "title": "河传 送俞彦行",
            "content": "天际舟去水和烟。路遥遥知几千。广州又在海西边。堪怜。行人方少年。回首吴台连楚馆。云树远。眼与肠俱断。念归期。是何时。休迟。莺"
        },
        {
            "title": "柳梢青 梁溪道中",
            "content": "柳暗花明。江村□路，微雨才晴。一个扁舟，尽容渔叟，到处闲情。往来凫渚鸥汀。新朋间、旧人争送迎。麦饭榆羹，故园寒食，误却归程。"
        },
        {
            "title": "鹊桥仙 渔父词和放翁韵",
            "content": "三江秋水，五湖春雨。只在钓船中住。滔滔波浪与天浮，钓时认得鱼多处。杏坛有树。桃源有路。罢钓有时间去。虽年八十尚垂纶，□不是、"
        },
        {
            "title": "百字令 次韵答毗陵蒋公冕见寄",
            "content": "问余何事，未中年、已觉心情欢少。对青镜、频伤往事，白发鬓边生早。水上题红，花间拾翠，到如今休了。年年春色，应笑闭门人老。故人咫尺江云，几回吟眺，目断扁舟小。荒后人家依旧好。空记梦中曾到。一曲高歌，知君别后，也恁多愁抱。甚时乘兴，山阴去访安道。"
        },
        {
            "title": "清平乐",
            "content": "房深户密。不放朝寒入。睡起就床梳洗毕。背坐半窗红日。衣香易冷频烧。琴弦正紧慵调。望断山中人信，几多春到梅梢。"
        },
        {
            "title": "贺新郎 送别",
            "content": "烟雨枫桥路。算年来、几番送别，故人千里。君亦当初缘底事，不念平生俦侣。容易把、幽欢间阻。岁晚却思来访旧，旧处亭馆，废垣荒圃。寒日照，残桑梓。同游似我今余几。且留连、小窗清夜，挑灯疑语。身外事多何必问，□□□□□□。况鬓影、相看如许。秋草萧萧连茂苑，正堪愁、杜牧诗中意。谁画在，行装里。"
        },
        {
            "title": "女冠子 元夕",
            "content": "又元宵近。冷风寒雨成阵。春泥巷陌，悄无车马，数碗残灯，依稀相映。夜深光已暝。是处败垣颓砌，荧荧青磷。但＊＊鼓，当当漏，打破一城荒静。古来此地繁华盛。歌舞欢相竞。何事如今，恁地都无些剩。空传下几句，旧腔新令。故老风流尽。漫唱西楼月转，也无人听。自剔残红＊，半窗梅影，伴人愁鬓。"
        }
    ]
}