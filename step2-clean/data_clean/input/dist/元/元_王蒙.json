{
    "dynasty": "元",
    "author": "王蒙",
    "intro": "",
    "items": [
        {
            "title": "题画",
            "content": "虎斗龙争万事休，五湖明月一扁舟。\r\n绿蓑衣上雪飕飕，雪月光中垂钓钩。\r\n钓得鲈鱼春酒熟，仙娃酒酣娇睡足。\r\n雕胡炊饭斫鲈羹，一缕青烟燃楚竹。\r\n篷窗晓对洞庭山，七十二峰青似玉。"
        },
        {
            "title": "玉山主人书画舫",
            "content": "乱后重登旧草堂，主人延客晚樽凉。\r\n风摇竹影书签乱，花落池波砚水香。\r\n离别顿惊年岁改，梦魂愁杀路途长。\r\n欲知阮籍何由哭，四海兵戈两鬓霜。"
        },
        {
            "title": "客中感怀",
            "content": "十年踪迹厌红尘，功业无成白发新。\r\n梦里不知身是客，觉来惟有影随身。\r\n夕阳衰草梁园暮，细雨闲花楚水春。\r\n马足经行今几度，溪山应笑未归人。"
        },
        {
            "title": "茌平县西门邮亭废圃中有花名玉珑瑽枝叶与琼",
            "content": "笔赋二律谁司后土作花王，忍置瑶华官道傍。\r\n衣袂不经尘世染，梦魂犹带广寒香。\r\n孤蟾照破琼林雪，飞蝶栖残珠树香。\r\n天上人间惟有此，好将阑槛护荒凉。¤\r\n\r\n【注释】：【原题】：\r\n茌平县西门邮亭废圃中有花名玉珑瑽枝叶与琼花无异但花\r\n蕊层生与叶相间远望如翠烟笼玉幽香扑人遂呼浊醪痛饮花\r\n下陈令取纸笔索诗乘醉走"
        },
        {
            "title": "宫词",
            "content": "南风吹断采莲歌，夜雨新添太液波。\r\n水殿云廊三十六，不知何处月明多。\r\n\r\n【注释】：【注释】：\r\n（仁和俞友仁见此诗，叹赏曰：“此唐人得意句也。”遂\r\n以其妹妻之。）"
        },
        {
            "title": "姑苏怀古（和陈惟寅韵）",
            "content": "英雄千岁后，春草没古墓。\r\n王气霄间电，富贵薤上露。\r\n百战争山河，埋骨只数步。"
        },
        {
            "title": "留别",
            "content": "调古世寡和，材高自无群。\r\n种玉秘奇术，还丹隐玄文。\r\n披裘负薪士，拾金非所闻。\r\n虽无箕颍节，亦不慕高勋。\r\n石田长芝草，暮春自耕耘。\r\n曲肱枕耒耜，长歌至日曛。\r\n所乐良在兹，没齿伤何云。"
        },
        {
            "title": "钱塘怀古",
            "content": "烟草埋鸿钟，劫灰隐金关。\r\n玉殿空明月，春潮去不还。\r\n十二白玉阑，当年有谁攀。¤"
        },
        {
            "title": "钱塘怀古",
            "content": "阁道流华月，环佩空中行。\r\n吹笙露台夜，桂殿待潮生。\r\n千秋尘世换，惟有大江横。\r\n\r\n【注释】：【注释】：\r\n（至正辛丑十月三日，与惟寅征君同宿愚隐老师丈室，明\r\n烛烹茶，作怀古诗。老禅方兀坐在大觉清净海中，包涵虚\r\n空，生在心内，千古万古，皆属前尘，何暇乃作苍蝇声悲\r\n嘅之耶？顾我局蹐弹丸之地，不暇自悲，复悲往世，我不\r\n为愚，乃令老禅反号为愚，可笑也矣。因写所和诗，为尘\r\n中之尘耳。）"
        },
        {
            "title": "有感",
            "content": "驯龙若御马，下上何足奇。\r\n飘摇海东鸐，司晨不如鸡。\r\n白云本无心，每与仙人期。\r\n悠然岩壑姿，卷舒岂无时。\r\n偶来还自赏，倏去令人思。\r\n燕台十二月，雪没黄金基。\r\n正月河冰泮，二月下流澌。\r\n江南三月暮，落花舞晴丝。\r\n归帆天际来，烟雨渡江迟。\r\n渌波映吴树，双飞锦?鹈。\r\n相思极春水，一夕到天涯。"
        },
        {
            "title": "过姑苏",
            "content": "山围平野绿烟中，江苇萧萧两岸风。\r\n谁种阖闾门外柳，年年飞絮入吴宫。"
        },
        {
            "title": "钱塘怀古",
            "content": "青山俯碧海，南狩建行都。\r\n卫人悲鹤乘，楚国赏羊屠。\r\n雌雄不可辨，千载叹城乌。¤"
        },
        {
            "title": "茌平县西门邮亭废圃中有花名玉珑瑽枝叶与琼",
            "content": "何年碧海会琼仙，云制衣裳雪作钿。\r\n醉锁素虬缠宝树，闲骑白凤下瑶天。\r\n鹤林寺废空流水，后土祠荒起暮烟。\r\n惭愧邮亭一株雪，春风犹得路人怜。\r\n\r\n【注释】：【原题】：\r\n茌平县西门邮亭废圃中有花名玉珑瑽枝叶与琼花无异但花\r\n蕊层生与叶相间远望如翠烟笼玉幽香扑人遂呼浊醪痛饮花\r\n下陈令取纸笔索诗乘醉走"
        },
        {
            "title": "海子桥",
            "content": "暮登海子桥，西绕红门归。\r\n霜风著宫树，叶叶带红飞。\r\n据鞍吹短笛，乘月捣征衣。\r\n江南冰雪里，音信寄来稀。"
        },
        {
            "title": "陈维允荆溪图",
            "content": "太湖西畔树离离，故国溪山入梦思。\r\n辽鹤未归人世换，岁时谁祭斩蛟祠。"
        },
        {
            "title": "登泰山（有引）",
            "content": "飞仙挟我游天门，足蹑万壑云雷奔。\r\n凌虚直上数千尺，适见混沌兮乾坤。\r\n巨鳌左折蓬莱股，鲸波东注榑桑根。\r\n地高俯瞰沧海日，天近仰叩清都阍。\r\n古帝何年辟下土，九点青烟散寰宇。\r\n翠菸孔盖此登封，盛德神功照今古。\r\n人间瞬息三万年，七十二君何茫然。\r\n秦皇汉武踵遗躅，镂玉坎瘗山之巅。\r\n金宫翠陛苦不乐，遣使碧海求神仙。\r\n羲和龙辔不稍贷，岂料海水成桑田。\r\n试向封巾一回首，六合坱莽空云烟。\r\n千秋谁识当时事，五松大夫知此意。\r\n岩前长揖大夫松，数子胡乃干秦封。\r\n高标直下鲁连节，避世不及商山翁。\r\n雪髯雪干如屈铁，涛声瑟瑟吟悲风。\r\n松本无心偶然耳，人情好恶多弥缝。\r\n欲倾箕颍一瓢水，为汝净洗羞惭容。\r\n为君解嘲君勿怒，万事转首成虚空。\r\n帝子绛节朝丹穹，神灵婀娜群仙从。\r\n嘘呵紫焰开芙蓉，光景上属超鸿濛。\r\n玉女夜降骑青龙，鸾匏凤笙声噰噰。\r\n霓裳舞袖飘长虹，琼音间作鸣丝桐。\r\n《白云》清谣曲未终，泠风命驾归崆峒。\r\n千峰万峰浸明月，恍惚身在瑶池宫。\r\n明朝稽首下山去，翠嶂突兀青霞中。\r\n\r\n【注释】：【注释】：\r\n（余过奉高，谒岳祠，见郝伯常山三诗刻于庑下。明日，\r\n登日观峰，下瞰沧海，尘世苍茫，青、徐在衽席间耳。因\r\n成此诗，以补郝公之所未道者云。）"
        },
        {
            "title": "姑苏怀古（和陈惟寅韵）",
            "content": "金精发奇气，剑去虎亦无。\r\n鸱夷已浮江，滕王不可呼。\r\n沉沉数千载，一鸟下平芜。¤"
        },
        {
            "title": "忆秦娥 南方怀古 珊瑚水难卷七",
            "content": "花如雪。东风夜扫苏堤月。苏堤月。香销南国，几回圆缺。钱唐江上潮声歇。江边杨柳谁攀折。谁攀折。西陵渡口，古今离别。"
        },
        {
            "title": "闲适二首",
            "content": "自笑愚公住翠微，长年无事掩荆扉。\r\n苔深绿绮闲棋局，花落严陵旧钓矶。\r\n紫木旋舂明日饭，白云堪制暮春衣。\r\n溪南千树碧桃下，醉倒东风夜不归。"
        },
        {
            "title": "闲适二首",
            "content": "绿杨堪系五湖舟，袖拂东风上小楼。\r\n晴树远浮青嶂出，春江晓带白云流。\r\n古今我爱陶元亮，乡里人称马少游。\r\n不负平生一杯酒，相逢花下醉时休。¤"
        },
        {
            "title": "天竺日章法师得旨还山画泉石闲斋图赠行并题",
            "content": "冲怀澹如水，万境犹虚空。\r\n忽闻还山诏，喜入衰颜红。\r\n山中何所有，手种石上松。\r\n茅屋雰无人，恒有云气封。\r\n青灯照佛龛，炉烟袅松风。\r\n砯崖喷飞泉，赴壑如撞钟。\r\n群响自起灭，闻心本无穷。\r\n尘销诸念寂，梦觉非有踪。\r\n九旬谈一妙，政尔开盲聋。\r\n孰持去来影，观作真实同。\r\n去随流水远，归与云相从。\r\n无心任玄化，泊然齐始终。\r\n秋风动江汉，波浪皆朝宗。\r\n云帆挂海月，渺渺五湖东。\r\n\r\n【注释】：【原题】：\r\n天竺日章法师得旨还山画泉石闲斋图赠行并题此诗"
        },
        {
            "title": "姑苏怀古（和陈惟寅韵）",
            "content": "崔嵬灵岩山，突兀姑苏台。\r\n具区若明镜，曾照西子来。\r\n玉容今寂寞，苍海飞尘埃。¤"
        }
    ]
}