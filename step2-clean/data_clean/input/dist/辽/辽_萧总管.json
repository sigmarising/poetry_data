{
    "dynasty": "辽",
    "author": "萧总管",
    "intro": "",
    "items": [
        {
            "title": "契丹风土歌",
            "content": "契丹家住云沙中，耆车如水马若龙。 \r\n春来草色一万里，芍药牡丹相间红。 \r\n大胡牵车小胡舞，弹胡琵琶调胡女。 \r\n一春浪荡不归家，自有穹庐障风雨。 \r\n平沙软草天鹅肥，胡儿千骑晓打围。 \r\n  旗低昂围渐急，惊作羊角凌空飞。 \r\n海东健鹘健如许，  上风生看一举。 \r\n万里追奔未可知，划见纷纷落毛羽。 \r\n平章俊味天下无，年年海上驱群胡。 \r\n一鹅先得金百两，天使走送贤王庐。 \r\n天鹅之飞铁为翼，射生小儿空看得。 \r\n腹中惊怪有新姜，元是江南经宿食。 \r\n\r\n【注释】：此诗二十四句，共一百六十八字，气势一贯，飞泻直下，契丹族风俗尽在诗中。这首诗不仅极富艺术价值，而且有很高的史料价值。"
        }
    ]
}