{
    "dynasty": "魏晋",
    "author": "曹叡",
    "intro": "（205--239） 即魏明帝。字元仲，沛国谯县（今安徽亳县）人。曹丕之子 。能诗文，与曹操、曹丕并称魏之“三祖” ，文学成就不及操、丕。原有集，已散佚，后人辑有其散文二卷、乐府诗十馀首。",
    "items": [
        {
            "title": "乐府诗",
            "content": "昼作不辍手。\r\n猛烛继望舒。"
        },
        {
            "title": "乐府诗",
            "content": "昭昭素明月。\r\n晖光烛我床。\r\n忧人不能寐。\r\n耿耿夜何长。\r\n微风冲闺闼。\r\n罗帷自飘扬。\r\n揽衣曳长带。\r\n屣履下高堂。\r\n东西安所之。\r\n徘徊以彷徨。\r\n春鸟向南飞。\r\n翩翩独翱翔。\r\n悲声命俦匹。\r\n哀鸣伤我肠。\r\n感物怀所思。\r\n泣涕忽沾裳。\r\n伫立吐高吟。\r\n舒愤诉穹苍"
        },
        {
            "title": "豫章行",
            "content": "于斯诚微物。\r\n能不怀伤悴。"
        },
        {
            "title": "野田黄雀行",
            "content": "四夷重译贡。\r\n百姓讴吟咏太康。"
        },
        {
            "title": "自惜身薄祜行",
            "content": "出身秦川。\r\n爰居伊洛。"
        },
        {
            "title": "清调歌",
            "content": "飞舟沈洪波。\r\n旌旗蔽白日精。\r\n楫人荷轻棹。\r\n腾飞造波庭。"
        },
        {
            "title": "堂上行",
            "content": "武夫怀勇毅。\r\n勒马于中原。\r\n干戈森若林。\r\n长剑奋无前。"
        },
        {
            "title": "猛虎行",
            "content": "双桐生空井。\r\n枝叶自相加。\r\n通泉浸其根。\r\n玄雨润其柯。\r\n绿叶何蓩蓩。\r\n青条视曲阿。\r\n上有双栖鸟。\r\n交颈鸣相和。\r\n何意行路者。\r\n秉丸弹是窠。"
        },
        {
            "title": "燕歌行",
            "content": "白日晼晼忽西倾。\r\n霜露惨凄涂阶庭。\r\n秋草卷叶摧枝茎。\r\n翩翩飞蓬常独征。\r\n有似游子不安宁。"
        },
        {
            "title": "种瓜篇",
            "content": "种瓜东井上。\r\n冉冉自踰垣。\r\n与君新为婚。\r\n瓜葛相结连。\r\n寄托不肖躯。\r\n有如倚太山。\r\n兔丝无根株。\r\n蔓延自登缘。\r\n萍藻托清流。\r\n常恐身不全。\r\n被蒙丘山惠。\r\n贱妾执拳拳。\r\n天日照知之。\r\n想君亦俱然。"
        },
        {
            "title": "棹歌行",
            "content": "王者布大化。\r\n配干稽后祇。\r\n阳育则阴杀。\r\n晷景应度移。\r\n文德以时振。\r\n武功伐不随。\r\n重华舞干戚。\r\n有苗服从妫。\r\n蠢尔吴中虏。\r\n凭江栖山阻。\r\n哀哉王士民。\r\n瞻仰靡依怙。\r\n皇上悼愍斯。\r\n宿昔奋天怒。\r\n发我许昌宫。\r\n列舟于长浦。\r\n翌日乘波扬。\r\n棹歌悲且凉。\r\n太常拂白日。\r\n旗帜纷设张。\r\n将抗旄与钺。\r\n耀威于彼方。\r\n伐罪以吊民。\r\n清我东南疆。"
        },
        {
            "title": "苦寒行",
            "content": "悠悠发洛都。\r\n茾我征东行。\r\n征行弥二旬。\r\n屯吹龙陂城。\r\n顾观故垒处。\r\n皇祖之所营。\r\n屋室若平昔。\r\n栋宇无邪倾。\r\n奈何我皇祖。\r\n潜德隐圣形。\r\n虽没而不朽。\r\n书贵垂伐名。\r\n光光我皇祖。\r\n轩耀同其荣。\r\n遗化布四海。\r\n八表以肃清。\r\n虽有吴蜀寇。\r\n春秋足耀兵。\r\n徒悲我皇祖。\r\n不永享百龄。\r\n赋诗以写怀。\r\n伏轼泪沾缨。"
        },
        {
            "title": "长歌行",
            "content": "静夜在能寐。\r\n耳听众禽鸣。\r\n大城育狐兔。\r\n高墉多鸟声。\r\n坏宇何寥廓。\r\n宿屋邪草生。\r\n中心感时物。\r\n抚剑下前庭。\r\n翔佯于阶际。\r\n景星一何明。\r\n仰首观灵宿。\r\n北辰奋休荣。\r\n哀彼失羣燕。\r\n丧偶独茕茕。\r\n单心谁与侣。\r\n造房孰与成。\r\n徒然喟有和。\r\n悲惨伤人情。\r\n余情偏易感。\r\n怀往增愤盈。\r\n吐吟音不彻。\r\n泣涕沾罗缨。"
        },
        {
            "title": "月重轮行",
            "content": "天地无穷。\r\n人命有终。\r\n立功扬名。\r\n行之在躬。\r\n圣贤度量。\r\n得为道中。"
        },
        {
            "title": "步出夏门行",
            "content": "步出夏门。\r\n东登首阳山。\r\n嗟哉夷叔。\r\n仲尼称贤。\r\n君子退让。\r\n小人争先。\r\n惟斯二子。\r\n于今称传。\r\n林钟受谢。\r\n节改时迁。\r\n日月不居。\r\n谁得久存。\r\n善哉殊复善。\r\n弦歌乐情。\r\n商风夕起。\r\n悲彼秋蝉。\r\n变形易色。\r\n随风东西。\r\n乃眷西顾。\r\n云雾相连。\r\n丹霞蔽日。\r\n彩虹带天。\r\n弱水潺潺。\r\n叶落翩翩。\r\n孤禽失羣。\r\n悲鸣其间。\r\n善哉殊复善。\r\n悲鸣在其间。\r\n朝游清泠。\r\n日暮嗟归。\r\n{?戚}迫日暮。\r\n乌鹊南飞。\r\n绕树三匝。\r\n何枝可依。\r\n卒逢风雨。\r\n树折枝摧。\r\n雄来惊雌。\r\n雌独愁栖。\r\n夜失羣侣。\r\n悲鸣徘徊。\r\n芃芃荆棘。\r\n葛生绵绵。\r\n感彼风人。\r\n惆怅自怜。\r\n月盈则冲。\r\n华不再繁。\r\n古来之说。\r\n嗟哉一言。"
        },
        {
            "title": "善哉行四解",
            "content": "赫赫大魏。\r\n王师徂征。\r\n冒暑讨乱。\r\n振耀威灵。\r\n泛舟黄河。\r\n随波潺湲。\r\n通渠回越。\r\n行路绵绵。\r\n彩旄蔽日。\r\n旗旒翳天。\r\n淫鱼瀺灂。\r\n游戏深渊。\r\n唯塘泊。\r\n从如流。\r\n不为单。\r\n握扬楚。\r\n心惆怅。\r\n歌采薇。\r\n心绵绵。\r\n在淮淝。\r\n愿君速节早旋归。"
        },
        {
            "title": "善哉行",
            "content": "我徂我征。\r\n伐彼蛮虏。\r\n练师简卒。\r\n爰正其旅。\r\n轻舟竟川。\r\n初鸿依浦。\r\n桓桓猛毅。\r\n如罴如虎。\r\n发炮若雷。\r\n吐气如雨。\r\n旄旌指麾。\r\n进退应矩。\r\n百马齐辔。\r\n御由造父。\r\n休休六军。\r\n咸同斯武。\r\n兼涂星迈。\r\n亮兹行阻。\r\n行行日远。\r\n西背京许。\r\n游弗淹旬。\r\n遂届扬土。\r\n奔寇震惧。\r\n莫敢当御。\r\n权实竖子。\r\n备则亡虏。\r\n假气游魂。\r\n鱼鸟为伍。\r\n虎臣列将。\r\n怫郁充怒。\r\n淮泗肃清。\r\n奋扬微所。\r\n运德耀威。\r\n惟镇惟抚。\r\n反旆言归。\r\n旆入皇祖。"
        },
        {
            "title": "短歌行",
            "content": "翩翩春燕。\r\n端集余堂。\r\n阴匿阳显。\r\n节运自常。\r\n厥貌淑美。\r\n玄衣素裳。\r\n归仁服德。\r\n雌雄颉颃。\r\n执志精专。\r\n絜行驯良。\r\n衔土缮巢。\r\n有式宫房。\r\n不规自圆。\r\n无矩而方。"
        }
    ]
}