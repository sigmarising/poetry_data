{
    "dynasty": "魏晋",
    "author": "刘琨",
    "intro": "",
    "items": [
        {
            "title": "胡姬年十五",
            "content": "虹梁照晓日，渌水泛香莲。\r\n如何十五少，含笑酒垆前。\r\n花将面自许，人共影相怜。\r\n回头堪百万，价重为时年。"
        },
        {
            "title": "答卢谌诗",
            "content": "厄运初遘。\r\n阳爻在六。\r\n干象栋倾。\r\n坤仪舟覆。\r\n横厉纠纷。\r\n群妖竞逐。\r\n火燎神州。\r\n洪流华域。\r\n彼黍离离。\r\n彼稷育育。\r\n哀我皇晋。\r\n痛心在目。\r\n天地无心。\r\n万物同涂。\r\n祸淫莫验。\r\n福善则虚。\r\n逆有全邑。\r\n义无完都。\r\n英蘂夏落。\r\n毒卉冬敷。\r\n如彼龟玉。\r\n韫椟毁诸。\r\n刍狗之谈。\r\n其最得乎。\r\n咨余软弱。\r\n弗克负荷。\r\n愆衅仍彰。\r\n荣宠屡加。\r\n威之不建。\r\n祸延凶播。\r\n忠陨于国。\r\n孝愆于家。\r\n斯罪之积。\r\n如彼山河。\r\n斯衅之深。\r\n终莫能磨。\r\n郁穆旧姻。\r\n嬿婉新婚。\r\n不虑其败。\r\n唯义是敦。\r\n裹粮携弱。\r\n匍匐星奔。\r\n未辍尔驾。\r\n已隳我门。\r\n二族偕覆。\r\n三孽并根。\r\n长惭旧孤。\r\n永负冤魂。\r\n亭亭孤干。\r\n独生无伴。\r\n绿叶繁缛。\r\n柔条修罕。\r\n朝采尔实。\r\n夕捋尔竿。\r\n竿翠丰寻。\r\n逸珠盈椀。\r\n实消我忧。\r\n忧急用缓。\r\n逝将去矣。\r\n庭虚情满。\r\n虚满伊何。\r\n兰桂移植。\r\n茂彼春林。\r\n瘁此秋棘。\r\n有鸟翻飞。\r\n不遑休息。\r\n匪桐不栖。\r\n匪竹不食。\r\n永戢东羽。\r\n翰抚西翼。\r\n我之敬之。\r\n废欢辍职。\r\n音以赏奏。\r\n味以殊珍。\r\n文以明言。\r\n言以畅神。\r\n之子之往。\r\n四美不臻。\r\n澄醪覆觞。\r\n丝竹生尘。\r\n素卷莫启。\r\n幄无谈宾。\r\n既孤我德。\r\n又阙我邻。\r\n光光叚生。\r\n出幽迁乔。\r\n资忠履信。\r\n武烈文昭。\r\n旌弓骍骍。\r\n舆马翘翘。\r\n乃奋长縻。\r\n是辔是镳。\r\n何以赠之。\r\n竭心公朝。\r\n何以叙怀。\r\n引领长谣。"
        },
        {
            "title": "扶风歌",
            "content": "南山石嵬嵬。\r\n松柏何离离。\r\n上枝拂青云。\r\n中心十数围。\r\n洛阳发中梁。\r\n松树窃自悲。\r\n斧锯截是松。\r\n松树东西摧。\r\n特作四轮车。\r\n载至洛阳宫。\r\n观者莫不叹。\r\n问是何山材。\r\n谁能刻镂此。\r\n公输与鲁班。\r\n被之用丹漆。\r\n熏用苏合香。\r\n本自南山松。\r\n今为宫殿梁。"
        },
        {
            "title": "扶风歌",
            "content": "朝发广莫门。\r\n暮宿丹水山。\r\n左手弯繁弱。\r\n右手挥龙渊。\r\n顾瞻望宫阙。\r\n俯仰御飞轩。\r\n据鞍长叹息。\r\n泪下如流泉。\r\n系马长松下。\r\n废鞍高岳头。\r\n烈烈悲风起。\r\n泠泠涧水流。\r\n挥手长相谢。\r\n哽咽不能言。\r\n浮云为我结。\r\n归鸟为我旋。\r\n去家日已远。\r\n安知存与亡。\r\n慷慨穷林中。\r\n抱膝独摧藏。\r\n麋鹿游我前。\r\n猿猴戏我侧。\r\n资粮既乏尽。\r\n薇蕨安可食。\r\n揽辔命徒侣。\r\n吟啸绝岩中。\r\n君子道微矣。\r\n夫子故有穷。\r\n惟昔李骞期。\r\n寄在匈奴庭。\r\n忠信反获罪。\r\n汉武不见明。\r\n我欲竟此曲。\r\n此曲悲且长。\r\n弃置勿重陈。\r\n重陈令心伤。"
        },
        {
            "title": "重赠卢谌",
            "content": "握中有悬璧，本自荆山璆。\r\n惟彼太公望，昔在渭滨叟。\r\n邓生何感激，千里来相求。\r\n白登幸曲逆，鸿门赖留侯。\r\n重耳任五贤，小白相射钩。\r\n苟能隆二伯，安问党与仇。\r\n中夜抚枕叹，想与数子游。\r\n吾衰久矣夫，何其不梦周。\r\n谁云圣达节，知命故不忧。\r\n宣尼悲获麟，西狩泣孔丘。\r\n功业未及建，夕阳忽西流。\r\n时哉不我与，去乎若浮云。\r\n朱实陨劲风，繁英落素秋。\r\n狭路倾华盖，骇驷摧双輈。\r\n何意百炼钢，化为绕指柔。"
        }
    ]
}