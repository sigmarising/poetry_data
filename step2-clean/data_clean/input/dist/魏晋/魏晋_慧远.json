{
    "dynasty": "魏晋",
    "author": "慧远",
    "intro": "慧远（334—416）本姓贾氏，晋雁门楼烦(今山西省崞县东部)人。",
    "items": [
        {
            "title": "庐山诸道人游石门诗",
            "content": "超兴非有本， 理感兴自生。\r忽闻石门游， 奇唱发幽情。\r褰裳思云驾， 望崖想曾城。\r驰步乘长岩， 不觉质自轻。\r矫首登灵阙， 眇若凌太清。\r端坐运虚轮， 转彼玄中经。\r神仙同物化， 未若两俱冥。"
        },
        {
            "title": "游庐山",
            "content": "崇岩吐气清，幽岫栖神迹。\r希声奏群籁，响出山溜滴。\r有客独冥游，迳然忘所适。\r挥手抚云门，灵关安足辟？流心叩玄扃，感至理弗隔。\r孰是腾九霄，不奋冲天翮。\r妙同趣自均，一悟超三益。"
        }
    ]
}