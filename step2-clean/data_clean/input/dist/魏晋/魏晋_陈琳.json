{
    "dynasty": "魏晋",
    "author": "陈琳",
    "intro": "陈琳(?-217)字孔璋，广陵（今江苏江都）人。曾经为袁绍掌管过书记，后归附曹操。“建安七子”之一，今存诗四首。有《陈记室集》。",
    "items": [
        {
            "title": "宴会诗",
            "content": "凯风飘阴云。白日扬素晖。\r\n良友招我游。高会宴中闱。\r\n玄鹤浮清泉。绮树焕青蕤。"
        },
        {
            "title": "诗",
            "content": "轗轲固宜然。卑陋何所羞。\r\n援兹自抑慰。研精于道腴。"
        },
        {
            "title": "诗",
            "content": "沉沦众庶间。与世无有殊。\r\n纡郁怀伤结。舒展有何由。"
        },
        {
            "title": "诗",
            "content": "仲尼以圣德。行聘徧周流。\r\n遭斥厄陈蔡。归之命也夫。"
        },
        {
            "title": "诗",
            "content": "春天润九野。卉木涣油油。\r\n红华纷晔晔。发秀曜中衢。"
        },
        {
            "title": "诗",
            "content": "高会时不娱。覊客难为心。\r\n殷怀从中发。悲感激清音。\r\n投觞罢欢坐。逍遥步长林。\r\n萧萧山谷风。黯黯天路阴。\r\n惆怅忘旋反。歔欷涕沾襟。"
        },
        {
            "title": "饮马长城窟行",
            "content": "饮马长城窟，\r\n水寒伤马骨。\r\n往谓长城吏，\r\n慎莫稽留太原卒！\r\n官作自有程，\r\n举筑谐汝声！\r\n男儿宁当格斗死，\r\n何能怫郁筑长城。\r\n长城何连连，\r\n连连三千里。\r\n边城多健少，\r\n内舍多寡妇。\r\n作书与内舍，\r\n便嫁莫留住。\r\n善待新姑嫜，\r\n时时念我故夫子！\r\n报书往边地，\r\n君今出语一何鄙？\r\n身在祸难中，\r\n何为稽留他家子？\r\n生男慎莫举，\r\n生女哺用脯。\r\n君独不见长城下，\r\n死人骸骨相撑拄。\r\n结发行事君，\r\n慊慊心意关。\r\n明知边地苦，\r\n贱妾何能久自全？"
        },
        {
            "title": "诗",
            "content": "节运时气舒。秋风凉且清。\r\n闲居心不娱。驾言从友生。\r\n翱翔戏长流。逍遥登高城。\r\n东望看畴野。回顾览园庭。\r\n嘉木凋绿叶。芳草纤红荣。\r\n骋哉日月逝。年命将西倾。\r\n建功不及时。钟鼎何所铭。\r\n收念还寝房。慷慨咏坟经。\r\n庶几及君在。立德垂功名。"
        }
    ]
}