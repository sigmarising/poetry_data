{
    "dynasty": "魏晋",
    "author": "孙楚",
    "intro": "",
    "items": [
        {
            "title": "出歌",
            "content": "茱萸出芳树颠。\r\n鲤鱼出洛水泉。\r\n白盐出河东。\r\n美豉出鲁渊。\r\n姜桂茶荈出巴蜀。\r\n椒橘木兰出高山。\r\n蓼苏出沟渠。\r\n精{稩月=廾}出中田。"
        },
        {
            "title": "之冯翊祖道诗",
            "content": "举翮抚三秦。\r\n抗我千里目。\r\n念当隔山河。\r\n执觞怀惨毒。"
        },
        {
            "title": "征西官属送于陟阳候作诗",
            "content": "晨风飘歧路。\r\n零雨被秋草。\r\n倾城远追送。\r\n饯我千里道。\r\n三命皆有极。\r\n咄嗟安可保。\r\n莫大于殇子。\r\n彭聃犹为夭。\r\n吉凶如纠纆。\r\n忧喜相纷绕。\r\n天地为我垆。\r\n万物一何小。\r\n达人垂大观。\r\n诫此苦不早。\r\n乖离即长衢。\r\n惆怅盈怀抱。\r\n孰能察其心。\r\n鉴之以苍昊。\r\n齐契在今朝。\r\n守之与偕老。"
        },
        {
            "title": "祖道诗",
            "content": "仰天惟龙。\r\n御地以骥。\r\n利有攸往。\r\n不期而至。"
        },
        {
            "title": "会王侍中座上诗",
            "content": "显允君子。\r\n时惟英邵。\r\n玄貂左移。\r\n华蝉增曜。"
        },
        {
            "title": "太仆座上诗",
            "content": "朝钦厥庸。\r\n出尹京畿。\r\n回受太仆。\r\n四牡騑騑。\r\n绿耳盈箱。\r\n翠华葳蕤。\r\n勋齐庭实。\r\n增国之晖。"
        },
        {
            "title": "除妇服诗",
            "content": "时迈不停。\r\n日月电流。\r\n神爽登遐。\r\n忽已一周。\r\n礼制有叙。\r\n告除灵丘。\r\n临祠感痛。\r\n中心若抽。"
        },
        {
            "title": "答弘农故吏民诗",
            "content": "昔我先侯。\r\n迈德垂化。\r\n康哉之咏。\r\n实由良佐。\r\n惟余忝辱。\r\n弗克负荷。\r\n每历贵邦。\r\n仰瞻泰华。\r\n追慕先轨。\r\n感想哀嗟。\r\n诜诜臣故。\r\n爰及羣士。\r\n皓首老成。\r\n率彼邑里。\r\n阐崇高义。\r\n长幼以齿。"
        }
    ]
}