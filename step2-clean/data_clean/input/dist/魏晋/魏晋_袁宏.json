{
    "dynasty": "魏晋",
    "author": "袁宏",
    "intro": "",
    "items": [
        {
            "title": "拟古诗",
            "content": "高馆百余仞。\r\n迢递虚中亭。\r\n文幌曜琼扇。\r\n碧疏映绮棂。"
        },
        {
            "title": "咏史诗",
            "content": "无名困蝼蚁。\r\n有名世所疑。\r\n中庸难为体。\r\n狂狷不及时。\r\n杨恽非忌贵。\r\n知及有余辞。\r\n躬耕南山下。\r\n芜秽不遑治。\r\n赵瑟奏哀音。\r\n秦声歌新诗。\r\n吐音非凡唱。\r\n负此欲何之。"
        },
        {
            "title": "咏史诗",
            "content": "周昌梗槩臣。\r\n辞达不为讷。\r\n汲黯社稷器。\r\n栋梁表天骨。\r\n陆贾厌解纷。\r\n时与酒梼杌。\r\n婉转将相门。\r\n一言和平勃。\r\n趋舍各有之。\r\n俱令道不没。"
        },
        {
            "title": "采菊诗",
            "content": "息足回阿。\r\n圆坐长林。\r\n披榛即涧。\r\n藉草依阴。"
        },
        {
            "title": "从征行方头山诗",
            "content": "峩峩太行。\r\n凌虚抗势。\r\n天岭交气。\r\n窈然无际。\r\n澄流入神。\r\n玄谷应契。\r\n四象悟心。\r\n幽人来憇"
        }
    ]
}