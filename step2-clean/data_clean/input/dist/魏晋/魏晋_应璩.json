{
    "dynasty": "魏晋",
    "author": "应璩",
    "intro": "190--252） 三国魏文学家。字休琏，汝南（郡治今河南汝南东南）人。 应瑒（德琏）之弟。官至侍中。博学工文，善为书奏。其诗语言通俗，今存《百一诗》等数篇，原有集，已散佚，明人辑有《应休琏集》。",
    "items": [
        {
            "title": "诗",
            "content": "酌彼春酒。\r\n上得供养亲老。\r\n下得温饱妻子。"
        },
        {
            "title": "诗",
            "content": "不悮牵朱丝。\r\n三署来相寻。"
        },
        {
            "title": "诗",
            "content": "城狐不可掘。\r\n社鼠不可熏。"
        },
        {
            "title": "诗",
            "content": "治化贵简易。\r\n法令不欲多。"
        },
        {
            "title": "诗",
            "content": "郡国贪慕将。\r\n驰骋习弓戟。\r\n虽妙未更事。\r\n难用应卒迫。"
        },
        {
            "title": "诗",
            "content": "丈夫要雄戟。\r\n更来宿紫庭。\r\n今者宅四海。\r\n谁复有不幷。"
        },
        {
            "title": "诗",
            "content": "放戈释甲胄。\r\n乘轩入紫微。\r\n从容侍帷幄。\r\n光辅日月辉。"
        },
        {
            "title": "诗",
            "content": "京师何缤纷。\r\n车马相奔起。\r\n借问乃尔为。\r\n将欲要其仕。\r\n孝廉经述通。\r\n谁能应此举。"
        },
        {
            "title": "诗",
            "content": "司隶鹰扬吏。\r\n爪牙徒擢空。\r\n折翅跃毛距。\r\n宛鵛还入笼。\r\n世人指为武。\r\n谁复励严冬。"
        },
        {
            "title": "杂诗",
            "content": "贫子语穷儿。\r\n无钱可把撮。\r\n耕自不得粟。\r\n采彼北山葛。\r\n箪瓢恒日在。\r\n无用相呵喝。"
        },
        {
            "title": "百一诗 二十五",
            "content": "小儿抚尘。"
        },
        {
            "title": "百一诗 二十四",
            "content": "沟渎皆决溢。"
        },
        {
            "title": "百一诗 二十三",
            "content": "山风寒折骨。\r\n目面尽生疮。"
        },
        {
            "title": "百一诗 二十二",
            "content": "革带绳为续。\r\n履舄穿无底。"
        },
        {
            "title": "百一诗 二十一",
            "content": "有酒流如川。\r\n有肉积如岑。"
        },
        {
            "title": "百一诗 二十",
            "content": "槥车在道路。\r\n征夫不得休。"
        },
        {
            "title": "百一诗 十九",
            "content": "茍欲娱耳目。\r\n快心乐腹肠。\r\n我躬不悦欢。\r\n安能虑死亡。"
        },
        {
            "title": "百一诗 十八",
            "content": "丰隆赐美味。\r\n受嚼方呥呥。\r\n鹿鸣吐野华。\r\n独食有何甘。"
        },
        {
            "title": "百一诗 十七",
            "content": "洛水禁罾罟。\r\n鱼鳖不为殖。\r\n空令自相啖。\r\n吏民不得食。"
        },
        {
            "title": "百一诗 十六",
            "content": "太官有余厨。\r\n大小无不卖。\r\n岂徒脯与糗。\r\n醯醢及塩豉。"
        },
        {
            "title": "百一诗 十五",
            "content": "茫茫九州内。\r\n莫作帝者民。\r\n民有忠信行。\r\n莫非帝者臣。"
        },
        {
            "title": "百一诗 十四",
            "content": "人才不能备。\r\n各有偏短长。\r\n稽可小人中。\r\n便辟必知芒。"
        },
        {
            "title": "百一诗 十三",
            "content": "大魏承衰弊。\r\n复欲密其罗。\r\n蚍蜉犹见得。\r\n何云鳅与虾。\r\n狴犴既已备。\r\n歘复置黄沙。"
        },
        {
            "title": "百一诗 十一",
            "content": "平生居□郭。\r\n宁丁忧贫贱。\r\n出门见富贵。\r\n□□□□□。\r\n灶下炊牛矢。\r\n甑中装豆饭。"
        },
        {
            "title": "百一诗 十",
            "content": "十室称忠信。\r\n观过必党里。"
        },
        {
            "title": "百一诗 九",
            "content": "百郡立中正。\r\n九州置都士。\r\n州闾与郡县。\r\n希疏如马齿。\r\n生不相识面。\r\n何缘别义理。"
        },
        {
            "title": "百一诗 八",
            "content": "汉末桓帝时。\r\n郎有马子侯。\r\n自谓识音律。\r\n请客鸣笙竽。\r\n为作陌上桑。\r\n反言凤将雏。\r\n左右伪称善。\r\n亦复自摇头。"
        },
        {
            "title": "百一诗 七",
            "content": "古有行道人。\r\n陌上见三叟。\r\n年各百余岁。\r\n相与锄禾莠。\r\n住车问三叟。\r\n何以得此寿。\r\n上叟前致辞。\r\n室内妪貌丑。\r\n中叟前置辞。\r\n量腹节所受。\r\n下叟前致辞。\r\n夜卧不覆首。\r\n要哉三叟言。\r\n所以能长久。"
        },
        {
            "title": "百一诗 六",
            "content": "少壮面目泽。\r\n长大色丑麄。\r\n丑麄人所恶。\r\n拔白自洗苏。\r\n平生发完全。\r\n变化似浮屠。\r\n醉酒巾帻落。\r\n秃顶赤如壶。"
        },
        {
            "title": "百一诗 五",
            "content": "散骑常师友。\r\n朝夕进规献。\r\n侍中主喉舌。\r\n万机无不乱。\r\n尚书统庶事。\r\n官人乘法宪。\r\n彤管珥纳言。\r\n貂珰表武弁。\r\n出入承明庐。\r\n车服一何焕。\r\n三寺齐荣秩。\r\n百僚所瞻愿。"
        },
        {
            "title": "百一诗 四",
            "content": "细微可不慎。\r\n堤溃自蚁穴。\r\n腠理早从事。\r\n安复劳针石。\r\n哲人覩未形。\r\n愚夫闇明白。\r\n曲突不见宾。\r\n燋烂为上客。\r\n思愿献良规。\r\n江海倘不逆。\r\n狂言虽寡善。\r\n犹有如鸡跖。\r\n鸡跖食不已。\r\n齐王为肥泽。"
        },
        {
            "title": "百一诗 三",
            "content": "子弟可不慎。\r\n慎在选师友。\r\n师友必良德。\r\n中才可进诱。"
        },
        {
            "title": "百一诗 二",
            "content": "年命在桑榆。\r\n东岳与我期。\r\n长短有常会。\r\n迟速不得辞。\r\n斗酒当为乐。\r\n无为待来兹。\r\n室广致凝阴。\r\n台高来积阳。\r\n奈何季世人。\r\n侈靡在宫墙。\r\n饰巧无穷极。\r\n土木被朱光。\r\n征求倾四海。\r\n雅意犹未康。"
        },
        {
            "title": "百一诗 一",
            "content": "下流不可处。\r\n君子慎厥初。\r\n名高不宿着。\r\n易用受侵诬。\r\n前者隳官去。\r\n有人适我闾。\r\n田家无所有。\r\n酌醴焚枯鱼。\r\n问我何功德。\r\n三入承明庐。\r\n所占于此土。\r\n是谓仁智居。\r\n文章不经国。\r\n筐箧无尺书。\r\n用等称才学。\r\n往往见叹誉。\r\n避席跪自陈。\r\n贱子实空虚。\r\n宋人遇周客。\r\n惭媿靡所如。"
        },
        {
            "title": "百一诗 十二",
            "content": "野田何纷纷。\r\n城郭何落落。\r\n埋葬嫁娶家。\r\n皆是商旅客。\r\n丧侧食不饱。\r\n酒肉纷狼籍。"
        },
        {
            "title": "杂诗",
            "content": "秋日苦促短。\r\n遥夜邈绵绵。\r\n贫士感此时。\r\n慷慨不能眠。"
        }
    ]
}