{
    "dynasty": "汉",
    "author": "赵壹",
    "intro": "",
    "items": [
        {
            "title": "疾邪诗",
            "content": "势家多所宜，\r\n咳唾自成珠。\r\n被褐怀金玉，\r\n兰蕙化为刍。\r\n贤者虽独悟，\r\n所困在群愚。\r\n且各守尔分，\r\n勿复空驰驱。\r\n哀哉复哀哉，\r\n此是命矣夫！"
        },
        {
            "title": "疾邪诗",
            "content": "河清不可恃，\r\n人命不可延。\r\n顺风激靡草，\r\n富贵者称贤。\r\n文籍虽满腹，\r\n不如一囊钱。\r\n伊优北堂上，\r\n肮脏倚门边。"
        }
    ]
}