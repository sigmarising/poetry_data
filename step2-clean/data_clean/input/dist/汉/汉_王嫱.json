{
    "dynasty": "汉",
    "author": "王嫱",
    "intro": "",
    "items": [
        {
            "title": "怨旷思惟歌",
            "content": "秋木萋萋，其叶萎黄。\r\n有鸟处山，集于苞桑。\r\n养育羽毛，形容生光。\r\n既得生云，上游曲房。\r\n离宫绝旷，身体摧藏。\r\n志念抑沉，不得颉颃。\r\n虽得委食，心有彷徨。\r\n我独伊何，来往变常。\r\n翩翩之燕，远集西羌。\r\n高山峨峨，河水泱泱。\r\n父兮母兮，道里悠长。\r\n呜呼哀哉，忧心恻伤。"
        }
    ]
}