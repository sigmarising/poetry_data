{
    "dynasty": "汉",
    "author": "秦嘉",
    "intro": "秦嘉（? - ?）\r\n    东汉诗人。字士会。陇西（今甘肃临洮）人。桓帝时为郡上计吏，奉使洛阳。妻徐淑病居母家，不得面别，遂赠诗寄书，以表离情。后在京任黄门郎，数年后病卒。现存诗6首，文2段，载于《玉台新咏》和《艺文类聚》。其诗文语言朴素自然，感情真挚动人。",
    "items": [
        {
            "title": "诗",
            "content": "岩石郁嵯峨。"
        },
        {
            "title": "诗",
            "content": "过辞二亲墓。\r\n振策陟长衢。"
        },
        {
            "title": "赠妇诗",
            "content": "暧暧白日。\r\n引曜西倾。\r\n啾啾鸡雀。\r\n羣飞赴楹。\r\n皎皎明月。\r\n煌煌列星。\r\n严霜凄怆。\r\n飞雪覆庭。\r\n寂寂独居。\r\n寥寥空室。\r\n飘飘帷帐。\r\n荧荧华烛。\r\n尔不是居。\r\n帷帐何施。\r\n尔不是照。\r\n华烛何为。"
        },
        {
            "title": "述婚诗",
            "content": "纷彼婚姻。\r\n祸福之由。\r\n卫女兴齐。\r\n褒姒灭周。\r\n战战竞竞。\r\n惧德不仇。\r\n神启其吉。\r\n果获令攸。\r\n我之爱矣。\r\n荷天之休。"
        },
        {
            "title": "述婚诗",
            "content": "羣祥既集。\r\n二族交欢。\r\n敬兹新姻。\r\n六礼不愆。\r\n羔鴈总备。\r\n玉帛戋戋。\r\n君子将事。\r\n威仪孔闲。\r\n猗兮容兮。\r\n穆矣其言。"
        },
        {
            "title": "秦嘉答妇诗",
            "content": "哀人易感伤。"
        },
        {
            "title": "秦嘉妻徐淑答诗一首",
            "content": "妾身兮不令。\r\n婴疾兮来归。\r\n沉滞兮家门。\r\n历时兮不差。\r\n旷废兮侍觐。\r\n情敬兮有违。\r\n君今兮奉命。\r\n远适兮京师。\r\n悠悠兮离别。\r\n无因兮叙怀。\r\n瞻望兮踊跃。\r\n伫立兮徘徊。\r\n思君兮感结。\r\n梦想兮容辉。\r\n君发兮引迈。\r\n去我兮日乖。\r\n恨无兮羽翼。\r\n高飞兮相追。\r\n长吟兮永叹。\r\n泪下兮沾衣。"
        },
        {
            "title": "赠妇诗",
            "content": "肃肃仆夫征，\r\n锵锵扬和铃。\r\n清晨当引迈，\r\n束带待鸡鸣。\r\n顾看空室中，\r\n仿佛想姿形。\r\n一别怀万恨，\r\n起坐为不宁。\r\n何用叙我心，\r\n遗思致款诚。\r\n宝钗好耀首，\r\n明镜可鉴形。\r\n芳香去垢秽，\r\n素琴有清声。\r\n诗人感木瓜，\r\n乃欲答瑶琼。\r\n愧彼赠我厚，\r\n惭此往物轻。\r\n虽知未足报，\r\n贵用叙我情。"
        },
        {
            "title": "赠妇诗",
            "content": "皇灵无私亲，\r\n为善荷天禄。\r\n伤我与尔身，\r\n少小罹茕独。\r\n既得结大义，\r\n欢乐苦不足。\r\n念当远离别，\r\n思念叙款曲。\r\n河广无舟梁，\r\n道近隔丘陆。\r\n临路怀惆怅，\r\n中驾正踯躅。\r\n浮云起高山，\r\n悲风激深谷。\r\n良马不回鞍，\r\n轻车不转毂。\r\n针药可屡进，\r\n愁思难为数。\r\n贞士笃终始，\r\n恩义不可属。"
        },
        {
            "title": "赠妇",
            "content": "人生譬朝露，居世多屯蹇。\r\n忧艰常早至，欢会常苦晚。\r\n念当奉时役，去尔日遥远。\r\n遣车迎子还，空往复空返。\r\n省书情凄怆，临食不能饭。\r\n独坐空房中，谁与相劝勉。\r\n长夜不能眠，伏枕独展转。\r\n忧来如循环，匪席不可卷。"
        }
    ]
}