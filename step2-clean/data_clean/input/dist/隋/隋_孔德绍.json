{
    "dynasty": "隋",
    "author": "孔德绍",
    "intro": "会稽人， 有清才。事窦建德，初为景城丞，后为内史侍郎，典书檄。建德败，太宗诛之。诗十二首。",
    "items": [
        {
            "title": "送蔡君知入蜀二首",
            "content": "金陵已去国，铜梁忽背飞。\r\n失路远相送，他乡何日归。\r\n灵关九折险，蜀道二星遥。\r\n乘槎若有便，希泛广陵潮。"
        },
        {
            "title": "句",
            "content": "谁分菱花影，还看蓬鬓秋。"
        },
        {
            "title": "落叶（一作孔绍安诗）",
            "content": "早秋惊叶落，飘零似客心。\r\n翻飞未肯下，犹言惜故林。"
        },
        {
            "title": "赋得华亭鹤",
            "content": "华亭失侣鹤，乘轩宠遂终。\r\n三山凌苦雾，千里激悲风。\r\n心危白露下，声断彩弦中。\r\n何言斯物变，翻覆似辽东。"
        },
        {
            "title": "赋得涉江采芙蓉",
            "content": "莲舟泛锦碛，极目眺江干。\r\n沿流渡楫易，逆浪取花难。\r\n有雾疑川广，无风见水宽。\r\n朝来采摘倦，讵得久盘桓。"
        },
        {
            "title": "观太常奏新乐",
            "content": "大君膺宝历，出豫表功成。\r\n钧天金石响，洞庭弦管清。\r\n八音动繁会，九变叶希声。\r\n和云留睿赏，熏风悦圣情。\r\n盛烈光韶濩，易俗迈咸英。\r\n窃吹良无取，率舞抃群生。"
        },
        {
            "title": "送舍利宿定普岩",
            "content": "仁祠表虚旷，祇园展肃恭。\r\n栖息翠微岭，登顿白云峰。\r\n映流看夜月，临峰听晓钟。\r\n涧芳十步草，崖阴百丈松。\r\n萧然遥路绝，无复市朝踪。"
        },
        {
            "title": "登白马山护明寺",
            "content": "名岳标形胜，危峰远郁纡。\r\n成象建环极，大壮阐规模。\r\n层台耸灵鹫，高殿迩阳乌。\r\n暂同游阆苑，还类入仙都。\r\n三休开碧岭，万户洞金铺。\r\n摄心罄前礼，访道挹中虚。\r\n遥瞻尽地轴，长望极天隅。\r\n白云起梁栋，丹霞映栱栌。\r\n露花疑濯锦，泉月似沉珠。\r\n今日桃源客，相雇失归涂。"
        },
        {
            "title": "王泽岭遭洪水",
            "content": "地籁风声急，天津云色愁。\r\n悠然万顷满，俄尔百川浮。\r\n还似金堤溢，翻如碧海流。\r\n惊涛遥起鹭，回岸不分牛。\r\n徒知怀赵景，终是倦阳侯。\r\n木梗诚无托，芦灰岂暇求。\r\n思得乘槎便，萧然河汉游。"
        },
        {
            "title": "夜宿荒村",
            "content": "绵绵夕漏深，客恨转伤心。\r\n抚弦无人听，对酒时独斟。\r\n故乡万里绝，穷愁百虑侵。\r\n秋草思边马，绕枝惊夜禽。\r\n风度谷余响，月斜山半阴。\r\n劳歌欲叙意，终是白头吟。"
        },
        {
            "title": "行经太华",
            "content": "纷吾世网暇，灵岳展幽寻。\r\n寥廓风尘远，杳冥川谷深。\r\n山昏五里雾，日落二华阴。\r\n疏峰起莲叶，危塞隐桃林。\r\n何必东都外，此处可抽簪。"
        },
        {
            "title": "南隐游泉山",
            "content": "名山狎招隐，俗外远相求。\r\n还如倒景望，忽似阆风游。\r\n临崖俯大壑，披雾仰飞流。\r\n岁积松方偃，年深椿欲秋。\r\n野花开石镜，云叶掩山楼。\r\n何须问方士，此处即瀛洲。"
        },
        {
            "title": "送蔡君知入蜀",
            "content": "金陵已去国，铜梁忽背飞。\r\n失路远相送，他乡何日归。"
        }
    ]
}