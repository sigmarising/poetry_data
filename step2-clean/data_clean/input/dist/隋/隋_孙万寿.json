{
    "dynasty": "隋",
    "author": "孙万寿",
    "intro": "",
    "items": [
        {
            "title": "早发扬州还乡邑",
            "content": "乡关不再见，怅望穷此晨。\r\n山烟蔽钟阜。水雾隐江津。\r\n洲渚敛寒色，杜若变芳春。\r\n无复归飞羽，空悲沙塞尘。"
        },
        {
            "title": "东归在路率尔成咏",
            "content": "学宦两无成，归心自不平。\r\n故乡尚万里，山秋猿夜鸣。\r\n人愁惨云色，客意惯风声。\r\n羁恨虽多情，俱是一伤情。"
        }
    ]
}