{
    "dynasty": "宋",
    "author": "邵雍",
    "intro": "邵雍（1011—1077）北宋哲学家。字尧夫，谥康节，先为范阳人，后随父迁共城（今河南辉县）。隐居苏门山百源之上，后人称他为百源先生。屡授官不赴。后居洛阳，与司马光等人从游甚密。根据《易经》关于八卦形成的解释，掺杂道教思想，虚构一宇宙构造图式和学说体系，成为他的\r象数之学也叫先天学。传说他的卜术很准。著有《皇极经世》、《伊川击壤集》等。",
    "items": [
        {
            "title": "依韵和宋都官惠鬯棕拂子",
            "content": "洛邑从来号别都，能容无状久安居。\r\n众蚊多少成雷处，一拂何由议扫除。"
        },
        {
            "title": "春游五首",
            "content": "人间佳节唯寒食，天下名园重洛阳。\r\n金谷暖横宫殿碧，铜驼晴合绮罗光。\r\n桥边杨柳细垂地，花外秋千半出墙。\r\n白马蹄轻草如剪，烂游於此十年强。"
        },
        {
            "title": "依韵和王不疑少卿见赠",
            "content": "不把忧愁累物华，光阴过眼疾如车。\r\n以平为荣忝知分，待足求安恐未涯。\r\n食罢有时寻蕙圃，睡馀无事访僧家。\r\n天津风月胜他处，长是思君共煮茶。"
        },
        {
            "title": "训世孝弟诗十一首",
            "content": "每日清晨一炷香，谢天谢地谢三光。\r\n所求处处田禾热，惟愿人人寿命长。\r\n国有贤臣安社稷，家无逆子恼爹娘。\r\n四方平静干戈息，我若贫时也不妨。"
        },
        {
            "title": "万物吟",
            "content": "万物备于身，乾坤不负人。\r\n时光嗟荏苒，事体落因循。\r\n既感青春老，还惊白发新。\r\n胸中若无有，未免作矣尘。"
        },
        {
            "title": "秋怀三十六首",
            "content": "甘瓜青如蓝，红桃鲜若血。\r\n不忍以后拈，而况用齿齧。\r\n其色已可爱，其味又更绝。\r\n食此无珍言，哀哉口与舌。"
        },
        {
            "title": "训世孝弟诗十首",
            "content": "子孝亲兮弟敬哥，光阴掷过疾如梭，\r\n庭闱乐处儿孙乐，兄弟和时妯娌和。\r\n孝弟传家名不朽，金银满櫃富如何。\r\n要知美誉传今古，子孝亲兮弟敬哥。"
        },
        {
            "title": "治乱吟五首",
            "content": "火能胜水，火不胜水，\r\n其火遂灭。水能从火，\r\n水不从火，其水不熟。\r\n夫能制妻，夫不制妻，\r\n其妻遂绝。妻能从夫，\r\n妻不从夫，其妻必孽。"
        },
        {
            "title": "东轩消海初开劝客酒二首",
            "content": "为爱消梅胜早梅，数枝先发日徘徊。\r\n若教岭表腊前尽，安有洛阳正后开。\r\n香逐暖风初出谷，艳随芳酒正浮醅。\r\n佳宾会取东君意，莫负乘春此际来。"
        },
        {
            "title": "弄笔",
            "content": "行年五十二，老去复何忧。\r\n事贵照至底，话难言到头。\r\n上有明天子，下有贤诸侯。\r\n饮食高眠外，自馀无所求。"
        },
        {
            "title": "观陈希夷先生真及墨迹",
            "content": "及见希夷迹，又见希夷真。\r\n始知今与古，天下长有人。"
        },
        {
            "title": "年老逢春十三首",
            "content": "年老年逢春春莫厌，春工慎勿致猜嫌。\r\n红芳若得眼前过，白发任从头上添。\r\n雨后艳花零泪颗，风馀新月露眉尖。\r\n轻醇酒面斟来凸，举盏长忧不易拈。"
        },
        {
            "title": "人生长有两般愁",
            "content": "人生长有两般愁，愁死愁生未易休。\r\n或向利中穷力取，或于名上尽心求。\r\n多思唯恐晚得手，未老已闻先白头。\r\n我有何功居彼上，其间掉臂独无忧。"
        },
        {
            "title": "答李希淳屯田三首",
            "content": "胸中日月时舒惨，笔下风云旋合离。\r\n老去无成尚如此，不知成后更何为。"
        },
        {
            "title": "和人放怀",
            "content": "为人虽未有前知，富贵功名岂力为。\r\n滌荡襟怀须是酒，优游情思莫如诗。\r\n况当水竹云山地，忍负风花雪月期。\r\n男子雄图存用舍。不开眉笑待何时。"
        },
        {
            "title": "安乐窝中看雪",
            "content": "同云漠漠雪霏霏，安乐窝中卧看时。\r\n初讶后园罗玉树，却惊平地璨瑶池。\r\n未逢寒食棃花谢，不待春风柳絮飞。\r\n酒放半醺帘半卷，此情无使外人知。"
        },
        {
            "title": "首尾吟",
            "content": "尧夫非是爱吟诗，诗是尧夫爱物时。\r\n晓事情怀须洒落，出尘言语必新奇。\r\n山川秀拔宁无孕，天地精英自有归。\r\n粹气始能生粹物，尧夫非是爱吟诗。"
        },
        {
            "title": "高竹八首",
            "content": "高竹数十尺，仍在高花上。\r\n柴门昼不开，青碧日相向。\r\n非止身休逸，是亦心夷旷。\r\n能知闲之乐，自可敌卿相。"
        },
        {
            "title": "天宫小阁纳凉",
            "content": "小阁清风岂易当，一般情味若义皇。\r\n洛阳有客不知姓，二十年来享此凉。"
        },
        {
            "title": "王氏螟罗氏子",
            "content": "庚星一点光无涯，日来飞入江东家。\r\n江东江左旧声气，叔氏得之真差事。\r\n归来瑞光凌九霄，叔氏喜亦迎眉鬓。\r\n家人惊起偏物色，袖中却得真英物。\r\n螟蛉须信逢蜾蠃，莫惜丁宁长类我。\r\n他年解有速肖时，会振风流旧江左。"
        },
        {
            "title": "秋日登崇德阁二首",
            "content": "无限高贤抑壮图，登临不用起长吁。\r\n山川千古战争后，冠剑百年零落馀。\r\n浪把功名为忆任，那知富贵岂人谟。\r\n丹青曲尽世间妙，写得凭栏意思无。"
        },
        {
            "title": "谢开叔司封用无事求得最多",
            "content": "客问人间事若何，尧夫对曰不知佗。\r\n居林之下行林下，无事无求得最多。"
        },
        {
            "title": "自和打乖吟",
            "content": "安乐窝中好打乖，自知元没出人才。\r\n老年多病不服药，少日壮心都已灰。\r\n庭草划除终未尽，槛花抬举尚难开。\r\n轻风吹动半醺酒，此乐直从天外来。"
        },
        {
            "title": "六十五岁新正自贻",
            "content": "予家洛城里，况在天津畔。\r\n行年六十五，当宋之盛旦。\r\n南园临通衢，北圃仰双观。\r\n虽然在京国，却如处山涧。\r\n清泉篆沟渠，茂木绣霄汉。\r\n凉风竹下来，皓月松间见。\r\n面前有芝兰，目下无冰炭。\r\n坐上有馀欢，胸中无交战。\r\n冬夏既不出，炎凉徒自变。\r\n荣辱既不入，富贵徒自衒。\r\n恶闻人之恶，乐道人之善。\r\n不行何趑趄，勿药何{左目右冥}眩。\r\n谁谓金石坚，其心亦能断。\r\n谁谓鬼神灵，其诚亦能贯。"
        },
        {
            "title": "自问二首",
            "content": "年来因甚可吟诗，桃李无言莺有辞。\r\n啼到黄昏犹自啼，奈何人老又春归。"
        },
        {
            "title": "君子与人交",
            "content": "君子与人交，未始无惊惕。\r\n小人与人交，未始无差忒。\r\n祗此真喜欢，也宜重爱惜。\r\n他年云水疏，亦恐难寻觅。"
        },
        {
            "title": "重病吟",
            "content": "安乐五十年，一旦感重疾。\r\n仍在盛夏中，伏枕几百日。\r\n砭灸与药饵，百疗效无一。\r\n以命听於天，於心何所失。"
        },
        {
            "title": "安乐窝中吟",
            "content": "安乐窝中弄旧编，旧编将绝又重聊。\r\n灯前烛下三千日，水畔花间二十年。\r\n有主山河难占籍，无争风月任收权。\r\n闲吟闲咏人休问，此个功夫世不传。"
        },
        {
            "title": "题淮阴侯庙十首",
            "content": "一时韩信为良犬，千古萧何作霸臣。\r\n彼此并干名教罪，罪犹不逮谓斯人。"
        },
        {
            "title": "偶得吟",
            "content": "壮岁若奔驰，随分受官职。\r\n所得唯锱铢，所丧无纪极。\r\n今日度一朝，明日过一夕。\r\n不免如路人，区区被劳役。"
        },
        {
            "title": "欢喜吟",
            "content": "日往月来，终则有始。\r\n半行天上，半下地底。\r\n照临之间，不忧则喜。\r\n予何人哉，欢喜不已。"
        },
        {
            "title": "十六日依韵酬福昌令有寄",
            "content": "道义相欢岂易亲，古称难处是知人。\r\n文章不结市朝士，荣辱非关云水身。\r\n话入精详皆物理，言无形迹尽天真。\r\n他时洛社过从辈，图牒中添又一邻。"
        },
        {
            "title": "答友人",
            "content": "何者名为善处身，非唯能武又能文。\r\n可行可止存诸已，或是或非系在人。\r\n遍数古来贤所得，历观天下事须真。\r\n吉凶悔吝生乎动，刚毅木讷近於仁。\r\n易地皆然休计较，不言而信省开陈。\r\n虽居蛮貊亦行矣，无患乡闾情未亲。"
        },
        {
            "title": "共城十吟·其十曰春郊花落",
            "content": "春暮多风雨，离披满后园。\r\n晓余残片拥，晴外乱红翻。\r\n香径难留裛，娇心绝弄繁。\r\n成蹊是桃李，狼籍尚无言。"
        },
        {
            "title": "伊川吟",
            "content": "休嗟流年随逝水，但将清景逐闲情。\r\n山河天下从来广，日月林间长自明。\r\n幸有园林供笑傲，岂无诗酒乐升平。\r\n如何更得烟霞侣，好向伊川老此生。"
        },
        {
            "title": "秋望吟",
            "content": "草色连云色，山光接水光。\r\n危楼一百尺，旅雁两三行。"
        },
        {
            "title": "多多吟",
            "content": "天下居常，害多于利。\r\n乱多于治，忧多于喜。\r\n奈何人生，不能免此。\r\n奈何予生，皆为外事。"
        },
        {
            "title": "首尾吟",
            "content": "尧夫非是爱吟诗，诗是天津再住时。\r\n积翠莺花供秀润，上阳春月助新奇。\r\n凤凰楼观云中看，道德园林枕上窥。\r\n不负太平吟笑事，尧夫非是爱吟诗。"
        },
        {
            "title": "秋怀三十六首",
            "content": "稻稌天所生，{左麦右匊}蘖人所制。\r\n釀之命为酒，饮之可成醉。\r\n刚者使之柔，懦者使之毅。\r\n善移造物权，其功亦不细。"
        },
        {
            "title": "伤心行",
            "content": "不知何铁打成针，一打成针只刺心。\r\n料得人心不过寸，刺时须刺十分深。"
        },
        {
            "title": "好恶吟",
            "content": "恶死好生，去害就利。\r\n天下之人，其情无异。"
        },
        {
            "title": "宽猛吟",
            "content": "宽则民慢，猛则民残。\r\n宽猛相济，其民自安。"
        },
        {
            "title": "欢笑",
            "content": "划平荆棘盖楼台，楼上笙簧鼎沸开。\r\n欢笑未绝兵火起，从前荆棘却生来。"
        },
        {
            "title": "喜春吟",
            "content": "春至已将诗探伺，春归更用酒追寻。\r\n酒因春至春归饮，诗为花开花谢吟。\r\n花谢花开诗屡作，春归春至酒频斟。\r\n情多不是强年少，和气冲心何可任。"
        },
        {
            "title": "答人书言",
            "content": "无位立事难，逢时建功易。\r\n求全自有毁，举大须略细。\r\n去恶虑伤恩，存恶忧害义。\r\n徒有仁者心，殊无仁者意。"
        },
        {
            "title": "春阴",
            "content": "日日是春阴，春阴又复沉。\r\n养花虽有力，爱月岂无心。\r\n月满方能看，花开始可吟。\r\n柰何花与月，殊不谅人深。"
        },
        {
            "title": "望雨",
            "content": "久旱偶成雨，方喜慰愁苦。\r\n虽能敛尘土，不能救禾黍。"
        },
        {
            "title": "新正吟",
            "content": "蘧瑗知非日，宣尼读易年。\r\n人情止于是，天意岂徒然。\r\n立事情尤倦，思山兴益坚。\r\n谁能同此志，相伴老伊川。"
        },
        {
            "title": "首尾吟",
            "content": "尧夫非是爱吟诗，诗是尧夫不寐时。\r\n咀茹兰薰宜有主，恢张风雅更为谁。\r\n三千来首收清月，二十余年撚白髭。\r\n了却许多闲职分，尧夫非是爱吟诗。"
        },
        {
            "title": "演绎吟",
            "content": "何者谓知者，知音只在心。\r\n肝脾无效验，锺鼓漫搜寻。\r\n既若能开物，何须更鼓琴。\r\n来仪非为凤，只是感人深。"
        },
        {
            "title": "十分吟",
            "content": "所谓十分人，须有十分真。\r\n非为能写字，非谓能为文。\r\n非谓眉目秀，非谓衣服新。\r\n欲行人世上，直须先了身。"
        },
        {
            "title": "和陕令张师柔石柱村诗",
            "content": "君为陕县令，我实康公孙。\r\n始祖有遗烈，托君访春存。\r\n夫君有诗来，题云石柱村。\r\n石柱之始立，於古无所根。\r\n就勒分陕铭，惟唐人之言。\r\n既历年所多，首尾无完文。\r\n难以从考正，将焉求其源。\r\n我患读书寡。知识无过人。\r\n经书史传外，不能破群昏。\r\n从长卿公羊，宜自陕而分。\r\n从君陈毕命，宜成周而云。\r\n二者兼取之，於义似或尊。\r\n分政东西郊，可以陕洛论。\r\n此说如近之，庶几缓纷纭。\r\n甘棠之蔽芾，石柱之青新。\r\n当时之盛事，予不得而亲。\r\n二南之正化，二公之清芬。\r\n千载之美谈，予可得而闻。\r\n弃经而任传，儒者固不遵。\r\n作诗以明之，驰此庸报君。"
        },
        {
            "title": "霜露吟",
            "content": "天地有润泽，其降也瀼瀼。\r\n暖则为湛露，寒则为繁霜。\r\n为露万物悦，为露万物伤。\r\n二物本一气，恩威何照彰。"
        },
        {
            "title": "秋怀三十六首",
            "content": "池荷日取败，篱菊日就荣。\r\n其于品彙间，自与节气争。\r\n盛衰不同时，贤愚难并行。\r\n安得松桂心，四时长青青。"
        },
        {
            "title": "谢富丞相招出仕二首",
            "content": "欲遂终焉老闲计，未知天意果如何。\r\n几重轩冕酬身贵，得似云山到眼多。\r\n好景未尝无兴咏，壮心都已入消磨。\r\n鵷鸿自有江湖乐，安用区区设网罗。"
        },
        {
            "title": "首尾吟",
            "content": "尧夫非是爱吟诗，诗是尧夫觉老时。\r\n不动已求如孟子，无言又欲学宣尼。\r\n能知同道道亦得，始信先天天弗违。\r\n六十三年无事客，尧夫非是爱吟诗。"
        },
        {
            "title": "又旋风吟二首",
            "content": "自是尧夫不善琴，非关天下少知音。\r\n老年难做少年事，年少不知年老心。\r\n将养精神便静坐，调停意思喜清吟。\r\n如何医药不寻访，近日衰躯有病侵。"
        },
        {
            "title": "与人话旧",
            "content": "耳目所闻见，且言三十春。\r\n才更十次闰，已换一番人。\r\n圮族绮纨故，朱门车马新。\r\n从来皆偶尔，可者谓功勳。"
        },
        {
            "title": "闲吟四首",
            "content": "居洛八九载，投心唯二三。\r\n相逢各白首，共坐多清谈。\r\n人事已默定，世情曾久谙。\r\n酒行勿相逼，徐得奉醺酣。"
        },
        {
            "title": "禁烟留题锦屏山下四首",
            "content": "寒食风烟锦屏下，凭高把酒兴何如。\r\n满川桃李方妍媚，不忍重为风破除。"
        },
        {
            "title": "风月吟",
            "content": "凉风无限清，良月无限明。\r\n清明不我舍，长能成欢情。\r\n终朝三褫辱，昼日三接荣。\r\n荣辱我不预，何复能有惊。"
        },
        {
            "title": "安乐窝中好打乖吟",
            "content": "安乐窝中好打乖，打乖年纪合挨排。\r\n重寒盛暑多闭户，轻暖初凉时出街。\r\n风月煎催亲笔砚，莺花引惹傍樽罍。\r\n问君何故能如此，祗被才能养不才。"
        },
        {
            "title": "力穑吟",
            "content": "春时耕种，夏时耘耨。\r\n秋时收治，冬时用受。\r\n雨露不愆，既轩既秀。\r\n水旱为灾，尚罹其咎。"
        },
        {
            "title": "首尾吟",
            "content": "尧夫非是爱吟诗，诗是尧夫语物时，\r\n物盛物衰随气候，人荣人瘁逐推移。\r\n天边新月有时待，水上落花何处追。"
        },
        {
            "title": "赠富公",
            "content": "天下系休戚，世间谁擬伦。\r\n三朝为宰相，四海作闲人。\r\n照破万古事，收归一点真。\r\n不知缘底事，见我却殷勤。"
        },
        {
            "title": "闲居述事",
            "content": "一点天真都不耗，千锺人禄是难来。\r\n太平自庆无他事，有酒时时三五杯。"
        },
        {
            "title": "观性吟",
            "content": "千万年之人，千万年之事。\r\n千万年之情，千万年之理。\r\n惟学之所能，坐而烂观尔。"
        },
        {
            "title": "首尾吟",
            "content": "尧夫非是爱吟诗，诗是尧夫春出时。\r\n一点两点小雨过，三声五声流莺啼。\r\n杯深似锦花间醉，车稳如茵草上归。\r\n更在太平无事日，尧夫非是爱吟诗。"
        },
        {
            "title": "芍药四首",
            "content": "阿姨天上舞霓裳，姊妹庭前剪雪霜。\r\n要与牡丹为近侍，铅华不待学梅妆。"
        },
        {
            "title": "观有唐吟",
            "content": "天生神武奠中央，不尔群凶未易攘。\r\n贞观若无风凛凛，开元安有气扬扬。\r\n凭同始见山河壮，入夏方知日月长。\r\n三百年间能浑一，事虽成往道弥光。"
        },
        {
            "title": "老去吟",
            "content": "老去无成不入时，中年养病只吟诗。\r\n因乘意思要舒放，肯把语言生事治。\r\n世上闲愁都一致，人间何务更能为。\r\n携筇晚步天津畔，为报沙鸥慎勿飞。"
        },
        {
            "title": "秋游六首",
            "content": "九月风光虽已暮，中州景物未全衰。\r\n眼观秋色千万里，手把黄花三两枝。\r\n美酒易消闲岁月，青铜休照老容仪。\r\n若言必使他人信，沥尽丹诚谁肯知。"
        },
        {
            "title": "禁烟留题锦屏山下四首",
            "content": "无涯桃李待清明，经岁言能开得成。\r\n不念化工曾着力，狂风何故苦相凌。"
        },
        {
            "title": "首尾吟",
            "content": "尧夫非是爱吟诗，诗到忘言是尽时。\r\n虽则借言通要妙，又须从物见几微。\r\n羹因不知方知淡，乐为无声始识希。\r\n多少风花待除改，尧夫非是爱吟诗。"
        },
        {
            "title": "再答王宣徽",
            "content": "自有吾儒乐，人多不肯循。\r\n以禅为乐事，又起一重尘。"
        },
        {
            "title": "首尾吟",
            "content": "尧夫非是爱吟诗，诗是尧夫代记时。\r\n官职固难称太史，文章却欲学宣尼。\r\n能归岂谢陶元亮，善听何惭锺子期。\r\n德若不孤吾道在，尧夫非是爱吟诗。"
        },
        {
            "title": "四小吟简陈季常",
            "content": "八月小春天，小花开且殷。\r\n晚来经小雨，遂使小车闲。"
        },
        {
            "title": "有妄吟",
            "content": "作伪少阴德，饰非多隐情。\r\n人心虽曖昧，天道自分明。\r\n手足既皆露，语言安足凭。"
        },
        {
            "title": "和君实端明副酒之什",
            "content": "洛阳花木满城开，更送东都双榼来。\r\n遂使闲人转狂乱，奈何红日又西颓。"
        },
        {
            "title": "冬至吟",
            "content": "何者谓之几，天根理极微。\r\n今年初尽处，明日未来时。\r\n此际易得意，其间难下辞。\r\n人能知此意，何事不能知。"
        },
        {
            "title": "笔兴吟",
            "content": "窗晴气和暖，酒美手柔软。\r\n兴逸情撩乱，笔落春花烂。"
        },
        {
            "title": "偶书",
            "content": "堪笑又堪嗟，人生果若何。\r\n宜将万端事，都入一声歌。\r\n世态逾翻掌，年光剧逝波。\r\n静中真气味，所得不胜多。"
        },
        {
            "title": "芍药四首",
            "content": "花不能言意已知，今君慵饮更无疑。\r\n但知白酒留佳客，直待琼丹覆玉彝。"
        },
        {
            "title": "闻少华崩",
            "content": "变化无踪倐忽间，力回天地不为难。\r\n若教施展巨灵手，岂止轩腾少华山。\r\n六社居民皆覆没，九泉磐石尽飞翻。\r\n刍荛一句能收采，尧舜之时自可攀。"
        },
        {
            "title": "雨岁锦屏之游不克见郑令因以寄之",
            "content": "岁岁群芳正烂开，锦屏山下赏春来。\r\n两年不得陪山躅，洞里仙人出未回。"
        },
        {
            "title": "十三日游上寺及黄涧",
            "content": "能休尘境为真境，未了僧家是俗家。\r\n不向此中寻洞府，更於何处觅城花。"
        },
        {
            "title": "又五首",
            "content": "用药似交兵，兵交岂有宁。\r\n求安安未得，去病病还生。\r\n汤剂未全补，甘肥又却争。\r\n何由能寿考，瑞应老人星。"
        },
        {
            "title": "题四皓庙四首",
            "content": "弹秦失御血横流，天下求君君不有。\r\n正是英雄较逐时，未知鹿入何人手。"
        },
        {
            "title": "忠厚吟",
            "content": "小人斯须，君子长久。\r\n斯须倾邪，长久忠厚。"
        },
        {
            "title": "岁俭吟",
            "content": "岁俭心非俭，家贫道不贫。\r\n谁知天地内，别有好乾坤。"
        },
        {
            "title": "浩歌吟",
            "content": "何者谓知几，惟神能造微。\r\n行藏全在我，用舍系於时。\r\n每恨知人晚，常忧见事迟。\r\n与天为一体，然后识宣尼。"
        },
        {
            "title": "内外吟",
            "content": "目耳鼻口，人之户牖。\r\n心胆脾肾，人之中霤。\r\n内若能守，外自不受。\r\n内若无守，外何能久。"
        },
        {
            "title": "代书寄白波张景真辇运",
            "content": "秋入山河气象雄，不堪闲望老年中。\r\n金兰契重思无限，手足情多感未终。\r\n半局残棋销白昼，一{上竹下替}华发乱西风。\r\n唯君父子相知久，松桂心同色更同。"
        },
        {
            "title": "无事吟",
            "content": "人间万事若磨持，丛入枯荣利害机。\r\n祗有一般无对处，都如天地未分时。"
        },
        {
            "title": "楼上寄友人",
            "content": "有客常轻平地春，夫春不得不云云。\r\n能安陋巷无如我，既上高楼远忆君。\r\n满眼云林都是绿，万家烟瓦半来新。\r\n冯栏须是心无事，谁是冯栏无事人。"
        },
        {
            "title": "名实吟",
            "content": "内无是实，外有是名，\r\n小人故矜。外无是名，\r\n内有是实，君子何失。"
        },
        {
            "title": "有病吟",
            "content": "一身如一国，有病当求医。\r\n病愈药便止，节宣良得宜。"
        },
        {
            "title": "君子吟",
            "content": "君子与义，小人与利。\r\n与义日兴，与利日废。\r\n君子尚德，小人尚力。\r\n尚德树恩，尚力树敌。\r\n君子作福，小人作威。\r\n作福福至，作威祸随。\r\n君子乐善，小人乐恶。\r\n乐恶恶至，乐善善归。\r\n君子好誉，小人好毁。\r\n好毁人怒，好誉人喜。\r\n君子思兴，小人思坏。\r\n思兴召祥，思坏召怪。\r\n君子好与，小人好求。\r\n好兴多喜，好求多忧。\r\n君子好生，小人好杀。\r\n好生道行，好杀道绝。"
        },
        {
            "title": "治平丁未仲秋游伊洛二川六日晚出洛城西门宿",
            "content": "向晚驱车出上阳，初程便宿水云乡。\r\n更闻数弄神仙曲，始信壶中日月长。\r\n\r\n【注释】：【原题】：\r\n治平丁未仲秋游伊洛二川六日晚出洛城西门宿奉亲僧舍听张道人弹琴"
        },
        {
            "title": "谢安之少卿用始知安是道梯阶",
            "content": "窝名安乐直堪咳，臂痛头风接续来。\r\n恰见安之便安乐，始知安是道梯阶。"
        },
        {
            "title": "奢侈吟",
            "content": "侈不可极，奢不可穷。\r\n极则有祸，穷则有凶。"
        },
        {
            "title": "不出吟",
            "content": "冬夏远难出，止行南北园。\r\n如逢好风景，亦可至三天。"
        },
        {
            "title": "疾革吟",
            "content": "有命更危亦不死，无命极医亦无效。\r\n唯将以命听於天，此外谁能闲计较。"
        },
        {
            "title": "读古诗",
            "content": "闲读古人诗，因看古人意。\r\n古今时虽殊，其意固无异。\r\n喜怒与哀乐，贫贱与富贵。\r\n惜哉情何物，使人能如是。"
        },
        {
            "title": "首尾吟",
            "content": "尧夫非是爱吟诗，诗是尧夫有愧时。\r\n空受半来天下拜，却无些子自家为。\r\n心能尽处我自慰，力不周时人亦知。\r\n只恨一般言未得，尧夫非是爱吟诗。"
        },
        {
            "title": "人贵有精神吟",
            "content": "人贵有精神，精神多不醇。\r\n有精神而醇，为第一等人。\r\n不醇无义理，是非随怒喜。\r\n怒以是为非，喜以非为是。\r\n怒是善人疏，喜非小人比。\r\n败国与亡家，鲜有不由此。\r\n娶妻娶柔和，嫁夫嫁才美。\r\n安得正妇人，作配真男子。"
        },
        {
            "title": "绳水吟",
            "content": "有水善平难善直，唯绳能直不能平。\r\n如将绳水合为一，世上何忧事不明。"
        },
        {
            "title": "伤二舍弟无疾而化二首",
            "content": "手足情深不可忘，割心犹未比其伤。\r\n急能畴昔尔相济，终鲜如今我遂当。\r\n韡鞾棣开无并萼，邕邕雁去破初行。\r\n自兹明月清风夜，萧索东篱看断肠。"
        },
        {
            "title": "二十五日依韵和左藏吴传正寺丞见赠",
            "content": "上阳光景好看书，非象之中有坦途。\r\n良月引归芳草渡，快风飞过洞庭湖。\r\n不因赤水时时往，焉有黄芽日日娱。\r\n莫道天津便无事，也须闲处着功夫。"
        },
        {
            "title": "争让吟",
            "content": "有让岂无争，无沿安有革。\r\n争让起于心，沿革生于迹。\r\n义轩让以道，尧舜让以德。\r\n汤武争以功，桓文争以力。"
        },
        {
            "title": "省事吟",
            "content": "虑少梦自少，言稀过亦稀。\r\n帘垂知日永，柳静觉风微。\r\n但见花开谢，不闻人是非。\r\n何须寻洞府，度岁也应迟。"
        },
        {
            "title": "窥开吟",
            "content": "物理窥开后，人情照破前。\r\n止堪令执笔，不可便持权。"
        },
        {
            "title": "小车初出吟",
            "content": "物外洞天三十六，都疑布在洛阳中。\r\n小车春暖秋凉日，一日止能移一宫。"
        },
        {
            "title": "首尾吟",
            "content": "尧夫非是爱吟诗，诗是天津秋尽时。\r\n见惯不惊新物盛，话长难说故人稀。\r\n云疏烟淡山仍远，露冷天高草已衰。\r\n赖有余樽自斟酌，尧夫非是爱吟诗。"
        },
        {
            "title": "十八日逾牵羊坂南达伊川坟上",
            "content": "三尺荒坟百尺山，生身慈爱在其间。\r\n此情至死不能尽，日暮徘徊又且还。"
        },
        {
            "title": "首尾吟",
            "content": "尧夫非是爱吟诗，诗是尧夫得意时。\r\n这意著何言语道，此情惟用喜欢追。\r\n仙家气象闲中见，真宰功夫静处知。\r\n不必深山更深处，尧夫非是爱吟诗。"
        },
        {
            "title": "自在吟",
            "content": "心不过一寸，两手何拘拘。\r\n身不过数尺，两足何区区。\r\n何人不饮酒。何人不读书。\r\n奈何天地间，自在独尧夫。"
        },
        {
            "title": "和魏教授见赠",
            "content": "清世文章日月悬，无才唯幸乐丰年。\r\n游山太室更少室，看水伊川又洛川。\r\n古有孟轲难语觉，时无颜子易为贤。\r\n读书每到天根处，长惧诸公问极玄。"
        },
        {
            "title": "可惜吟",
            "content": "可惜熙熙一片春，不多时节觅无因。\r\n眼前园苑知何限，只见莺啼不见人。"
        },
        {
            "title": "闲行吟",
            "content": "买卜稽疑是买疑，病深何药可能医。\r\n梦中说梦重重妄，床上安床叠叠非。\r\n列子御风徒有待，夸夫逐日岂无疲。\r\n劳多未有收功处，踏尽人间闲路岐。"
        },
        {
            "title": "和张少卿丈再到洛阳",
            "content": "当年曾任青春客，今日重来白雪翁。\r\n今日当年已一世，几多兴替在其中。"
        },
        {
            "title": "谢商守宋郎中寄到天柱山户帖仍依元韵",
            "content": "初心本欲践臣邻，帝里司回斗柄春。\r\n今日得居天柱下，不忧先有夜行人。"
        },
        {
            "title": "思郑州陈知默因感其化去不得一识面",
            "content": "美物须绝代，异人须不世。\r\n造化生得成，谅亦非容易。\r\n旷世耳可闻，同时目能视。\r\n陈子同时人，奈何闻诸耳。"
        },
        {
            "title": "爽口吟",
            "content": "爽口之物少茹，爽心之行少虑，\r\n爽意之言少语，爽身之事少做。"
        },
        {
            "title": "依韵和淮南宪张司封",
            "content": "庭梧叶半黄，篱菊初受霜。\r\n向晚意不快，把酒西南望。\r\n望君不见君，但见鸿南翔。\r\n正欲思寄书，自成书数行。"
        },
        {
            "title": "代书吟",
            "content": "见别一年余，岁残相忆初。\r\n重烦君欵密，远寄我空疏。\r\n衰朽百端有，忧愁一点无。\r\n闲吟四十字，聊用答来书。"
        },
        {
            "title": "昼睡",
            "content": "昼睡功夫未易偕，羲皇以上合安排。\r\n心间无事饱食后，园里有时闲步回。\r\n未午庭柯莺屡啭，已残花径客稀来。\r\n请观世上多愁者，枕簟虽凉无此怀。"
        },
        {
            "title": "天津感事二十六首",
            "content": "水流任急境常静，花落虽频意自闲。\r\n不似世人忙里老，生平未始得开颜。"
        },
        {
            "title": "迷悟吟",
            "content": "君子改过，小人节非。\r\n改过终悟，饰非终迷。\r\n终悟福至，终迷祸归。"
        },
        {
            "title": "和王中美大卿致政二首",
            "content": "自古有才思奋飞，夫君何故独知时。\r\n平生怀抱未少屈，盛世挂冠良得宜。\r\n入格柳挼风细细，厌春花笑日迟迟。\r\n传呼震地门前过，更不令人问是谁。"
        },
        {
            "title": "大人吟",
            "content": "天道远，人道迩。\r\n尽人情，合天理。"
        },
        {
            "title": "死生吟",
            "content": "学仙欲不死，学佛欲再生。\r\n再生与不死，二者不果能。\r\n设使人果能，方始入于情。\r\n赏哉林下人，不为人所惜。\r\n哀哉公与卿，重为人所惑。"
        },
        {
            "title": "闲居述事",
            "content": "花木四时分景致，经书千卷好生涯。\r\n有人若问闲居处，道德坊中第一家。"
        },
        {
            "title": "阴阳吟",
            "content": "阳行一，阴行二。\r\n一主天，二主地。\r\n天行六，地行四。\r\n四主形，六主气。"
        },
        {
            "title": "和人闻韩魏公出镇永兴过洛",
            "content": "佐命三朝为太宰，名垂千古号元功。\r\n栽培桃李满天下，出入风涛半海中。\r\n虎帐夜寒心益壮，凤池波暖位犹空。\r\n君王鼎盛子仪在，万里河湟不足攻。"
        },
        {
            "title": "娶妻吟",
            "content": "人之娶妻，容德威仪。\r\n傥或生子，不臯则夔。"
        },
        {
            "title": "言行吟",
            "content": "能言未是难，行得始为艰。\r\n须是真男子，方能无厚颜。"
        },
        {
            "title": "暮春寄李审言龙图",
            "content": "年年长是怕春深，每到春深病不任。\r\n伤酒情怀因小会，养花天气为轻阴。\r\n岁华易革向来事，节物难回老去心。\r\n唯有前轩堪静坐，临风想望旧知音。"
        },
        {
            "title": "瓮牖吟",
            "content": "瓮破已甘弃，言收用有方。\r\n用时须藉口，照处便安床。\r\n不假轩窗力，能回日月光。\r\n清平卧其下，自可比羲皇。"
        },
        {
            "title": "窥开吟",
            "content": "物理窥开后，人情照破时。\r\n有权能处置，更狡待何为。"
        },
        {
            "title": "伤二舍弟无疾而化二首",
            "content": "肠断东篱何所寻，东篱从此事沉沉。\r\n差肩行处皆成往，吊影伤时无似今。\r\n清泪已乾情莫极，黄泉未到恨非深。\r\n不知何日能销尽，三十二年雍睦心。"
        },
        {
            "title": "观四晋吟",
            "content": "承平未必便无忧，安若忘危非善谋。\r\n题品人材凭雅诮，雌黄时事用风流。\r\n有刀难剖公闾腹，无木可枭元海头。\r\n祸在夕阳亭一句，上东门啸浪悠悠。"
        },
        {
            "title": "观五帝吟",
            "content": "进退肯将天下让，着何言语状雍容。\r\n衣裳垂处威仪盛，玉帛修时意思恭。\r\n物物尽能循至理，人人自愿立殊功。\r\n当时何故得如此，只被声明类日中。"
        },
        {
            "title": "首尾吟",
            "content": "尧夫非是爱吟诗，诗是尧夫凭式时。\r\n乱法奈何非独古，措刑安得见於兹。\r\n当时既有少正卯，今日宁无孔仲尼。\r\n时世不同人一也，尧夫非是爱吟诗。"
        },
        {
            "title": "首尾吟",
            "content": "尧夫非是爱吟诗，诗是尧夫诧老时。\r\n金玉过从旧朋友，糟糠欢喜老夫妻。\r\n瓦烧酒盏连醅饮，纸画棋盘就地围。\r\n六十六年无事客，尧夫非是爱吟诗。"
        },
        {
            "title": "论诗吟",
            "content": "何故谓之时，诗者言其志。\r\n既用言成章，遂道心中事。\r\n不止鍊其辞，抑亦鍊其意。\r\n炼辞得奇句，鍊意得余味。"
        },
        {
            "title": "人生一世吟",
            "content": "前有亿万年，后有亿万世。\r\n中间一百年，做得几何事。\r\n又况人之寿，几人能百岁。\r\n如何不喜欢，强自生憔悴。"
        },
        {
            "title": "首尾吟",
            "content": "尧夫非是爱吟诗，诗是尧夫半老时。\r\n肥遯虽无润屋物，劳谦却有克家儿。\r\n筋骸幸且粗康健，谈笑不妨闲骨稽。\r\n六十二年无事客，尧夫非是爱吟诗。"
        },
        {
            "title": "高竹八首",
            "content": "高竹百馀挺，固知为予生。\r\n忽忽有所得，时时闲绕行。\r\n自信或未至，自知或未明。\r\n窃比于古人，不能无愧情。"
        },
        {
            "title": "哭张元伯职方",
            "content": "近年老辈频凋落，使我中心又恻然，\r\n洛社挂冠高卧者，唯君清澈如神仙。\r\n昔日与君论少长，今日与君争后先。\r\n把酒酹君君必知，为君洒泪西风前。"
        },
        {
            "title": "天津感事二十六首",
            "content": "谁引长河贯洛城，銮舆东去此为轻。\r\n洪涛不服天津束，日夜奔腾作怒声。"
        },
        {
            "title": "义利吟",
            "content": "意不若义，义不若利。\r\n利之使人，能忘生死。\r\n利不若义，义不若意。\r\n意之使人，能动天地。"
        },
        {
            "title": "见义吟",
            "content": "见善必为，不见则已。\r\n量力而动，力尽而止。"
        },
        {
            "title": "高竹八首",
            "content": "高竹如碧幢，翠柳若低盖。\r\n幽人有轩榻，日夜与之对。\r\n宇静觉神开，景闲喜真会。\r\n与其丧吾真，孰若从吾爱。"
        },
        {
            "title": "安乐吟",
            "content": "安乐先生，不显姓氏。\r\n垂三十年，居洛之涘。\r\n风月情怀，江湖性气。\r\n色斯其举，翔而后至。\r\n无贱无贫，无富无贵。\r\n无将无迎，无拘无忌。\r\n窘未尝忧，饮不至醉。\r\n收天下春。归之肝肺。\r\n盆池资吟，瓮牖荐睡。\r\n小车赏心，大笔快志。\r\n或戴接{上罒下离}，或著半臂。\r\n或坐林间，或行水际。\r\n乐见善人，乐闻善事。\r\n乐道善言，乐行善意。\r\n闻人之恶，若负芒刺。\r\n闻人之善，如佩兰蕙。\r\n不佞禅伯，不谀方士。\r\n不出户庭，直际天地。\r\n三军莫凌，万锺莫致。\r\n为快活人，六十五岁。"
        },
        {
            "title": "秋怀三十六首",
            "content": "清湍文鸳鸯，寒潭绣鸂鶒。\r\n长天净如水，不废秋江碧。\r\n男子一寸心，壮士万夫敌。\r\n菡萏香风中，扁舟会相忆。"
        },
        {
            "title": "闲居述事",
            "content": "初晴月向松间出，盛暑风从水面来。\r\n已比他人多数倍，况能时复举樽罍。"
        },
        {
            "title": "依韵和张子坚太博",
            "content": "八载相逢恨未平，如何别酒又还倾。\r\n虽惭坦率珠多类，却识清和玉有声。\r\n处世当为天下士，赏花须是洛阳城。\r\n也知今古真男子，造化功夫不易生。"
        },
        {
            "title": "先几吟",
            "content": "先几能识是吾侪，慎勿轻为世俗咍。\r\n把似众中呈丑拙，争如静里且谈谐。\r\n奇花万状皆输眼，明月一轮长入怀。\r\n似此光阴岂虎过，也知快活作人来。"
        },
        {
            "title": "年老逢春十三首",
            "content": "年老逢春春意多，波光谁染柳谁搓。\r\n池亭正好爱不彻，草木向荣情奈何。\r\n便把樽罍通意思，须防风雨害清和。\r\n千红万翠中间里，似我闲人更有么。"
        },
        {
            "title": "观物吟",
            "content": "地以静而方，天以动而圆。\r\n既正方圆体，还明动静权。\r\n静入必成润，动极遂成然。\r\n润则水体具，然则火用会。\r\n水体以器受，火用以薪传。\r\n体在天地后，用起天地先。"
        },
        {
            "title": "喜欢吟",
            "content": "平生喜饮酒，饮酒喜轻醇。\r\n不喜大段醉，只便微带醺。\r\n融怡如再少，和煦似初春。\r\n亦恐难名状，两仪仍未分。"
        },
        {
            "title": "闲吟四首",
            "content": "予年四十七，已甫知命路。\r\n岂意天不绝，生男始为父。\r\n且免散琴书，敢望大门户。\r\n万中尽如此，何用过忧惧。"
        },
        {
            "title": "首尾吟",
            "content": "尧夫非是爱吟诗，诗是尧夫自喜时。\r\n不用虚名矜智数，且无闲气挠心脾。\r\n酒佳蓦地泛一{上敝下瓦}，花好有时簪两枝。\r\n更纵无人讶狂怪，尧夫非是爱吟诗。"
        },
        {
            "title": "窥开吟",
            "content": "物理窥开后，人情照破间。\r\n敢言天下事，到手又何难。"
        },
        {
            "title": "十分吟",
            "content": "人寿百来年，其过岂容易。\r\n虽然瞬息间，其间多少事。\r\n号为能了事，必先能了身。\r\n身苟未能了，何暇能了人。"
        },
        {
            "title": "和李文思早秋五首",
            "content": "日脚云微淡，林梢叶渐黄。\r\n可堪须变色，彻了为侵霜。\r\n酒到难成醉，风来易得凉。\r\n老年何所欲，唯愿且平康。"
        },
        {
            "title": "春园中吟",
            "content": "春暖游园乃是常，城中殊不异仙乡。\r\n竹间日日同真侣，水畔时时泛羽觞。\r\n雨后鸟声移树啭，风前花气触人香。\r\n林间富贵一般乐，更从其来更不妨。"
        },
        {
            "title": "答人放言",
            "content": "经时不见意何如，重出新诗笑语初。\r\n物理悟来添性淡，天心到后觉情疏。\r\n已全孟乐君无限，未识蘧非我有余。\r\n大率空名如所论，此身甘老在樵渔。"
        },
        {
            "title": "落花短吟",
            "content": "花间水畔绿如茵，兴废曾经汉与秦。\r\n占了山川无限地，愁伤今古几何人。\r\n严霜杀尽还逢雨，野火烧残又遇春。\r\n不那路傍多此物，农家长是费耕耘。"
        },
        {
            "title": "暮春吟",
            "content": "多情潘佑羡杨花，出入千家复万家。\r\n少日壮心都失去，老年新事不知佗。\r\n诗中罪过人多恕，酒里功劳我自夸。\r\n犹有一般牢落处，交亲太半在天涯。"
        },
        {
            "title": "心耳吟",
            "content": "意亦心所至，言须耳所闻。\r\n谁云天地外，别有好乾坤。"
        },
        {
            "title": "和君实端明",
            "content": "养道自安恬，霜毛一任添。\r\n且无官责咎，幸免世猜嫌。\r\n蓬户能安分，藜羹固不厌。\r\n一般偏好处，曝背向前檐。"
        },
        {
            "title": "诏三下答乡下人起之意",
            "content": "生平不作皱眉事，天下应无切齿人。\r\n断送落花安用雨，装添旧物岂须春。\r\n幸逢尧舜为真主，且放巢由作外臣。\r\n六十病夫宜揣分，监司无用苦开陈。"
        },
        {
            "title": "牡丹吟",
            "content": "牡丹花品冠群芳，况是其间更有王。\r\n四色变而成百色，百般颜色百般香。"
        },
        {
            "title": "知识吟",
            "content": "目见之谓识，耳闻之谓知。\r\n奈何知与识，天下亦常稀。"
        },
        {
            "title": "偶得吟",
            "content": "日为万象精，人为万物灵。\r\n万象与万物，由天然后生。\r\n言由人而信，月由日而明。\r\n由人与由日，何尝不太平。"
        },
        {
            "title": "李少卿见招代往吟",
            "content": "洛城春去会仙才，春去还惊夏却来。\r\n微雨过牡丹初谢，轻风动芍药才开。\r\n绿杨阴里拥樽罍，身健时康好放怀。"
        },
        {
            "title": "游山二首",
            "content": "二室多好峰，三川多好云。\r\n看之不知倦，和气潜生神。\r\n一虑若动荡，万事从纷纭。\r\n人言无事贵，身为无事人。"
        },
        {
            "title": "行止吟",
            "content": "时止则须止，时行则可行。\r\n时行与时止，人力莫经营。"
        },
        {
            "title": "何事吟",
            "content": "何事教人用意深，出尘些子索沉吟。\r\n施为欲似千钧驽，磨砺当如百炼金。\r\n钓水误持生杀柄，着棋闲动战争心。\r\n一杯美酒聊康济，林下时时或自斟。"
        },
        {
            "title": "春游五首",
            "content": "二月方当烂漫时，翠华未幸春无依。\r\n绿杨阴里寻芳遍，红杏香中带醉归。\r\n数片落花蝴蝶趁，一竿斜日流莺啼。\r\n清樽有酒慈亲乐，犹得堦前戏彩衣。"
        },
        {
            "title": "破釜",
            "content": "有一破釜多故旧，掉向空房不照顾。\r\n上面{左土右孛}土尘埃生。两璺到耳连底透。\r\n叫得将来锢露人，拈得与他交觑部。\r\n羊皮鞴袋扇风急，旋去炉上炼金汗。\r\n烹向破釜竅眼中，锢露骨还如旧日。\r\n釜有□□人有病，人病还同斧有紊。\r\n破釜锢露上依然。人□□□枉丧命。"
        },
        {
            "title": "杏香花",
            "content": "客说河州事，经营杳未涯。\r\n讶予独无语，贪嗅杏香花。"
        },
        {
            "title": "春日登石阁",
            "content": "满洛城中将相家，广栽桃李作生涯。\r\n年年二月凭高处，不见人家只见花。"
        },
        {
            "title": "谢富相公见示新诗一轴",
            "content": "文章天下称公器，诗在文章更不疏。\r\n到性始知真气味，入神方见妙功夫。\r\n闲将岁月观消长，静把乾坤照有无。\r\n辞比离骚更温润，离骚其奈少宽舒。"
        },
        {
            "title": "首尾吟",
            "content": "尧夫非是爱吟诗，诗是尧夫拍手时。\r\n此路清闲都属我，这般欢喜更饶谁。\r\n将何势力为凭藉，著甚言辞与指挥。\r\n迁怒饰非何更有，尧夫非是爱吟诗。"
        },
        {
            "title": "事体吟",
            "content": "语言须中节，义理贵从宜。\r\n可革仍三就，当行必再思。"
        },
        {
            "title": "禁烟留题锦屏山下四首",
            "content": "满川桃李弄芳妍，不忍重为风所残。\r\n忍使一年春遂去，尽凭高处与盘桓。"
        },
        {
            "title": "安乐窝中一炷香",
            "content": "安乐窝中一炷香，凌晨焚意岂寻常。\r\n祸如许免人须诌，福若待求天可量。\r\n且异缁黄徼庙貌，又殊儿女袅衣裳。\r\n中孚起信宁烦祷，无妄生灾未易禳。\r\n虚室清冷都是白，灵台莹静别生光。\r\n观风御寇心方醉，对景颜渊坐正忘。\r\n赤水有珠涵造化，泥丸无物隔青苍。\r\n生为男子仍身健，时遇昌辰更岁穰。\r\n日月照临功自大。君臣庇癊效何长。\r\n非徒闻道至於此。金玉谁家不满堂。"
        },
        {
            "title": "担折",
            "content": "禹士力生头，都知闲做弄。\r\n直待担子折，恁待柴束重。"
        },
        {
            "title": "年老吟",
            "content": "岁华头上不能惊，唯有交亲眼更明。\r\n皓皓月常因坐看，深深酒不为愁倾。\r\n苟於心上无先觉，却似人间小后生。\r\n欲约何人为伴侣，江湖泛去一舟轻。"
        },
        {
            "title": "共城十吟·其九曰春郊旧酒",
            "content": "花开风雨后，忍病欲消磨。\r\n未是疏狂极，其如困顿何。\r\n梁间新燕乱，天外去鸿多。\r\n总是灰心事，冥焉昼午过。"
        },
        {
            "title": "重九日登石阁三首",
            "content": "今岁重阳日，凭栏气候迟。\r\n云烟虽已淡，林木未全衰。\r\n天地开怀处，山川快眼时。\r\n栏干空倚遍，此意有谁知。"
        },
        {
            "title": "自遣",
            "content": "读书忘岁月，人竞笑蹉跎。\r\n但得甘旨足，宁辞辛苦多。\r\n龙泉去铓刃，蜗角亦风波。\r\n知我为亲老，不知将谓何。"
        },
        {
            "title": "大字吟",
            "content": "诗成半醉正陶陶，更用如椽大笔抄。\r\n尽得意时仍放手，到凝情处略濡毫。\r\n鲁阳却日功犹浅，宗慤乘风志未高。\r\n写出太平难状意，任佗天下颂功劳。"
        },
        {
            "title": "小车六言吟",
            "content": "昔人乘车是常，今见乘车仓皇。\r\n既有前车戒慎，岂无覆辙克庄。\r\n将出必用茶饮，欲登先须道装。\r\n轸边更挂诗帙，辕畔仍悬酒缸。\r\n轮缓为移芳草，盖低因碍垂杨。\r\n水际尤宜称审，花间更要安详。\r\n朝出频经履道，晚归屡过平康。\r\n春重纵观明媚，秋深饫看丰穰。\r\n五凤楼前月色，天津桥上风凉。\r\n金谷园中流水，魏王堤外修篁。\r\n静处光阴最好，闲中气味偏长。\r\n所经莫不意得，所见无非情忘。\r\n或见农人拥耒，或见蚕女求桑。\r\n或见蘼芜遍野，或见蒺藜满墙。\r\n或见荆棘茂密，或见芝兰芬芳。\r\n或见鸡豚狗彘，或见雕鹗鸾凰。\r\n恶者既不见害，善者固无相伤。\r\n华岳三峰岌嶪，黄陂万顷汪洋。\r\n不为虚作男子，无负闲居洛阳。\r\n天地精英多得，尧夫老去何妨。"
        },
        {
            "title": "寄陕守祖择之舍人",
            "content": "记得相逢否，当时在海东。\r\n别离千里外，倏忽十年中，\r\n迹异中尤异，心同齿更同。\r\n终期再清会，文酒乐无穷。"
        },
        {
            "title": "至诚吟",
            "content": "不多求故得，不杂学故明。\r\n欲得心常明，无过用至诚。"
        },
        {
            "title": "首尾吟",
            "content": "尧夫非是爱吟诗，诗是尧夫自足时。\r\n开口笑多无若我，同心言少更为谁。\r\n田园管勾凭诸子，樽俎安排仰老妻。\r\n不信人间有忧事，尧夫非是爱吟诗。"
        },
        {
            "title": "首尾吟",
            "content": "尧夫非是爱吟诗，诗是尧夫惊骇时。\r\n暮雨朝云才半日，春华秋叶未多时。\r\n即今世态已堪叹，过此人情更可知。\r\n一暑一寒何太急，尧夫非是爱吟诗。"
        },
        {
            "title": "秦和十月二十四日初见雪呈相国元老",
            "content": "壬子初逢雪，未多仍却晴。\r\n人间都变白，林下不胜清。\r\n寒士痛遭恐，穷民恶看惊。\r\n杯觞限新法，何故便能倾。"
        },
        {
            "title": "经世吟",
            "content": "羲轩尧舜，汤武桓文。\r\n皇王帝伯，父子君臣。\r\n四者之道，理限于秦。\r\n降及两汉，又历三分。\r\n东西俶扰，南北纷纭。\r\n五胡十姓，天纪几焚。\r\n非唐不济，非宋不存。\r\n千世万世，中原有人。"
        },
        {
            "title": "访南园张氏昆仲因而留宿",
            "content": "中秋天气随宜好，来访南园会隐家。\r\n贪饮不知归去晚，水精宫里宿烟霞。"
        },
        {
            "title": "访姚辅周郎中月陂西园",
            "content": "相忆不可遏，西街来访时。\r\n交横过沟水，隙曲绕蔬畦。\r\n树偃低头避，筇高换手持。\r\n朋游相得甚，何乐更如之。"
        },
        {
            "title": "天意吟",
            "content": "天意无佗只自然，自然之外更无天。\r\n不欺谁怕居暗室，绝利须求在一源。\r\n未吃力时犹有说，到收功处更何言。\r\n圣人能事人难继，无价明珠正在渊。"
        },
        {
            "title": "绳水吟",
            "content": "水能平而不能直，绳能直而不能平。\r\n安得绳水为人情，而使天下都无争。"
        },
        {
            "title": "白头吟",
            "content": "何人头不白，我白不因愁。\r\n只被人多欲，其如我不忧。\r\n不忧缘不动，多欲为多求。\r\n年老人常事，如何不白头。"
        },
        {
            "title": "同诸友城南张园赏梅十首",
            "content": "红日坠时情更切，玉山颓处兴还深。\r\n攀条时拣繁枝折，不插满头辜此心。"
        },
        {
            "title": "鹧鸪吟二首",
            "content": "人间重者是黄金，谁道黄金无处寻。\r\n不着闲辞文雅意，更将何事悦良心。\r\n远山西面供清润，幽鸟千般送好音。\r\n无限春光都去尽，请君听唱鹧鸪吟。"
        },
        {
            "title": "答和吴传正赞善二首",
            "content": "乐静岂无病，好闲终有心。\r\n争如自得者，与世善浮沉。"
        },
        {
            "title": "吾庐吟",
            "content": "吾亦爱吾庐，吾庐似野居。\r\n性随天共淡，身与世俱疏。\r\n遍地长芳草，满床堆乱书。\r\n自从无事后，更不著工夫。"
        },
        {
            "title": "观天",
            "content": "千里南山对华山，二山中有修□□。\r\n□时禾黍交搔□，□静禽鱼相与闲。\r\n好景尽□□扬外，虚名不显落□□。\r\n□□□语无心旨，自谓羲皇正却还。"
        },
        {
            "title": "试砚",
            "content": "富贵傲人人未信，还知富贵去如何。\r\n常观静处光阴好，亦恐闲时思虑多。\r\n日出自然天下暗，风来安得水无波。\r\n世间大有平田地，因甚须由捷径过。"
        },
        {
            "title": "首尾吟",
            "content": "尧夫非是爱吟诗，安乐窝中得意时。\r\n志快不须求事显，书成当自有人知。\r\n林泉且作酬心物，风月聊充藉手资。\r\n多少宽平好田地，尧夫非是爱吟诗。"
        },
        {
            "title": "首尾吟",
            "content": "尧夫非是爱吟诗，诗是尧夫先见时。\r\n直有胸中贫亦乐，屈於人下贵奚为。\r\n谁何药可医无病，多少金能买不疑。\r\n迟老更逢春不老，尧夫非是爱吟诗。"
        },
        {
            "title": "首尾吟",
            "content": "尧夫非是爱吟诗，诗是尧夫语事时。\r\n天若可升非待劝，神如无验不须祈。\r\n人当堂上易施设，事过面前难改移。\r\n世盛世衰非一日，尧夫非是爱吟诗。"
        },
        {
            "title": "和王安之少卿秋游",
            "content": "春夏而来可作诗，虽然可作待何为。\r\n屡空滥得同颜子，历物固难如惠施。\r\n风月情怀无奈处，云山意思不胜时。\r\n一歌一咏聊酬唱，敢拒安之与静之。"
        },
        {
            "title": "欢物吟",
            "content": "水雨霖，火雨露。\r\n土雨蒙，石雨雹。"
        },
        {
            "title": "首尾吟",
            "content": "尧夫非是爱吟诗，诗是尧夫有激时。\r\n留在胸中防作恨，发于词上恐成疵。\r\n芝兰见处须收采，金玉逢时莫弃遗。\r\n到此尧夫常自贺，尧夫非是爱吟诗。"
        },
        {
            "title": "再用晴窗气暖墨花春谢王胜之谏议惠金雀砚",
            "content": "砚名金雀世难伦，用报惭无天下珍。\r\n国士有时偏雅处，晴窗气暖墨花春。"
        },
        {
            "title": "待物吟",
            "content": "待物莫如诚，诚真天下行。\r\n物情无远近，天道自分明。\r\n义理须宜顾，才能不用矜。\r\n世间闲缘饰，到了是虚名。"
        },
        {
            "title": "首尾吟",
            "content": "尧夫非是爱吟诗，诗是尧夫不乐时。\r\n明月恰圆还却缺，好花才盛又成衰。\r\n返魂丹向何人用，续命汤於甚处施。\r\n天听虽高只些子，尧夫非是爱吟诗。"
        },
        {
            "title": "负河阳河清济源三处之约以诗愧谢之",
            "content": "秋霖积久泥正滑，念念何日天开晴。\r\n亲朋延望固已甚，衰躯怯寒难远行。\r\n一程相去虽不远，两次讲行终未成。\r\n二事交战乎胸中，隐几愁坐无由平。"
        },
        {
            "title": "寄三城旧友卫比部二绝",
            "content": "景好身还健，天晴路又乾。\r\n小车芳草软，处处是清欢。"
        },
        {
            "title": "代书寄商洛令陈成伯",
            "content": "此去替期犹半岁，商山穷僻少医名。\r\n感伤多后风防滞，暑湿偏时疾易生。\r\n圣智不能无蹇剥，贤才方善处哀荣。\r\n斯言至浅理非浅，少补英豪一二明。"
        },
        {
            "title": "人玉吟",
            "content": "玉不自珍人与珍，人珍何谢玉之纯。\r\n然后粹美始终一，更看清光表里真。\r\n韬韫有名初在石，琢磨成器却须人。\r\n古人已死不复见，被褐之言不谬云。"
        },
        {
            "title": "游山三首",
            "content": "乐则行之忧则违，大都知命是男儿。\r\n至微功业人难必，儘好云山我自怡。\r\n休掸烟岚虽远处，且乘筋力未衰时。\r\n平生足外更何乐，富贵荣华过则悲。"
        },
        {
            "title": "垂柳",
            "content": "门前垂柳正依依，更被东风来往吹。\r\n忘了自家今已老，却疑身是少年时。"
        },
        {
            "title": "和商守西楼台雪霁",
            "content": "大雪初晴日半曛，高楼何惜上仍频。\r\n数峰崷崒剑铓立，一水萦纡冰缕新。\r\n昆岭移归都是玉，天河落后尽成银。\r\n幽人自恨无佳句。景物从来不负人。"
        },
        {
            "title": "林下五吟",
            "content": "相招相劝欢流霞，鬓乱秋霜发乱华。\r\n所记莫非前甲子，凡经多是老官家。\r\n共夸今日重孙过，更说当时旧事呀。\r\n言语丁宁有情味，后生无笑太周遮。"
        },
        {
            "title": "又五首",
            "content": "曾闻不若见，曾见不如经。\r\n既用身经过，何烦口说行。\r\n改诗知化笔，醒酒识和羹。\r\n料得人间事，无由出此情。"
        },
        {
            "title": "洛阳春吟",
            "content": "四方景好无如洛，一岁花奇莫若春。\r\n景好花奇精妙处，又能分付与闲人。"
        },
        {
            "title": "闲吟四首",
            "content": "平生如仕官，随分在风波。\r\n所损无纪极，所得能几何。\r\n既乖经世虑，尚可全天和。\r\n樽中有酒时，且饮复且歌。"
        },
        {
            "title": "谢君贶宣徽用少微今已应星文",
            "content": "一字诗中羲未分，少微今已应星文。\r\n闲人早是无凭据，更兴闲人开后门。"
        },
        {
            "title": "和商洛章子厚长官早梅",
            "content": "群芳万品递相催，若说高标独有梅。\r\n会得东君无别意，为怜清淡使先开。"
        },
        {
            "title": "谢寗寺丞惠希夷罇",
            "content": "仙掌峰峦峭不收，希夷去后遂无俦。\r\n能斟时事高抬头，善酌人情略拨头。\r\n画虎不成心尚在，悲麟无应泪横流。\r\n悟来不必多言语，赢得清闲第一筹。"
        },
        {
            "title": "首尾吟",
            "content": "尧夫非是爱吟诗，诗是尧夫得意时。\r\n物向物中观要妙，人於人上看几微。\r\n物中要妙眼前见，人上几微心里知。\r\n且是有金无处买，尧夫非是爱吟诗。"
        },
        {
            "title": "接花吟",
            "content": "物为万发生，人为万物灵。\r\n人非物不活，物待人而兴。\r\n男女天所生，夫妻人所成。\r\n天人相与外，率是皆虚名。"
        },
        {
            "title": "吴越吟二首",
            "content": "乙未阖庐凌楚岁，戊辰勾践破吴时。\r\n正如当日乘虚事，三十四年人不知。"
        },
        {
            "title": "瓮牖吟",
            "content": "有客无知，唯知自守。\r\n自守无他，唯求寡咎。\r\n有屋数间，有田数亩。\r\n用盆为池，以瓮为牖。\r\n墙高于肩，室大于斗。\r\n布被暖馀，藜羹饱后。\r\n气吐胸中，充塞宇宙。\r\n笔落人间，晖映琼玖。\r\n人能知止，以退为茂。\r\n我自不出，何退之有。\r\n心无妄思，足无妄走。\r\n人无妄交，物无妄受。\r\n炎炎论之。甘处其陋。\r\n绰绰言之，无出其右。\r\n羲轩之书，未尝去手。\r\n尧舜之谈，未尝虚口。\r\n当中知天，同乐易友。\r\n吟自在诗，饮欢喜酒。\r\n百年升平，不为不偶。\r\n七十康强，不为不寿。"
        },
        {
            "title": "闲适吟",
            "content": "南窗睡起望春山，山在霏微烟霭间。\r\n千里难逃两眼净，百年未见一人闲。\r\n情如落絮无高下，心似游丝自往还。\r\n又恐幽禽知此意，故来枝上语绵蛮。"
        },
        {
            "title": "和祖龙图见寄",
            "content": "吾家职分是云山，不见云山不解颜。\r\n游兴亦难拘日阻，梦魂都不到人间。\r\n烟岚欲极无涯乐，轩冕何尝有暂闲。\r\n洛社交朋屡相约，几时曾得略跻攀。"
        },
        {
            "title": "穷冬吟",
            "content": "十二月将终，还惊岁律穷。\r\n藏冰方北陆，解冻未东风。\r\n草昧徒寻绿，花梢强觅红。\r\n探春春不见，元只有胸中。"
        },
        {
            "title": "金帛吟",
            "content": "金帛一种物，所用固不常。\r\n聘则谓之币，賮则谓之将。\r\n贸则谓之货，积则谓之藏。\r\n赂则谓之贿，窃则谓之贓。"
        },
        {
            "title": "浩歌吟",
            "content": "忧愁与喜欢，相去一毫间。\r\n治乱不同体，山川无两般。\r\n笛声方远听，草色正遥看。\r\n何处危楼上，斜阳入凭栏。"
        },
        {
            "title": "和内乡李师甫长官见寄",
            "content": "岁丰时又康，为邑在南阳。\r\n不废吏民事，得游云水乡。\r\n春输桃李艳，风荐蕙兰香。\r\n太守兼贤杰，且无奔走忙。"
        },
        {
            "title": "偶见吟",
            "content": "世上多附炎，炎歇人自去。\r\n君子善处约，约久情自固。\r\n炎歇势不回，情固人不去。\r\n路人或如亲，亲人却如路。"
        },
        {
            "title": "寄杨轩",
            "content": "淇水清且泚，泉源发吾地。\r\n流到君家时，尽是思君意。"
        },
        {
            "title": "同府尹李给事游上清宫",
            "content": "洛城二月春摇荡，桃李盛开如步障。\r\n高花下花红相连，垂阳更出高花上。\r\n闲陪大尹出都门，邙阜真宫共寻访。\r\n不见翠华西幸时，临风尽日独惆怅。"
        },
        {
            "title": "三月吟",
            "content": "满城尽日行春去，言会行春还有数。\r\n真宰何尝不发生，游人其那无凭据。\r\n梨花著雨漫成啼，柳絮因风争肯住。\r\n一片清明好意多，奈何意好难分付。"
        },
        {
            "title": "老去吟",
            "content": "老去无成鬓已斑，纵心年岁合清闲。\r\n如何得意云山外，更欲游心诗酒间。\r\n大字写诗酬素志，小杯斟酒发酡颜。\r\n春雷惊起千年蛰，笔下苍龙自往还。"
        },
        {
            "title": "无行吟",
            "content": "无行少年子，京都来往频。\r\n功名一生事，歌酒十年春。\r\n有数黄金尽，无情白发新。\r\n朋从消散尽，赢得病随身。"
        },
        {
            "title": "时事吟",
            "content": "时久则患生，事久则弊生。\r\n弊患相仍，人何以宁。"
        },
        {
            "title": "治心吟",
            "content": "心亲于身，身亲于人。\r\n不能治心，焉能治身。\r\n不能治身，焉能治人。"
        },
        {
            "title": "依韵谢任司封寄逍遥枕吟",
            "content": "夫君惠我逍遥枕，恐我逍遥蹟未超。\r\n形体逍遥终未至，更和魂梦与逍遥。"
        },
        {
            "title": "大寒吟",
            "content": "旧雪未及消，新雪又拥户。\r\n阶前冻银床，檐头冰钟乳。\r\n清日无光辉，烈风正号怒。\r\n人口各有舌，言语不能吐。"
        },
        {
            "title": "道装吟",
            "content": "道家仪用此衣巾，只拜星辰不拜人。\r\n何故尧夫须用拜，安知人不是星辰。"
        },
        {
            "title": "首尾吟",
            "content": "尧夫非是爱吟诗，诗是尧夫旷望时。\r\n一片园林拥京国，几层楼观犯云霓。\r\n朝昏天气屡变易，今古人情旋合离。\r\n欲问远山惟敛黛，尧夫非是爱吟诗。"
        },
        {
            "title": "十四日留题福昌县宇之车轩",
            "content": "洛川秋入景尤佳，微雨初过径路斜。\r\n水竹洞中藏县宇，烟岚坞里住人家。\r\n霜馀红间千重叶，天外晴排数缕霞。\r\n溪浅溪深清潋滟，峰高峰下碧查牙。\r\n鸟因择木飞远还，云为无心去更赊。\r\n盖世功名多龃龉，出群才业足咨嗟，\r\n浮生日月仍须惜，半老筋骸莫强夸。\r\n就此岩边宜筑室，乐吾真乐乐无涯。"
        },
        {
            "title": "至论吟",
            "content": "民于万物已称珍，圣向民中更出群。\r\n介石不疑何尽日，知几何患未如神。\r\n若无刚果难成善，既有精明又贵纯。\r\n祸福兆时皆有渐，不由天地只由人。"
        },
        {
            "title": "击壤吟",
            "content": "击壤三千首，行窝二十家。\r\n乐天为事业，养志是生涯。\r\n出入将如意，过从用小车。\r\n人能知此乐，何必待纷华。"
        },
        {
            "title": "和君实端明洛阳看花",
            "content": "洛阳交友皆奇杰，递赏名园只似家。\r\n却笑孟郊穷不惯，一日看尽长安花。"
        },
        {
            "title": "天津感事二十六首",
            "content": "云轻日淡天津暮，风急林疏洛水秋。\r\n独步独吟人莫会，时时鸥鹭下汀洲。"
        },
        {
            "title": "疑信吟",
            "content": "人无轻信，事无多疑。\r\n轻信招釁，多疑招离。"
        },
        {
            "title": "诫子吟",
            "content": "鸡能警旦，马能代行。\r\n犬能守御，牛能力耕。\r\n有禀天地，万物之灵。\r\n妒贤嫉能，不如不生。"
        },
        {
            "title": "不寝",
            "content": "闲坐更已深，就寝夜尚永。\r\n殿转不成寐，却把前事省。\r\n奠枕时昏昏，拥衾还耿耿。\r\n西窗明月中，数叶芭蕉影。"
        },
        {
            "title": "十九日归洛城路游龙门",
            "content": "伊川往复过龙山，每过龙山意且闲。\r\n莫道移人不由境，可堪深着利名閒。"
        },
        {
            "title": "太平吟",
            "content": "老者得其养，幼者得其仰。\r\n劳者得其饷，死者得其葬。"
        },
        {
            "title": "共城十吟·其四曰春郊花开",
            "content": "桃李正芬敷，花繁覆弊庐。\r\n乱香寻密牖，碎影下前除。\r\n静绕昼眠后，轻攀春醉余。\r\n纵然观尽日，谁敢罪狂疏。"
        },
        {
            "title": "教劝吟",
            "content": "若圣与人吾岂敢，空言犹足慰虚生。\r\n明开教劝用常道，永使子孙持善名。\r\n此日贻谟情未显，他时受赐事非轻。\r\n庶几此意流天下，天下何由不太平。"
        },
        {
            "title": "生男吟",
            "content": "我本行年四十五，生男方始为人父。\r\n鞠育教诲诚在我，寿天贤愚系於汝。\r\n我若寿命七十岁，眼前见汝二十五。\r\n我欲愿汝成大贤，未知天意肯从否。"
        },
        {
            "title": "洛阳春吟",
            "content": "用尽四时周一岁，唯春能见好花开。\r\n十千买酒未为贵，既去红芳岂再来。"
        },
        {
            "title": "天津感事二十六首",
            "content": "烟树尽归秋色里，人家常在水声中。\r\n数行旅雁斜飞去，一簇楼台峭倚空。"
        },
        {
            "title": "又一首",
            "content": "兄既名雍弟名睦，弟兄雍睦情何足。\r\n居常出入留一人，奉亲教子如其欲。\r\n慈父享年七十九，四人稚子常相逐。\r\n其间同戏彩衣时，堂上愉愉欢可掬。\r\n慈父前年忽倾逝，尔弟今年命还促。\r\n独予奉母引四子，日对几筵相向哭。\r\n不知肠有几千尺，不知泪有几千斛。\r\n断尽滴尽无柰何，向日恩光焉可赎。"
        },
        {
            "title": "又借出诗",
            "content": "安乐窝中乐，娲皇笙万攒。\r\n自从闲借出，客到遂无欢。"
        },
        {
            "title": "依韵谢登封刘李裴三君见约游山",
            "content": "诸公见约往嵩前，重走新诗各一篇。\r\n摆落尘埃非敢后，访寻云水柰输先。\r\n三阳宫近丛幽石，万岁峰高羃紫烟。\r\n多少胜游俱未到，愿陪仙躅共攀缘。"
        },
        {
            "title": "首尾吟",
            "content": "尧夫非是爱吟诗，诗是尧夫切虑时。\r\n千世万世所遭遇，圣人贤人曾施为。\r\n当初何故尽有说，在后可能都没辞。\r\n事既不同时又异，尧夫非是爱吟诗。"
        },
        {
            "title": "后图即事三首",
            "content": "天养疏慵自有方，洛城分得水云乡。\r\n不闻世上风波险，但见壶中日月长。\r\n一局闲棋留野客，数杯醇酒面脩篁。\r\n物情悟了都无事，未学颜渊已坐忘。"
        },
        {
            "title": "大象吟",
            "content": "大象自中虚，中虚真不渝。\r\n施为心事业，应对口功夫。\r\n伎俩千般有，忧愁一点无。\r\n人能知此理，胜读五车书。"
        },
        {
            "title": "戊申自贻",
            "content": "虽老仍思鼓缶歌，庶几都未丧天和。\r\n明夷用晦止于是，无妄生灾终柰何。\r\n似箭光阴头上去，如麻人事眼前过。\r\n中间若不自为计，所捐其来又更多。"
        },
        {
            "title": "戏谢富相公惠班笋三首",
            "content": "应物功夫出世间，岂容人可强跻攀。\r\n我侬自是不知量，增塿须求比泰山。"
        },
        {
            "title": "问春吟",
            "content": "自古言花须说莺，莺花本合一时行。\r\n因何花谢莺才至，浪得莺花相与名。\r\n辄欲问春春不应，私於蜂蝶有何情。\r\n流莺不伏春辜负，啼了千声又万声。"
        },
        {
            "title": "闲行吟",
            "content": "长忆当年归弊庐，未尝三径草荒芜。\r\n欲为天下屠龙手，肯读人间非圣书。\r\n否泰悟来知进退，乾坤见了识亲疏。\r\n自从会得环中意，闲气胸中一点无。"
        },
        {
            "title": "和君实端明登石阁",
            "content": "平地虽然远，那知物物新。\r\n危楼一百尺，别有万般春。"
        },
        {
            "title": "共城十吟·其二曰春郊闲步",
            "content": "病起复惊春，携筇看野新。\r\n水边逢钓者，垅上见耕人。\r\n访彼形容苦，酬予家业贫。\r\n自惭功济力，未得遂生民。"
        },
        {
            "title": "同诸友城南张园赏梅十首",
            "content": "梅花四种或红黄，颜色不同香颇同。\r\n更远也须重一到，看看随水又随风。"
        },
        {
            "title": "小园逢春",
            "content": "小隐园中百本花，各随红紫发新芽。\r\n东君见借阳和力，不减公侯富贵家。"
        },
        {
            "title": "代书寄友人",
            "content": "当年有志高天下，尝读前书笑谢安。\r\n岂谓此身甘老朽，尚无闲地可盘桓。\r\n棋逢敌手才堪着，琴少知音不愿弹。\r\n非止不才能退默，古贤长恨得时难。"
        },
        {
            "title": "水旱吟",
            "content": "九年洪水，七年大旱。\r\n非尧与汤，民死过半。"
        },
        {
            "title": "白头吟",
            "content": "五福虽难备，三殇却不逢。\r\n太平无事日，得作白头翁。"
        },
        {
            "title": "东轩消海初开劝客酒二首",
            "content": "春色融融满洛城，莫辞行乐慰平生。\r\n深思闲友开眉笑，重惜梅花照眼明。\r\n况是山翁差好事，可怜芳酒最多情。\r\n此时不向樽前醉，更向何时醉太平。"
        },
        {
            "title": "题淮阴侯庙十首",
            "content": "汉家基定议功勋，异姓封王有五人。\r\n不似淮阴最雄杰，敢教根固以生秦。"
        },
        {
            "title": "是非吟",
            "content": "是短非长，好丹非素。\r\n一生区区，未免爱恶。\r\n爱恶不去，何由是非。\r\n爱恶既去，是非何为。"
        },
        {
            "title": "男子吟",
            "content": "欲作一男子，须了四般事。\r\n财能使人贪，色能使人嗜。\r\n名能使人矜，势能使人倚。\r\n四患既都去，岂在尘埃里。"
        },
        {
            "title": "首尾吟",
            "content": "尧夫非是爱吟诗，诗是尧夫乐静时。\r\n药里君臣慵点对，琴中文武倦更移。\r\n鼎间龙虎忘看守，棋上山河废指挥。\r\n亦恐因而害天性，尧夫非是爱吟诗。"
        },
        {
            "title": "忆昔吟",
            "content": "忆昔初书大字时，学人饮酒与吟诗。\r\n苟非益友推金石，四十五年成一非。"
        },
        {
            "title": "独坐吟",
            "content": "天告自丁宁，人多不肯听。\r\n四时皆有景，万物岂无情。\r\n祸福眼前事，是非身后名。\r\n谁能事闲气，浪与世人争。"
        },
        {
            "title": "措处吟",
            "content": "在未定之时，当难处之地。\r\n方事之危疑，见人之措置。"
        },
        {
            "title": "和王不疑郎中见赠",
            "content": "二十年来住洛都，眼前人事任纷如。\r\n形同草木何胜野，心类锺彝不啻虚。\r\n已沐仁风深骨髓，更惊诗思剧琼璩。\r\n庄周休道亏名实，自是无才悦众狙。"
        },
        {
            "title": "自作真赞",
            "content": "松桂操行，莺花文才。\r\n江山气度，风月情怀。\r\n借尔面貌，假尔形骸。\r\n弄丸馀暇，闲往闲来。"
        },
        {
            "title": "和商洛章子厚长官早梅",
            "content": "只应王母专轻巧，剪碎天边乱白云。\r\n无限清香与清艳，樽前饫享尽输君。"
        },
        {
            "title": "偶书",
            "content": "纷纷议论出多门，安得真儒号缙绅。\r\n名教一宗长有主，中原万里岂无人。\r\n皇王旁伯时虽异，礼不诗书道自新。\r\n观古事多今可见，不知何者谓经纶。"
        },
        {
            "title": "责已吟",
            "content": "不为十分人，不责十分事。\r\n既为十分人，须责十分是。"
        },
        {
            "title": "首尾吟",
            "content": "尧夫非是爱吟诗，诗是尧夫不强时。\r\n事到强为须涉迹，人能知止是先机。\r\n面前自有好田地，天下岂无平路坡。\r\n省力事多人不做，尧夫非是爱吟诗。"
        },
        {
            "title": "偶书吟",
            "content": "风林无静柯，风池无静波。\r\n林池既不静，禽鱼尝如何。"
        },
        {
            "title": "不善吟",
            "content": "不良之人，禀气非正。\r\n蛇蝎其情，豺狼其性。\r\n至良之人，禀气清明。\r\n金玉其性，芝兰其情。"
        },
        {
            "title": "六十二吟",
            "content": "行年六十二康强，况复身居永熟乡。\r\n美景良胡非易得，浅斟低唱又何妨。\r\n无涯岁月难拘管，有限形骸莫毁伤。\r\n多少英豪弄才智，大曾经过恶思量。"
        },
        {
            "title": "谢君实端明惠牡丹",
            "content": "霜台何处得奇葩，分送天津小隐家。\r\n初讶山妻忽惊走，寻常只惯插葵花。"
        },
        {
            "title": "曝书吟",
            "content": "虫蠹书害少，人蠹书害多。\r\n虫蠹曝已去，人蠹当如何。"
        },
        {
            "title": "高竹八首",
            "content": "高竹杂高梧，还惊秋节初。\r\n晚凉尤右喜，旧帙亦宜舒。\r\n池阁轻风里，园林晚景余。\r\n人生有此乐，何必较锱铢。"
        },
        {
            "title": "毛头吟",
            "content": "忧国心深为爱君，爱君须更重於身。\r\n口中讲得未必是，手里做成方始真。\r\n妄意动时难照物，俗情私处莫知人。\r\n厚诬天下凶之甚，多少英才在下尘。"
        },
        {
            "title": "观事吟",
            "content": "一嵗之事慎在春，一日这事慎在晨。\r\n一生之事慎在少，一端之事慎在新。"
        },
        {
            "title": "和商守雪残登楼",
            "content": "残雪已消冰已开，风光渐觉拥楼台。\r\n旅人未遂日边去，春色又从天上来。\r\n况是樽中常有酒，岂堪岭上却无梅。\r\n若非太守金兰契，谁肯倾心重不才。"
        },
        {
            "title": "无苦吟",
            "content": "平生无苦吟，书翰不求深。\r\n行笔因调性，成诗为写心。\r\n诗扬心造化，笔发性园林。\r\n所乐乐吾乐，乐而安有淫。"
        },
        {
            "title": "和商洛章子厚长官早梅",
            "content": "梅覆春溪水绕山，梅花烂漫水潺湲。\r\n南秦地暖开仍早，比至春初已数番。"
        },
        {
            "title": "道装吟",
            "content": "安车尘尾道衣装，里闬过从乃是常。\r\n闻说洞天多似此，吾乡殊不异仙乡。"
        },
        {
            "title": "病中吟",
            "content": "尧夫三月病，忧损洛阳人。\r\n非止交朋意，都如骨肉亲。\r\n荐医心恳切，求药意殷勤。\r\n安得如前日，登门谢此恩。"
        },
        {
            "title": "答客问病",
            "content": "世上重黄金，伊予独喜吟。\r\n死生都一致，利害漫相寻。\r\n汤剂功非浅，膏肓疾已深。\r\n然而犹灼艾，用慰友朋心。"
        },
        {
            "title": "治乱吟五首",
            "content": "天能生而不能养，地能养而不能生。\r\n火能烹而不能沃，水能沃而不能烹。\r\n天地尚犹无全功，水火何由有全能。\r\n得用二者交相养，反为二者交相凌。"
        },
        {
            "title": "义利吟",
            "content": "贲於丘园，束帛戈戈。\r\n义既在前，利在其间。\r\n舍尔灵龟，归我朵颐。\r\n义既失之，利何能为。\r\n尚义必让，君子道长。\r\n尚利必争，小人道行。"
        },
        {
            "title": "戏呈王郎中",
            "content": "近年好花人轻之，东君恶怒人不知。\r\n直与增价一百倍，满洛城春都买归。\r\n一株二十有四枝，枝枝皆有倾城姿。\r\n又恐冷地狂风吹，盛时都与籍入诗。"
        },
        {
            "title": "川上怀旧",
            "content": "地逈川原阔，村孤烟水闲。\r\n雷轻龙过浦，云乱雨移山。\r\n田者荷锄去，渔人背网还。\r\n伊予独霑湿，犹在道途间。"
        },
        {
            "title": "和李审言龙图大雪",
            "content": "万树琼花一夜开，都和天地色皑皑。\r\n素娥腰细舞将彻，白玉堂深曲又催。\r\n瓮牖书生方挟策，沙场甲士正啣枚。\r\n幽人骨瘦欲清损。赖有时时酒一杯。"
        },
        {
            "title": "和貂褥筇杖二物皆范景仁所惠",
            "content": "君子亦保物，保故不保新。\r\n筇生蜀部石，貂走阴山尘。\r\n善扶巇崄路，能暖唐羸身。\r\n行坐不可舍，常如睹斯人。"
        },
        {
            "title": "诫子吟",
            "content": "有过不能改，知贤不肯亲。\r\n虽生人世上，未得谓之人。"
        },
        {
            "title": "乱石吟",
            "content": "天津多乱石，石里闲寻覔。\r\n真玉固难求，似玉亦难得。\r\n徒有碌碌青，亦有磷磷白。\r\n奈无清越声，更无温润色。"
        },
        {
            "title": "依韵和王安之卿六老诗仍见率成七",
            "content": "六老皤然鬓似霜，纵心年至又非狂。\r\n园池共避何妨胜，樽俎相欢未始忙。\r\n杖履烂游千载运，衣巾浓惹万花香。\r\n过从见率添成七，况复秋来亦渐凉。"
        },
        {
            "title": "小车吟",
            "content": "有客无知，唯知有家。\r\n有家能归，其归非遐。\r\n灵台莹静，天壤披葩。\r\n书用大笔，出乘小车。\r\n身为男子，生于中华。\r\n又居洛阳，为幸何多。\r\n天地中央，帝王贞宅。\r\n汉唐遗烈，气象自佳。\r\n圣贤区宇，士人渊薮。\r\n仁义场圃，闻见无涯。\r\n里巷相切，亲朋相过。\r\n人疑日驭，我谓星查。\r\n或游金谷，或泛月波。\r\n或经履道，或过铜驼。\r\n进退云水，舒卷烟霞。\r\n揄扬风月，抬帖莺花。\r\n性喜饮酒，饮喜微酡。\r\n饮未微酡，口先吟哦。\r\n吟哦不足，遂及浩歌。\r\n浩歌不足，无可奈何。"
        },
        {
            "title": "和君实端明花庵独坐",
            "content": "静坐养天和，其来所得多。\r\n耽耽同厦宇，密密引藤萝。\r\n忘去贵臣度，能容野客过。\r\n系时休戚重，终不道如何。"
        },
        {
            "title": "首尾吟",
            "content": "尧夫非是爱吟诗，诗是尧夫默识时。\r\n初有意时如父子，到无情处类蛮夷。\r\n眼前成败尚不见，天下安危那得知。\r\n始信知人是难事，尧夫非是爱吟诗。"
        },
        {
            "title": "咏世",
            "content": "福艺俱全不可逃，无能无福谩徒劳。\r\n福微艺广终须贵，靠福无能久不高。"
        },
        {
            "title": "自况三首",
            "content": "每恨性昏闻道晚，长惭智短适时难。\r\n人生三万六千日，二万日来身却闲。"
        },
        {
            "title": "登山临水吟",
            "content": "山有乔峰水有涛，未能容屐岂容舠。\r\n非无仁智斯为乐，少有登临不惮劳。\r\n言味止知甘脍炙，语真谁是识琼瑶。\r\n自惭不尽人才处，长恨今人论太高。"
        },
        {
            "title": "一等吟",
            "content": "欲出第一等言，须有第一等意。\r\n欲为第一等人，须作第一等事。"
        },
        {
            "title": "夏日南园",
            "content": "夏木无重数，森阴翠樾低。\r\n相呼百禽语，太半是黄鹂。"
        },
        {
            "title": "天宫小阁纳凉",
            "content": "小阁凭虚看洛城，满川云物拱神京。\r\n风从万岁山头至，多少烟岚并此清。"
        },
        {
            "title": "即事吟",
            "content": "生求媚于人，死求媚于鬼。\r\n媚人幸富贵，媚鬼免罪戾。\r\n生死虽殊途，人鬼岂异理。\r\n哀哉过用心，妄意何时已。"
        },
        {
            "title": "南园赏花",
            "content": "三月初三花正开，闲同亲旧上春台。\r\n寻常不醉此时醉，更醉犹能举大杯。"
        },
        {
            "title": "凴高吟",
            "content": "谁将酷烈千般毒，变作恩光一派深。\r\n惆怅先民不复见，更凴高处尽沉吟。"
        },
        {
            "title": "天津感事二十六首",
            "content": "堤边草色长芊芊，陌上行人自往还。\r\n渌水欲净不得净，春风未放柳条闲。"
        },
        {
            "title": "留题龙门",
            "content": "谁将长剑斩长蛟，斩断长蛟剑复韬。\r\n爪尾蜿蜓凝华岳，角牙狞恶结嵩高。\r\n骨伤两处崭苍壁，血出东流洶巨涛。\r\n此物犹难保身首，谓言才口莫嗷嗷。"
        },
        {
            "title": "落花吟",
            "content": "万紫千红处处飞，满川桃李漫成蹊。\r\n狂风猛雨日将暮，舞榭歌台人乍稀。\r\n水上漂浮安有定，径边狼籍更无依。\r\n流莺不用多言语，到了一番春已归。"
        },
        {
            "title": "秋怀三十六首",
            "content": "八月炎凉均，气味亦自好。\r\n临虚乔木低，远望行人小。\r\n有迹事皆妄，无心物都了。\r\n何须更问辛，愿君自食蓼。"
        },
        {
            "title": "岁暮吟",
            "content": "世人纷华都不见，眼前惟见读书尊。\r\n百千难过尚惊惕，三十岁前尤苦辛。\r\n少日只知艰险事，老年方识太平身。\r\n家风幸有儿孙继，足以无心伴白云。"
        },
        {
            "title": "和花庵上牵牛花",
            "content": "叶闹深如幄，花繁翠似钿。\r\n瀼瀼零晓露，羃羃蔽晴烟。\r\n谢既成番次，开仍有后先。\r\n主人凝伫苦，长是废朝眠。"
        },
        {
            "title": "乞笛竹",
            "content": "洛人好种花，唯我好种竹。\r\n所好虽不同，其心亦自足。\r\n花止十日红，竹能经岁绿。\r\n俱沾雨露恩，独无霜雪辱。"
        },
        {
            "title": "六得吟",
            "content": "眼能识得，耳能听得，\r\n口能道得，手能做得，\r\n身能行得，心能放得。\r\n六者尽能，与天同德。\r\n饮食起居，出处语默。\r\n不止省心，又更省力。"
        },
        {
            "title": "同诸友城南张园赏梅十首",
            "content": "酒中渍后香犹烈，笛里吹来韵更清。\r\n此韵此香来处好，此时消得一凝情。"
        },
        {
            "title": "盛衰吟",
            "content": "势盛举头方偃蹇，气衰旋踵却嗟吁。\r\n厚诬天下称贤者，天下何尝可厚诬。"
        },
        {
            "title": "莫如吟",
            "content": "亲莫如父子，远莫如蛮夷。\r\n蛮夷和亦至，父子失须离。"
        },
        {
            "title": "首尾吟",
            "content": "尧夫非是爱吟诗，诗是尧夫确论时。\r\n若以后时为失计，必将先手作知几。\r\n三午宾客成何梦，百二山河付阿谁。\r\n弄巧既多翻作拙，尧夫非是爱吟诗。"
        },
        {
            "title": "商山旅中作",
            "content": "残火香灯夜正沉，默思前事拥寒衾。\r\n霜天皎月虽千里，不抵伤时一寸心。"
        },
        {
            "title": "四者吟",
            "content": "目时然后视，耳时然后听。\r\n口时然后言，身时然后行。\r\n前不见厚禄，然不见重兵。\r\n惟其义所在，安知利与名。"
        },
        {
            "title": "别谢彦国相公三首",
            "content": "和诗韩国老，见比以宣尼。\r\n引彼返鲁事，指予来西畿。\r\n日星功夫大，麋鹿分同微。\r\n华衮承褒借，将何答所知。"
        },
        {
            "title": "秋怀三十六首",
            "content": "九月气乍肃，衰柳犹有蝉。\r\n霜外疏锺断，风余清籁传。\r\n千山乱远月，一鹗摩高天。\r\n自非出世人，而敢危行言。"
        },
        {
            "title": "天津闲步",
            "content": "洛阳城里任西东，二十年来放尽慵。\r\n故旧人多时欵曲，京都国大体雍容。\r\n池平有类江湖上，林静或如山谷中。\r\n不必奇功盖天下，闲居之乐自无穷。"
        },
        {
            "title": "观陈希夷先生真及墨迹",
            "content": "希夷真可观，希夷黑可传。\r\n希夷心一片，不可行而言。"
        },
        {
            "title": "和商守新岁",
            "content": "衰躯上旅逢新岁，因感平生鬓易凋。\r\n饮罢襟怀还寂寞，欢余情绪却无聊。\r\n望仙风月晴偏好，抹绿帘龙夜正遥。\r\n对此块然唯土木，降兹未始不魂销。"
        },
        {
            "title": "谢寿安簿寄锦屏山下所失剪刀",
            "content": "江夏尚能悲坠履，少原唯解泣遗{上竹下替}。\r\n一刀所失安足系，不那久经人用心。"
        },
        {
            "title": "生日吟",
            "content": "辛亥年，辛丑月，\r\n甲子日，甲戌辰。\r\n日辰同甲，年月同辛。"
        },
        {
            "title": "贪义吟",
            "content": "贪人之恶，其过莫大。\r\n贪人之善，是亦为罪。"
        },
        {
            "title": "训世孝弟诗十首",
            "content": "子孝亲兮弟敬哥，怡声下气与谦和。\r\n难兄难弟名偏重，孝子贤孙贵自多。\r\n负米尚难为薄养，读书宁不擢高科。\r\n仲由陈纪皆如此，子孝亲兮弟敬哥。"
        },
        {
            "title": "还圆益上人诗卷",
            "content": "瓶锡相从更一巾，一巾曾拂十州尘。\r\n心通佛性久无碍，口道儒言殊不陈。\r\n吴越江山前日事，伊嵩风月此时身。\r\n闲行坐闲松阴下，应恃眼明长笑人。"
        },
        {
            "title": "人情吟",
            "content": "古事参今事，今人乃古人。\r\n只应情未浃，情浃自相亲。"
        },
        {
            "title": "鲜欢吟",
            "content": "生不争名与争利。夫君何故鲜欢意。\r\n以道自重固有之，非理相干是无谓。\r\n白日升天恐虚传，金貂换酒可曾醉。\r\n谁云忧找大於山，亦是人间常式事。"
        },
        {
            "title": "天宫幽居即事",
            "content": "人若天津远，来须特特来。\r\n闲馀知道泰，静久觉神开。\r\n悟易观棋局，谈诗捻酒杯。\r\n世情千万状，都不与装怀。"
        },
        {
            "title": "仁者吟",
            "content": "仁者难逢思有常，平居慎勿恃无伤。\r\n争先径路机关恶，近后语言滋味长。\r\n爽口物多须作疾，快心事过必为殃。\r\n与其病后能求药，不若病前能相防。"
        },
        {
            "title": "宿寿安西寺",
            "content": "好景信移情，直连毛骨诚。\r\n为怜多胜概，尤喜近都城。\r\n竹色交山色，松声乱水声。\r\n岂辞终日爱，解榻傍虚楹。"
        },
        {
            "title": "贵贱吟",
            "content": "系自我者，可以力行。\r\n系自人者，难乎力争。\r\n贵为万乘，亦莫之矜。\r\n贱为匹夫，亦莫之凌。"
        },
        {
            "title": "苍苍吟",
            "content": "人人共戴天，我戴岂徒然。\r\n须识天人理，方知造化权。\r\n功名归酒盏，器业入诗篇。\r\n料得闲中乐，无如我得全。"
        },
        {
            "title": "好事吟",
            "content": "好事固难将力取，贤人须是著心求。\r\n浮生日月无多子，时过千休复万休。"
        },
        {
            "title": "问春",
            "content": "春归必竟归何处，无限春冤都未诉。\r\n欲托流莺问所因，子规又叫不如去。"
        },
        {
            "title": "水火吟",
            "content": "水火得其御，交而成既济。\r\n水火失其御，焚溺可立至。\r\n不止水与火，万事尽如此。\r\n只知用水火，不知水火义。"
        },
        {
            "title": "洗竹",
            "content": "岁寒松柏共经秋，丛剉无端蔽翳稠。\r\n遍地冗枝都与去，倚天高幹一齐留。\r\n应龙吟后声能效，仪凤来时功可收。\r\n未说其佗为用处，此般风格最难俦。"
        },
        {
            "title": "三十年吟",
            "content": "比三十年前，今日为艰难。\r\n比三十年后，今日为安闲。\r\n治久人思乱，乱久人思安。\r\n安得千年鹤，乘去游仙山。"
        },
        {
            "title": "答李希淳屯田三首",
            "content": "去岁尝蒙远寄诗，当时已叹友朋希。\r\n如今存者殆非半，不纵欢游待几时。"
        },
        {
            "title": "昼寝房",
            "content": "昼寝房中好避乖，中堂有客寄书来。\r\n多因只是名和利，放向床头不拆开。"
        },
        {
            "title": "莫春吟",
            "content": "林下居常睡起迟，那堪车马近来稀。\r\n春深昼永帘垂地，庭院无风花自飞。"
        },
        {
            "title": "呈富相风筝",
            "content": "秋风一击入云端，合国人皆仰面观。\r\n好向丹霄休索線，等闲势断却收难。"
        },
        {
            "title": "老去吟",
            "content": "使吾却十岁，亦可少集事。\r\n奈何天地间，日无再中理。"
        },
        {
            "title": "观棋绝句",
            "content": "未去交争意，难忘黑白心。\r\n一条无敌路，彻了没人寻。"
        },
        {
            "title": "人事吟",
            "content": "人无取次，事莫因循。\r\n因循失事，取次坏人。\r\n人无率尔，事贵丁宁。\r\n率尔近薄，丁宁近诚。"
        },
        {
            "title": "首尾吟",
            "content": "尧夫非是爱吟诗，诗是尧夫默坐时。\r\n天意教闲须有谓，人心刚动似无知。\r\n烟轻柳叶眉闲皱，露重花枝泪静垂。\r\n应恨尧夫无一语，尧夫非是爱吟诗。"
        },
        {
            "title": "晨起",
            "content": "山高水复深，无叶奈而今。\r\n地尽一时事，天开万古心。\r\n轻烟笼晓阁，微雨散青林。\r\n此景虽平淡，人间何处寻。"
        },
        {
            "title": "归城中再用前韵",
            "content": "初秋微雨造轻寒，倚遍东岑阁上栏。\r\n不谓是时烟霭里，松斋人作画图看。"
        },
        {
            "title": "代书寄祖龙图",
            "content": "三十年交旧，相逢各白头。\r\n海壖曾共饮，洛社又同游。\r\n脱屣风波池，开怀松桂秋。\r\n两眉从此后，应不着闲愁。"
        },
        {
            "title": "解字吟",
            "content": "人言为信，日月为明。\r\n止戈为武，羔美为羹。"
        },
        {
            "title": "天津新居成谢府尹王君贶尚书",
            "content": "嘉佑壬寅岁，新巢始孱功。\r\n仍分道德里，更近帝王宫。\r\n槛仰端门峻，轩迎两观雄。\r\n窗虚响廛涧，台逈璨伊嵩。\r\n好景尤难得，昌辰岂易逢。\r\n无才济天下，有分乐年丰。\r\n水竹腹心里，莺花渊薮中。\r\n老莱欢不已，靖节兴何穷。\r\n啸傲陪真侣，经营贺府公。\r\n丹诚徒自写，匪报是恩隆。"
        },
        {
            "title": "高竹八首",
            "content": "高竹已可爱，况在垂杨下。\r\n幽人无轩冕，得此自可诧。\r\n枉尺既不能，括囊又何谢。\r\n贾生若知此，恸哭亦自罢。"
        },
        {
            "title": "题华山",
            "content": "域中有五岳，国家谨时祀。\r\n华岳居其一，作镇雄西裔。\r\n唐号金天王，今封顺圣帝。\r\n吁咈哉若神，僭窃同天地。"
        },
        {
            "title": "秋怀三十六首",
            "content": "晴窗日初曛，幽庭雨乍洗。\r\n红兰静自披，绿竹闲相倚。\r\n荣利若浮云，情怀淡如水。\r\n身非天外人，意众天外起。"
        },
        {
            "title": "首尾吟",
            "content": "尧夫非是爱吟诗，诗是尧夫赞易时。\r\n八卦小成皆有主，三才人备畧无遗。\r\n阴阳消长既未已，动静吉凶那不知。\r\n为见至神功效远，尧夫非是爱吟诗。"
        },
        {
            "title": "和吴冲卿省副见赠",
            "content": "非有非无是祖卿，都来相去一毫芒。\r\n人人可到我未到，物物不妨谁与妨。\r\n失即肝脾为楚越，得之藜藿是膏梁。\r\n一言千古难知处，妙用仍须看吕梁。"
        },
        {
            "title": "秋怀三十六首",
            "content": "清风无人兼，自可入吾手。\r\n明月无人并，自可入吾牖。\r\n中心既已平，外物何尝诱。\r\n余事岂足论，但恐樽无酒。"
        },
        {
            "title": "落花长吟",
            "content": "以酒战花秾，花秾酒更浓。\r\n花能十日尽，酒未百壶空。\r\n尚喜装衣袂，犹怜坠酒锺。\r\n多情唯粉蝶，薄倖是游蜂。\r\n减却墙头艳。添为径畔红。\r\n飘零深院宇，点缀静帘栊。\r\n又恐随流水，仍忧嫁远风。\r\n水流犹委曲，风远便西东。\r\n狼籍残春后，离披晚照中。\r\n亭台虽有主，轩骑断无踪。\r\n剑去拥妃子，兵来围石崇。\r\n马嵬方恋恋，金谷正匆匆。\r\n曹植辞休切，襄王梦已终。\r\n谬称寻洛浦，浪说数巫峰。\r\n燕诉冤还在，莺传信莫通。\r\n苔钱如可买，柳線自能缝。\r\n怅望尤真宰，凄凉殢化工。\r\n放教成烂漫，不使略从容。\r\n命扫心争忍，言心计遂穷。\r\n异香销骨髓，绝色死英雄。\r\n任诧回天力，饶矜盖世功。\r\n奈何时既往，到了事难重。\r\n开谢形相戾，兴衰理一同。\r\n天面之浅者，未始免忡忡。"
        },
        {
            "title": "雨犯吟",
            "content": "这般事业人难继，此个功夫世莫传。\r\n窥牖知天乃常事，不窥牖见是知天。"
        },
        {
            "title": "天津幽居",
            "content": "予家洛城里，况复在天津。\r\n日近先知晓，天低易得春。\r\n时光优化国，景物厚幽人。\r\n自可辞轩冕，闲中老此身。"
        },
        {
            "title": "和内乡李师甫长官见寄",
            "content": "虽未似神仙，能逃暑与寒。\r\n何尝无水竹，未始离林峦。\r\n道不同新学，才难动要官。\r\n时和岁丰后，亦自有余欢。"
        },
        {
            "title": "首尾吟",
            "content": "尧夫非是爱吟诗，诗是尧夫自省时。\r\n义若不为无勇也，幸如有过必知之。\r\n面前地恶犹能扫，心上田荒何所欺。\r\n从谏如流是难事，尧夫非是爱吟诗。"
        },
        {
            "title": "思友吟",
            "content": "欲见心无已，久违情奈何。\r\n云烟虽咫尺，不得屡相过。"
        },
        {
            "title": "自凤州还至秦川驿寄守倅薛姚二君",
            "content": "欢聚九十日，回首都如梦。\r\n明月与清江，东轩又难共。"
        },
        {
            "title": "训世孝弟诗十首",
            "content": "子孝亲兮弟敬哥，天时地利与人和。\r\n莫言世事常如此，堪叹人生有几何。\r\n满眼繁华何足贵，一家安乐值钱多。\r\n奇哉让梨并怀橘，子孝亲兮弟敬哥。"
        },
        {
            "title": "题淮阴侯庙十首",
            "content": "虽则有才兼有智，存亡进退处非真。\r\n五湖依旧烟波在，范蠡无人继后尘。"
        },
        {
            "title": "洛阳春吟",
            "content": "春归必意归何处，无限春冤都未诉。\r\n欲托流莺问所因，子规又叫不如去。"
        },
        {
            "title": "言默吟",
            "content": "当默用言言是垢，当言任默默为尘。\r\n当言当默都无任，尘垢何由得到身。"
        },
        {
            "title": "善处吟",
            "content": "善处忧难作，能持事自修。\r\n腹心无外物，蛮貊亦怀柔。"
        },
        {
            "title": "代书寄濠倅张都官",
            "content": "多惭吾亦未知音，天乐虽闻不许寻。\r\n惠子相时情自好，庄生游处意能深。\r\n闲来略记一春事，老去难忘千里心。\r\n洛社交朋每相见，为吾因掉白头吟。"
        },
        {
            "title": "为客吟",
            "content": "忽忆东吴为客日，当年意气乐从游。\r\n登山未始等闲辍，饮酒何尝容易休。\r\n万柄荷香经楚甸，一帆风软过扬州。\r\n追思何异邯郸梦，瞬息光阴三十秋。"
        },
        {
            "title": "句",
            "content": "始信画前原有易，自从删后更无诗。"
        },
        {
            "title": "伤足",
            "content": "灾由无妄得，为患固非深。\r\n乖已摄生理，贻亲忧虑心。\r\n乍然艰步履，偶尔阻登临。\r\n逾月方能出，难忘乐正箴。"
        },
        {
            "title": "老翁吟",
            "content": "皤然一老翁，凡百事皆慵。\r\n旧物不尽记，故人难得逢。\r\n幽花浑在雾，残梦半随风。\r\n只且愿天下，时和与岁丰。"
        },
        {
            "title": "先天吟",
            "content": "先天事业有谁为，为者如何告者谁。\r\n若谓先天言可告，君臣父子外何归。\r\n眼前伎俩人皆晓，心上功夫世莫知。\r\n天地与身皆易地，已身殊不异庖牺。"
        },
        {
            "title": "孙庞二将",
            "content": "孙膑伏兵称有法，庞涓{左金右賛}火一何愚。\r\n兵家诡诈尽如此，利害今人自不殊。"
        },
        {
            "title": "二十九日依韵和洛阳陆刚叔主簿见赠",
            "content": "一霎萧萧晚雨余，凤凰楼下偶驱车。\r\n郄诜片玉如能挹，乐广青天幸未疏。\r\n相阔夏秋闻甚事，可亲灯火读何书。\r\n恨无束帛嘉程子，从自悁悁返弊庐。"
        },
        {
            "title": "题淮阴侯庙十首",
            "content": "韩信恃功前虑寡，汉皇负德尚权安。\r\n幽囚必欲擒来斩，固要加诸甚不难。"
        },
        {
            "title": "观五伯吟",
            "content": "刻意尊名名愈亏，人人奔命不胜疲。\r\n生灵剑戟林中活，公道货财心里归。\r\n虽则{左食右气}羊能爱礼，奈何鸣凤未来仪。\r\n东周五百馀年内，叹息唯闻一仲尼。"
        },
        {
            "title": "天津水声",
            "content": "洛水近吾庐，潺湲到枕虚。\r\n湍惊九秋后，波急五更初。\r\n细为轻风背，豪因骤雨馀。\r\n幽人有兹乐，何必待笙竽。"
        },
        {
            "title": "太平吟",
            "content": "太平时世园亭内，丰稔岁年村落间。\r\n情味一般难状处，风烟草木尽闲闲。"
        },
        {
            "title": "寄毫州秦伯镇兵部",
            "content": "天心复处是无心，心到无时无处寻。\r\n若谓无心便无事，水中何故不生金。"
        },
        {
            "title": "年老逢春十三首",
            "content": "年老逢春始识春，春妍都恐属闲身。\r\n能知青帝功夫大，肯逐后生撩乱频。\r\n酒趁嫩醅尝格韵，花承晓露看精神。\r\n大凡尤物难分付，造化从来不负人。"
        },
        {
            "title": "天津晚步",
            "content": "芝盖久稀疏，暮云空坱北。\r\n千年旧都城，一片闲宫阙。\r\n禁御尚连延，觚棱犹岌嶭。\r\n桥势横雌霓，堤形偃初月。\r\n{左氵右上厂下墨}润岸已深，汉唐时既歇。\r\n危亭独坐人，浪把兴亡阅。"
        },
        {
            "title": "选官图",
            "content": "虚名虚利太无端，自方□□寸进难。\r\n大抵人生只如此，采来谁不做高官。"
        },
        {
            "title": "晓物吟",
            "content": "晓物情人为晓事，知时态者号知人。\r\n知人浅后却成害，晓事过归还不淳。\r\n铅锡点金终是假，丹青画马妄求真。\r\n奈何近世人多爱，恶紫之心殊未申。"
        },
        {
            "title": "诈者吟",
            "content": "诈者固疑人，天下尽行诈。\r\n不信天下人，其间无真话。"
        },
        {
            "title": "首尾吟",
            "content": "尧夫非是爱吟诗，诗是尧夫慎动时。\r\n枉道干名名亦失，怫民从欲欲还隳。\r\n号为贤者能从善，名曰小人能饰非。\r\n大佞似忠非易辩，尧夫非是爱吟诗。"
        },
        {
            "title": "闲居述事",
            "content": "堂上慈亲八十馀，阶前儿女戏相呼。\r\n旨甘取足随丰俭，此乐人间更有无。"
        },
        {
            "title": "春阴",
            "content": "花好给久观，月好难久看，\r\n花能五七日，月止十二圆。\r\n圆时仍龃龉，开处足摧残。\r\n风雨寻常事，人心何不安。"
        },
        {
            "title": "首尾吟",
            "content": "尧夫非是爱吟诗，诗是尧夫中夜时。\r\n拥被不眠还展转，披衣地坐忽寻思。\r\n死生有命尚能处，道德由人却不知。\r\n须是安之以无事，尧夫非是爱吟诗。"
        },
        {
            "title": "睢阳五老图",
            "content": "政事浑如春梦闲，人情嚣薄恶儒冠。\r\n四朝遗列承平日，两世观风树大桓。\r\n经济安民心不晦，保全传嗣骨无寒。\r\n乾元恰似诸公意，符节还同一揆看。"
        },
        {
            "title": "步月吟",
            "content": "林罅天尤碧，风馀月更明。\r\n人间无事日，得向此中行。"
        },
        {
            "title": "日月吟",
            "content": "月明星自稀，日出月亦微。\r\n既有少正卯，岂无孔仲尼。"
        },
        {
            "title": "谢郑守王密学惠酒",
            "content": "堂堂大府来新酒，密密小园开好花。\r\n此日饮之红树下，还惊不称野人家。"
        },
        {
            "title": "观物吟四首",
            "content": "古今情一也，能处又何难。\r\n识事事非易，知人人所艰。\r\n多疑亏任用，轻信失防闲。\r\n尧舜其犹病，何尝无大奸。"
        },
        {
            "title": "逸书吟",
            "content": "丹山谁道凤为巢，事下吾能见九苞。\r\n逸句得时如虎变，大篇成处若神交。\r\n千端蜀锦新番样，万树春华暖弄稍。\r\n天马无踪周八极，但临风月镫相敲。"
        },
        {
            "title": "寄吴传正寺丞",
            "content": "天津风月一何孤，似我经秋相忆无。\r\n每仗晴波寄声去，不知曾得到东都。"
        },
        {
            "title": "即事吟",
            "content": "事到患来频，何由得任真。\r\n就新须果敢，从善莫因循。\r\n盗亦自有道，人而或不仁。\r\n义缘无定体，安处是行身。"
        },
        {
            "title": "登嵩项",
            "content": "九州环绕持棋枰，万岁嵩高看太平。\r\n四海有人能统御，中原何复有交争。\r\n长忧眼见奸雄辈，且愿身为尧舜氓。\r\n五十三年芜没事，如今方喜看春耕。"
        },
        {
            "title": "天津感事二十六首",
            "content": "渌水悠悠际碧天，平芜更与远山连。\r\n白发老叟心无事，闲凭栏干看洛川。"
        },
        {
            "title": "偶书",
            "content": "贤德之人，所居之处。\r\n如芝如兰，使人爱慕。\r\n凶恶之人，所居之处。\r\n如虎如狼，使人怕怖。"
        },
        {
            "title": "不同吟",
            "content": "求者不得，辞者不能。\r\n二者相去，其远几程。"
        },
        {
            "title": "处身吟",
            "content": "君子处身，宁人负已，\r\n已无负人。小人处事，\r\n宁已负人，无人负已。"
        },
        {
            "title": "观五代吟",
            "content": "自从唐季坠皇纲，天下生灵被扰攘。\r\n社稷安危悬卒伍，朝廷轻重系藩方。\r\n深冬寒木固不脱，未旦小星犹有光。\r\n五十三年更五姓，始知除扫待真王。"
        },
        {
            "title": "代书寄友人",
            "content": "一别光阴二纪馀，岁华如箭止堪吁。\r\n东西契阔久经难，前后殷勤两得书。\r\n故国山川皆梦寐，旧家人物半丘墟。\r\n何时重讲当时事，笑对西风坼酒壶。"
        },
        {
            "title": "独赏牡丹",
            "content": "赏花全易识花虽，善识花人独倚栏。\r\n雨露功中观造化，神仙品里定容颜。\r\n寻常止可言时尚，奇绝方名出世间。\r\n赋分也须知不浅，筭来消得一生闲。"
        },
        {
            "title": "垂柳短吟",
            "content": "临溪拂水正依依。更被狂风来往吹。\r\n薄春不胜烟羃羃，深春无奈日迟迟。\r\n谁家缥渺青罗帔，何处蹁跹金缕衣。\r\n犹恐离人肠未断，满天仍看乱花飞。"
        },
        {
            "title": "冬至吟",
            "content": "冬至子之半，天心无改移。\r\n一阳初起处，万物未生时。\r\n玄酒味方淡，大音声正希。\r\n此方如不信，更请问庖牺。"
        },
        {
            "title": "偶书",
            "content": "才高命寡，耻居人下。\r\n若不固穷，非知道者。"
        },
        {
            "title": "上巳观花思友人",
            "content": "上巳观花花意秾，今年正与昔年同。\r\n当时同赏知何处，把酒独能对远风。"
        },
        {
            "title": "无客回天意",
            "content": "恶死而好生，古今之常情。\r\n人心可生事，天下自无兵。\r\n草木尚咸若，山川岂不宁。\r\n胡为无击壤，饮酒乐升平。"
        },
        {
            "title": "问春",
            "content": "三月春归留不住，春归春意难分付。\r\n凡言归者必归家，为问春家在何处。"
        },
        {
            "title": "丁宁吟",
            "content": "人无忽略，事贵丁宁。\r\n忽略近薄，丁宁近诚。"
        },
        {
            "title": "室吟",
            "content": "一室可容身，四时长有春。\r\n何尝无美酒，未始绝佳宾。\r\n洞里赏花者，天边泛月人。\r\n相逢应有语，笑我太因循。"
        },
        {
            "title": "四事吟",
            "content": "会有四不赴，时有四不出。\r\n无贵亦无贱，无固亦无必。\r\n里闬闲过从，身安心自逸。\r\n如此三十年，幸逢太平日。"
        },
        {
            "title": "故连昌宫",
            "content": "洛水来西南，昌水来西北。\r\n二水合流处，宫墙有遗壁。\r\n行人徒想像，往事皆陈迹。\r\n空余女几山，正对三乡驿。"
        },
        {
            "title": "晚晖亭",
            "content": "高亭新建碍烟霞，暮景能留是可嘉。\r\n最近赏春来往路，游人应问是谁家。"
        },
        {
            "title": "首尾吟",
            "content": "尧夫非是爱吟诗，诗是尧夫入夏时。\r\n醪酒竹间留客饮，清风水畔向人吹。\r\n蝉娟月色满轩槛，菡萏花香盈袖衣。\r\n乐莫乐于无事乐，尧夫非是爱吟诗。"
        },
        {
            "title": "闲中吟",
            "content": "闲中气味长，长处是仙乡。\r\n富有林泉乐，清无市井忙。\r\n烂游千圣奥，醉拥万花香。\r\n莫作伤心事，伤心易断肠。"
        },
        {
            "title": "依韵和君实端明惠酒",
            "content": "春风吹雪乱飘颻，林下如何更寂寥。\r\n霜宪威稜正难犯，小人当贶是难消。"
        },
        {
            "title": "天津感事二十六首",
            "content": "人言垂钓辩浮沉，辩著浮沉用意深。\r\n吾耻不为知害性，等闲轻动望鱼心。"
        },
        {
            "title": "十九日归洛城路游龙门",
            "content": "无烦物象弄精神，世态何常不喜新。\r\n唯有前{左土右犀}好风月，清光依旧属闲人。"
        },
        {
            "title": "铁如意吟",
            "content": "此物铁为之，何尝肯妄持。\r\n长随大{上敝下瓦}子，永伴小车儿。\r\n击碎珊瑚处，敲残牙齿时。\r\n谁能学此辈，才始人鞭笞。"
        },
        {
            "title": "书事吟",
            "content": "天地有常理，日月无循行。\r\n饱食高眠外，率是皆虚名。\r\n虽乏伊吕才，不失尧舜氓。\r\n何须身作相，然后为太平。"
        },
        {
            "title": "寄和长安张强二机宜",
            "content": "二公诗美过连城，欲报才非{左衤右爾}正平。\r\n本谓柏舟终不遇，却惊华衮重为荣。\r\n岷峨雨后方知峭。风月霜馀始见清。\r\n前有古人称寡和，阳春白雪岂虚名。"
        },
        {
            "title": "共城十吟·其五曰春郊寒食",
            "content": "郭外花亦繁，不谓繁华失。\r\n幸非在郭中，不见繁华物。\r\n不寒不暖天，光阴半晴日。\r\n花外秋千鸣，月隔秋千出。"
        },
        {
            "title": "穷达吟",
            "content": "穷不能卷，达不能舒。\r\n谓之知道，不亦难乎。"
        },
        {
            "title": "天津感事二十六首",
            "content": "三千里外名荒服，一百年来号太平。\r\n争似洛川无事客，佑须列土始为荣。"
        },
        {
            "title": "莫如吟",
            "content": "君臣守以义，父子守以仁。\r\n义失为敌国，仁失为路人。"
        },
        {
            "title": "天地吟",
            "content": "天人之际岂容鍼，至理何烦远去寻。\r\n凶焰炽时焚更烈，恩波流处浸还深。\r\n长征戍卒思归意，久旱苍生望雨心。\r\n祸福转来如反掌，可能中夜不沉吟。"
        },
        {
            "title": "首尾吟",
            "content": "尧夫非是爱吟诗，诗是尧夫可爱时。\r\n实鉴造形难着发，鸾刀迎刃岂容丝。\r\n风埃若不来侵路，尘土何由得上衣。\r\n欲论诚明是难事，尧夫非是爱吟诗。"
        },
        {
            "title": "放言",
            "content": "既得希夷乐，曾无宠辱惊。\r\n泥空终日着，齐物到头争。\r\n忽忽闲拈笔，时时自写名。\r\n谁能苦真性，情外更生情。"
        },
        {
            "title": "偶得吟",
            "content": "皋陶遇舜，伊尹逢汤。\r\n武丁得傅，文王获姜。\r\n齐知管种，汉识张良。\r\n诸葛开蜀，玄龄启唐。"
        },
        {
            "title": "首尾吟",
            "content": "尧夫非是爱吟诗，诗是尧夫重惜时。\r\n万里焦劳无所诉，九重深邃莫能知。\r\n二年斯得诚为晚，七日言诛未是迟。\r\n本固邦宁王道在，尧夫非是爱吟诗。"
        },
        {
            "title": "好勇吟",
            "content": "好勇能过我，当仁岂让师。\r\n勇须仁以济，仁必勇为资。"
        },
        {
            "title": "燕堂暑饮",
            "content": "燕堂通高明，簷依断崖嵚。\r\n凉风来松梢，清泉飞竹阴。\r\n佳果间红绿，旨酒随浅深。\r\n却思闤闠间，郁蒸不可任。"
        },
        {
            "title": "寄曹州李审言龙图",
            "content": "向日所云是，如今却是非。\r\n安知今日是，不起后来疑。"
        },
        {
            "title": "天津感事二十六首",
            "content": "溪边闲坐眼慵开，波射长堤势欲摧。\r\n多少水禽文彩好，几番飞去又飞来。"
        },
        {
            "title": "皇极经世一元吟",
            "content": "天地如盖轸，覆载何高极。\r\n日月如磨蚁，徃来无休息。\r\n上下之岁年，其数难窥测。\r\n且以一元言，其理尚可识。\r\n一十月二万，九千馀六百。\r\n中间三千年，迄今之陈迹。\r\n治乱与废兴，著见于方策。\r\n吾能一贯之，皆如身所历。"
        },
        {
            "title": "能怀天下心",
            "content": "能怀天下心，肯了人间事。\r\n岂止求于今，求古亦未易。"
        },
        {
            "title": "春暮吟",
            "content": "花开春正好，花谢春还暮。\r\n不意子规禽，犹能道归去。"
        },
        {
            "title": "治乱吟",
            "content": "财利为先，群舌用事。\r\n饥馑相仍，盗贼蜂起。\r\n孝悌为先，日月长久。\r\n时和岁丰，延年益寿。"
        },
        {
            "title": "秦川吟二首",
            "content": "当时马上过秦川，倐忽于今二十年。\r\n因见夫君话家住，依稀记得旧风烟。"
        },
        {
            "title": "答客吟",
            "content": "说者从来太过乎，道须能卷又能舒。\r\n人间好事不常有，天下奇才何处无。\r\n年近从心唯策杖，诗逢得意便操觚。\r\n快心亦恐诗拘束，更把狂诗大字书。"
        },
        {
            "title": "和云",
            "content": "万里幙四垂，一片云自飞。\r\n祗知根抱石，不为天为衣。\r\n既来曾无心，却去宁有机。\r\n未能作霖雨，安用帝乡归。"
        },
        {
            "title": "王胜之谏议见惠文房四宝内有巨砚尤佳因以谢",
            "content": "铜雀或常闻，未尝闻金雀。\r\n始愧林下人，识物不甚博。\r\n金雀出何所，必出自灵岳。\r\n剪断白云根，分破苍岑角。\r\n既为之巨砚，遂登于纶阁。\r\n水贮见温润，墨发知瀺濯。\r\n窗下喜鉴开，案前惊月落。\r\n见赠何殷勤，欲报须和璞。\r\n胡为不且留，洪化用斟酌。\r\n胡为不且留，贤人用选擢。\r\n胡为不且留，奸人用诛削。\r\n胡为不且留，生灵用安泊。\r\n则予何人哉，拜贶徒惊矍。\r\n须是笔如椽，方能无厚怍。\r\n\r\n【注释】：【原题】：\r\n王胜之谏议见惠文房四宝内有巨砚尤佳因以谢之"
        },
        {
            "title": "春天吟",
            "content": "一片春天在眼前，眼前须识好春天。\r\n春秋冬夏能无累，雪月风花都一连。\r\n能用真腴为事业，岂防他物害暄妍。\r\n我生其幸何多也，安有闲愁到耳边。"
        },
        {
            "title": "窥开吟",
            "content": "物理窥开后，人情照破初。\r\n不堪将劝诫，止可与嗟吁。"
        },
        {
            "title": "六十六岁吟",
            "content": "六十有六岁，畅然持酒杯。\r\n少无他得志，老有此开怀。\r\n往往英心动，时时秀句来。\r\n尚收三百首，自谓敌琼环。"
        },
        {
            "title": "喜乐吟",
            "content": "生身有五乐，居洛有五喜。\r\n人多轻习常，殊不以为事。\r\n吾才无所长，吾识无所纪。\r\n其心之泰然，奈何人了此。"
        },
        {
            "title": "再答王宣徽",
            "content": "大达诚无碍，人人自有家。\r\n假花犹入念，何者谓真花。"
        },
        {
            "title": "能寐吟",
            "content": "大惊大寐，大忧不寐。\r\n大伤不寐，大病不寐。\r\n大喜不寐，大安能寐。\r\n何故不寐，湛於有累。\r\n何故能寐，行於无事。"
        },
        {
            "title": "安乐窝中吟",
            "content": "安乐窝中春不亏，山翁出入小车儿。\r\n水边平转绿杨岸，花外就移芳草堤。\r\n明快眼看三月景，康强身历四朝时。\r\n凤凰楼下天津畔，仰面迎风倒载归。"
        },
        {
            "title": "首尾吟",
            "content": "尧夫非是爱吟诗，诗是尧夫自喜时。\r\n名在士人当盛世，生於中国作男儿。\r\n良辰美景忍虚废，骤雨飘风无定期。\r\n过此焉能事追悔，尧夫非是爱吟诗。"
        },
        {
            "title": "演绎吟",
            "content": "万事入沉吟，其来味更深。\r\n虽然曾过眼，须是更经心。\r\n过眼未尽见，经心肯尽寻。\r\n尽寻能得见，方始是真金。"
        },
        {
            "title": "代书寄{左堇右阝}江知县张太博",
            "content": "长忆当年归弊庐，弟兄同受策名初。\r\n一生不记寻常事，千里犹通咫尺书。\r\n风月遥知四明好，江山况是发秋余。\r\n片帆未得闲飞去，徒见严君问起居。"
        },
        {
            "title": "每度过东邻",
            "content": "每度过东邻，乐邻愈觉勤。\r\n既来长是愧，相见只如亲。\r\n饮食皆随好，儿童亦自忻。\r\n吾乡有是乐，何必更求仁。"
        },
        {
            "title": "谢宋推官惠白牛",
            "content": "毛如霜雪眼如朱，耳角方齐三尺馀。\r\n状异不将耕旷土，性驯宜用驾安车。\r\n水边牧处龙能扰，月下牵时兔可驱。\r\n从此洛阳图{左巾右登}上，丹青人更著功夫。"
        },
        {
            "title": "归洛寄郑州祖择之龙图",
            "content": "恩深骨髓谓慈亲，义重丘山是故人。\r\n归过嵩阳旧游地，白云收得薛萝身。"
        },
        {
            "title": "知人吟",
            "content": "君了知人出于知，小人知人出于私。\r\n出于知，则同乎理者谓之是，\r\n异乎理者谓之非。出于私，\r\n则同乎已者谓之是，异乎已者谓之非。"
        },
        {
            "title": "秋怀三十六首",
            "content": "蛱蝶绕寒菊，蟋蟀鸣空阶。\r\n门前有犬卧，尽日无客来。\r\n清波静中流，白云闲处堆。\r\n何以发天和，时饮酒一杯。"
        },
        {
            "title": "言行吟",
            "content": "言不失仁，行不失义。\r\n自天佑之，吉无不利。\r\n言与仁背，行与义乖。\r\n天且不佑，人能行哉。\r\n有商君者，贼义残仁。\r\n为法自弊，车分其身。\r\n始知行义修仁者，便是延年益寿人。"
        },
        {
            "title": "自贻吟",
            "content": "六十有七岁，生为世上人。\r\n四方中正地，万物备全身。\r\n天外更无乐，胸中别有春。"
        },
        {
            "title": "人寿吟",
            "content": "人寿百年间，其间多少难。\r\n予今六十三，何止于一半。\r\n骨瘦固非清，发白岂谓算。\r\n便化不为夭，况且粗康健。"
        },
        {
            "title": "秋日饮郑州宋园示管城簿周正叔",
            "content": "二都相去四百里，中有名园属宋家。\r\n古木参天罗剑戟，长藤垂地走龙蛇。\r\n我来游日逢秋杪，君为开筵对晚花。\r\n饮散竹轩微雨后，凌晨归路起栖鸦。"
        },
        {
            "title": "训世孝弟诗十首",
            "content": "子孝亲兮弟敬哥，休伤和气忿争多。\r\n偏生嫉妒偏艰窘，暗积私房暗折磨。\r\n不孝自然生忤逆，无仁实是出妖魔。\r\n但闻孝弟传千古，子孝亲兮弟敬哥。"
        },
        {
            "title": "天津感事二十六首",
            "content": "宠辱事多今不见，兴亡时去止堪哀。\r\n诸观今日长安道。抵暮行人犹往来。"
        },
        {
            "title": "安乐窝中吟",
            "content": "安乐窝中设不安，略行汤剂自能痊。\r\n居常无病不服药，就使有灾宜俟天。\r\n理到昧时须索讲，情於尽处更何言。\r\n自馀虚费闲思虑，都可易之为画眠。"
        },
        {
            "title": "商君吟",
            "content": "商鞅得君持法处，赵良终日正言时。\r\n当其命令炎如火。车裂如何都不知。"
        },
        {
            "title": "窥开吟",
            "content": "物理窥开后，人情照破时。\r\n一身都是我，瘦了又还肥。"
        },
        {
            "title": "首尾吟",
            "content": "尧夫非是爱吟诗，诗是尧夫晚步时。\r\n信意遂过高祖宅，因行更上魏王堤。\r\n设如终久全无托，何似当初都不知。\r\n料得鬼神知此意，尧夫非是爱吟诗。"
        },
        {
            "title": "依韵和镇戎倅龚章屯田",
            "content": "十五年前初见君，见君情意便如亲。\r\n虽然林下无他事，不那心间思故人。\r\n万物比之论至底，丹诚到了总输真。\r\n过从洛社胜诸处，何日能来共卜邻。"
        },
        {
            "title": "观物吟",
            "content": "画工状物，经月经年。\r\n轩鉴照物，立写于前。\r\n鉴之为明，犹或未精。\r\n工出人手，平与不平。\r\n天下之平，莫若于水。\r\n止能照表，不能照里。\r\n表里洞照，其唯圣人。\r\n察言观行，罔或不真。\r\n尽物之性，去已之情。\r\n有德之人，而必有言。\r\n能言之人，未必能行。"
        },
        {
            "title": "林下五吟",
            "content": "真工造化岂容私，拙者为谋亦甚微。\r\n安乐窝深初起后，太和汤酽半醺时。\r\n长年国里篮舁往，永熟乡中杖策归。\r\n身似升平无一事，数茎{上髟下此}白任风吹。"
        },
        {
            "title": "观物吟",
            "content": "一气才分，两仪已备。\r\n圆者为天，方者为地。\r\n变化生成，动植类起。\r\n人在其间，最灵最贵。"
        },
        {
            "title": "逍遥吟",
            "content": "夜入安乐窝，晨兴饮太和。\r\n穷神知道泰，养素得天多。\r\n日月任推盪，山川徒琢磨。\r\n欲求为此者，到了是谁何。"
        },
        {
            "title": "流莺吟",
            "content": "迁乔固有之，出谷未多时。\r\n正{左女右欶}簧为舌，初新金作衣。\r\n替花言灼灼，代柳说依依。\r\n柳外晚犹啭，花前晓又啼。\r\n啼多因雨过，啭少为春归。\r\n莫遣行人听，行人路正迷。"
        },
        {
            "title": "答人吟",
            "content": "谁道闲人无事权，事权唯只是诗篇。\r\n四时雪月风花景，都与收来入近编。"
        },
        {
            "title": "首尾吟",
            "content": "尧夫非是爱吟诗，诗是闲观蔬圃时。\r\n暖地春初才欎欎，宿根秋末却披披。\r\n韭葱蒜薤青遮陇，蓣芋姜蘘绿满畦。\r\n时到皆能弄精彩，尧夫非是爱吟诗。"
        },
        {
            "title": "贺人致政",
            "content": "人情大率喜为官，达士何尝有所牵。\r\n解印本非嫌薄禄，挂冠殊不为高年。\r\n因通物性兴衰理，遂悟天心用舍权。\r\n宜放襟怀在清景，吾乡况有好林泉。"
        },
        {
            "title": "春去吟",
            "content": "好物足艰难，都来数日间。\r\n既为风搅挠，又被雨摧残。\r\n富贵醉初醒，神仙梦乍还。\r\n游人不知止，依旧倚朱栏。"
        },
        {
            "title": "善恶吟",
            "content": "君子学道则务本，小人见利则忘生。\r\n务本则非礼不动，见利则非贿不行。"
        },
        {
            "title": "新居成呈刘君玉殿院",
            "content": "履道坊南竹径脩，绿杨阴里水分流。\r\n众贤买得澄心景，独我居为养志秋。\r\n若比陈门成已僣，苟陪颜巷亦堪忧。\r\n无端风雨虽狂暴，不信能凌沉隐侯。"
        },
        {
            "title": "费力吟",
            "content": "事无巨细，人有得失。\r\n得之小心，失之费力。"
        },
        {
            "title": "训世孝弟诗十首",
            "content": "子孝亲兮弟敬哥，训贤妯娌事翁婆。\r\n好遵孟母三迁教，须读张公百忍歌。\r\n孝友睦{渊换女旁}兼任恤，智仁圣义与中和。\r\n当时曾子同杨博，子孝亲兮弟敬哥。"
        },
        {
            "title": "善恶吟",
            "content": "尧舜无子，瞽鲧有嗣。\r\n福善祸淫，何故如此。"
        },
        {
            "title": "秋怀三十六首",
            "content": "九日登高会，寻幽讲雅欢。\r\n俗风追故事，天气荐轻寒。\r\n白酒连醅饮，黄花带露观。\r\n消沉浮世事，何足重汍澜。"
        },
        {
            "title": "览照吟",
            "content": "其骨爽，其神清。\r\n其禄薄，其福轻。"
        },
        {
            "title": "别两绝",
            "content": "赏花高阁上，负约罪难回。\r\n若许将诗赎，何时不可陪。"
        },
        {
            "title": "和君实端明花庵二首",
            "content": "庵后庵前尽植花，花开番次四时好。\r\n主人事简常燕休，不信岁华能撰老。"
        },
        {
            "title": "首尾吟",
            "content": "尧夫非是爱吟诗，诗是尧夫十月时。\r\n寒日无光天色远，阴云不动柳丝垂。\r\n园林叶尽鸟未散，道路风多人更稀。\r\n满目时光口难道，尧夫非是爱吟诗。"
        },
        {
            "title": "东海有大鱼",
            "content": "东海有大鱼，罔罟无能近。\r\n砀然一朱水，蝼蚁得而困。"
        },
        {
            "title": "思圣吟",
            "content": "不逢圣人时，不见圣人面。\r\n圣人言可闻，圣人心可见。"
        },
        {
            "title": "依韵和任司封见寄吟",
            "content": "高楼百尺破危空，天淡云闲看帝功。\r\n更上一层情未快，思君不见见乔嵩。"
        },
        {
            "title": "送王伯初学士赴北京机宜",
            "content": "丈夫志气盖棺定，自有雄图系重轻。\r\n去路不能无感旧，到官争忍便忘情。\r\n闲时语话贵精密，先事经营在太平。\r\n谁谓御戎无上策，伐人谋处不须兵。"
        },
        {
            "title": "秋游六首",
            "content": "霜天寥落思无穷，不奈楼高逼望中。\r\n四面溪山徒满目，九秋宫殿自危空。\r\n云横远峤千寻直，霞乱斜阳数缕红。\r\n无限伤情言不到，共谁开口向西风。"
        },
        {
            "title": "至福昌县作",
            "content": "清景几人爱，爱之当远寻。\r\n及临韩岳近，始见洛川深。\r\n县在云山腹，民居水竹心。\r\n无机类闲物，愈觉少知音。"
        },
        {
            "title": "未有吟",
            "content": "未有一分让，先有十分争。\r\n所丧者实事，所得者虚名。"
        },
        {
            "title": "笺年老逢春八首·美酒饮教微醉后",
            "content": "笺云：瓮头喷液处，盏面起花时。\r\n有客来相访，通名曰伏羲。"
        },
        {
            "title": "所感吟",
            "content": "人生无定准，事体有多端。\r\n客宦危疑处，家书子细看。\r\n既曾忧险阻，方信喜平安。\r\n男子平生事，须于痛定观。"
        },
        {
            "title": "乐毅吟",
            "content": "乐毅事燕时，其心有深旨。\r\n破齐七十城，迎刃不遗矢。\r\n岂留即墨莒，却与燕有二。\r\n欲使燕遂王，天下自齐始。\r\n岂意志未申，昭王一旦死。\r\n惠王固不知，使人代其位。\r\n强燕自此衰，何复能振起。\r\n自古君与臣，济会非容易。\r\n重惜千万年，英雄为流涕。"
        },
        {
            "title": "小人吟",
            "content": "小人无节，弃本逐末。\r\n喜思其与，怒思其夺。"
        },
        {
            "title": "闲行吟",
            "content": "投吴走越觅青天，殊不知天在眼前。\r\n开眼见时犹有病，举头寻处更无缘。\r\n颜渊正在如愚日，孟子方当不动年。\r\n安得功夫游宝肆，爱人珠贝重忧钱。"
        },
        {
            "title": "名利吟",
            "content": "名利到头非乐事，风波终久少安流。\r\n稍邻美誉无多取，才近清欢与賸求。\r\n美誉既多须有患，清欢虽賸且无忧。\r\n滔滔天下曾知否，覆辙相寻卒未休。"
        },
        {
            "title": "思虑吟",
            "content": "思虑未起，鬼神莫知。\r\n不由乎我，更由乎谁。"
        },
        {
            "title": "川上南望伊川",
            "content": "山留禹凿门，川阁尧水痕。\r\n古人不复见，古迹尚或存。\r\n岁月易凋谢，善恶难湮沦。\r\n无作近名事，强邀世俗尊。"
        },
        {
            "title": "病起吟",
            "content": "病作因循一月前，岂期为苦稍淹延。\r\n朝昏饮食是难进，躯体虚羸不可言。\r\n既劝佳宾持酒盏，更将大笔写诗篇。\r\n始知心者气之帅，心快沉痾自释然。"
        },
        {
            "title": "天津感事二十六首",
            "content": "轮蹄交错未尝停，去若相追来若争。\r\n料得中心无别事，苟非干利即干名。"
        },
        {
            "title": "依韵寄成都李希淳屯田",
            "content": "思君君未还，君恋蜀中官。\r\n白首虽知倦，清衷宜自宽。\r\n花时难得会，蚕市易成欢。\r\n莫叹归休晚，生涯若未完。"
        },
        {
            "title": "乾坤吟",
            "content": "道不远于人，乾坤只在身。\r\n谁能天地外，别去覔乾坤。"
        },
        {
            "title": "代简谢尹处初先生",
            "content": "乐国久容人避乖，非窝何以状清怀。\r\n则予岂敢窥高躅，天险能升不用阶。"
        },
        {
            "title": "感雪吟",
            "content": "旨酒嘉肴与管弦，通宵鼎沸乐丰年。\r\n侯门深处还知否。百万流民在露天。"
        },
        {
            "title": "依韵和张元伯职方岁除",
            "content": "及正四十六，老去耻无才。\r\n残腊方回律，新春又起灰。\r\n非唯忘利禄，况复外形骸。\r\n白发已过半，光阴任自催。"
        },
        {
            "title": "黄金吟",
            "content": "身上有黄金，人无走陆沉。\r\n求时未必见，得处不因寻。\r\n辩捷非通物，涵容是了心。\r\n会弹无弦琴。然后能知音。"
        },
        {
            "title": "清风短吟",
            "content": "清风兴况未全衰，岂谓天心便弃遗。\r\n长具斋庄缘读易，每惭疏散为吟诗。\r\n人间好景皆输眼，世上闲愁不到眉。\r\n生长太平无事日，又还身老太平时。"
        },
        {
            "title": "答人见寄",
            "content": "鬓毛不患渐成霜，有托琴书子一双。\r\n既乏长才康盛世，无如高枕卧南窗。\r\n明知筋力难为强，犹说云山未树降。\r\n多谢故人相爱甚，辙鱼幸免困西江。"
        },
        {
            "title": "首尾吟",
            "content": "尧夫非是爱吟诗，诗是尧夫相度时。\r\n合放手时须放手，得开眉处且开眉。\r\n狂情多见好人喜，僻性少为他物移。\r\n只恨一般言不到，尧夫非是爱吟诗。"
        },
        {
            "title": "五帝",
            "content": "五帝之时似日中，声明文物正融融。\r\n古今世盛无如此，过此其来便不同。"
        },
        {
            "title": "自庆吟",
            "content": "俗阜知君德，时和见帝功。\r\n况吾生长老，俱在太平中。"
        },
        {
            "title": "四贤吟",
            "content": "彦国之言铺陈，晦叔之言简当。\r\n君实之言优游，伯淳之言调畅。\r\n四贤洛阳之名望，是以在人之上。\r\n有宋熙宁之间，大为一时之壮。"
        },
        {
            "title": "风州郡楼上书所见",
            "content": "杨柳垂青带，风动如飞盖。\r\n危楼思不穷，尽日闲相对。\r\n鸟去林自空，云移山不碍。\r\n情随双燕还，意与孤鸿会。\r\n晚角时继续，层崖递明晦。\r\n残阳挂疏红，远水生微濑。\r\n塞目烟岑密，都城若天外。\r\n如何久客心，东望冯栏杀。"
        },
        {
            "title": "县尉廨宇莲池",
            "content": "县尉小斋前，水清池有莲。\r\n岂唯观菡萏，兼可听潺湲。\r\n宛类江湖上，殊非尘土边。\r\n古人用心处，料得不徒然。"
        },
        {
            "title": "观物吟四首",
            "content": "人之耳所闻，不若目亲照。\r\n耳闻有异同，目照无多少。\r\n并弃耳目官，专用舌口较。\r\n不成天下功，止成天下笑。"
        },
        {
            "title": "春尽后园闲步",
            "content": "绿树成阴日，黄莺对语时。\r\n小渠初潋滟，新竹正参差。\r\n倚杖疔吟久，携童引步迟。\r\n好风知我意，故故向人吹。"
        },
        {
            "title": "暮春吟",
            "content": "春来小圃弄群芳，谁为贫居富贵乡。\r\n门外柳阴浮翠润，堦前花影溜红光。\r\n梁间新燕未调舌，天末归鸿已着行。\r\n自问心源无所有，答去踈懒味偏长。"
        },
        {
            "title": "首尾吟",
            "content": "尧夫非是爱吟诗，诗是尧夫尽性时。\r\n若圣与仁虽不敢，乐天和命又何疑。\r\n恢恢志意方闲暇，绰绰情怀正坦夷。\r\n心逸日休难状处，尧夫非是爱吟诗。"
        },
        {
            "title": "依韵和王安之卿六老诗仍见率成七",
            "content": "六人相聚会时康，着甚来由不放狂。\r\n遍地园林同已有，满天风月助诗忙。\r\n文章高摘汉唐艳，骚雅浓薰李杜香。\r\n水际竹边闲适处，更无尘事只清凉。"
        },
        {
            "title": "首尾吟",
            "content": "尧夫非是爱吟诗，诗是尧夫访友时。\r\n青眼主人偶不在，白头老叟还空归。\r\n几家大第横斜照，一片残春啼子规。\r\n独往独来还独坐，尧夫非是爱吟诗。"
        },
        {
            "title": "好胜吟",
            "content": "人无好胜，事无过求。\r\n好胜多辱，过求多忧。\r\n忧辱并至，道德弗游。\r\n不止人患，身亦是仇。"
        },
        {
            "title": "戏谢富相公惠班笋三首",
            "content": "承将大笋来相诧，小圃其如都不生。\r\n虽向性情曾着力，奈何今日未能平。"
        },
        {
            "title": "百病吟",
            "content": "百病起於情，情轻病亦轻。\r\n可能无係累，却是有依凭。\r\n秋月千山静，春华万木荣。\r\n若论真事业，人力莫经营。"
        },
        {
            "title": "还鞠十二著作见示共城诗卷",
            "content": "写像丹青未易阶，丹青虽写像情怀。\r\n览君十首诗三遍，胜我再游乡一回。\r\n故国不知新想望，家山如见旧崔嵬。\r\n功名时事人休问，只有两行清泪揩。"
        },
        {
            "title": "寄商守宋郎中",
            "content": "初返洛城无限事，闲人体分似相违。\r\n如今一向觉优逸，却类商颜啸傲时。"
        },
        {
            "title": "花时阻雨不出",
            "content": "三月洛城春半时，秋千未拆杨花飞。\r\n小车不出闲春泥，乱红翻处流莺啼。"
        },
        {
            "title": "谢西台张元伯雪中送诗",
            "content": "洛城雪片大如手，炉中无火樽无酒。\r\n凌晨有人来打门，言送西台诗一首。"
        },
        {
            "title": "代书寄前洛阳簿陆刚叔秘校",
            "content": "洛城官满振衣{左衤右居}，尘土何由浼远途。\r\n道在幸逢清日月，眼前应见旧江湖。\r\n知行知止唯贤者，能屈能伸是丈夫。\r\n归去可妨趁残水，三吴还似向时无。"
        },
        {
            "title": "安分吟",
            "content": "安分身无辱，知几心逢闲。\r\n虽居人世上，却是出人间。"
        },
        {
            "title": "题四皓庙四首",
            "content": "田横入海犹能得，商至长安百里强。\r\n能使四人成美节，始知高祖是真王。"
        },
        {
            "title": "同诸友城南张园赏梅十首",
            "content": "人间好物尤宜惜，天下奇才非易得。\r\n他日相逢他处时，始知此会重难觅。"
        },
        {
            "title": "过宜阳城二首",
            "content": "六国区区共事秦，疲於奔命尚难亲。\r\n如何杀尽半天下，岂是关东没一人。"
        },
        {
            "title": "成性吟",
            "content": "成性存存，用志不分。\r\n又何患乎，不到古人。"
        },
        {
            "title": "答友人劝酒吟",
            "content": "人人谁不愿封侯，及至封侯未肯休。\r\n大得却须防大失，多忧元只为多求。\r\n规模焉敢比才士，度量自知非饮流。\r\n少日何由能强此，况今年老雪堆头。"
        },
        {
            "title": "首尾吟",
            "content": "尧夫非是爱吟诗，诗是尧夫处否时。\r\n信道而行安有悔，乐天之外更何疑。\r\n受疑始见周公旦，经阨方明孔仲尼。\r\n大圣大神犹不免，尧夫非是爱吟诗。"
        },
        {
            "title": "三十年吟",
            "content": "三十年间更一世，其间堪笑复堪愁。\r\n天生天杀何尝尽，人是人非殊未休。\r\n善偶鸳鸯头早白，能啼杜宇血先流。\r\n须知却被才为害，及至无才又却忧。"
        },
        {
            "title": "知人吟",
            "content": "事到急时观态度，人于危处露肝脾。\r\n深心厚貌平时可，慎勿便言容易知。"
        },
        {
            "title": "吴越吟二首",
            "content": "夫差丁未曾囚越，勾践戊辰还灭吴。\r\n二十二年时返复，一如当日却乘虚。"
        },
        {
            "title": "春游五首",
            "content": "洛城春色浩无涯，春色城东又复嘉。\r\n风力缓摇千树柳，水光轻盪半川花。\r\n烟清翡翠飞平岸，日暖鸳鸯下浅沙。\r\n不见君王西幸久，游人但感鬓空华。"
        },
        {
            "title": "辩谤吟",
            "content": "田丹功盖国，貂勃语回君。\r\n谤者古来有，犹能杀九人。"
        },
        {
            "title": "题黄河",
            "content": "谁言为利多于害，我谓长浑未始清。\r\n西至昆仑东至海，其间多少不平声。"
        },
        {
            "title": "首尾吟",
            "content": "尧夫非是爱吟诗，诗是尧夫不忍时。\r\n戾气中人为疾病，和气养物号清微。\r\n世情非利莫能动，士节待穷然后知。\r\n尚口乃穷非我事，尧夫非是爱吟诗。"
        },
        {
            "title": "先天吟",
            "content": "先天天弗违，后天举天时。\r\n弗违无时亏，奉时有时疲。"
        },
        {
            "title": "秋阁吟",
            "content": "秋阁一凭栏，人心何悄然。\r\n乾坤今岁月，唐汉旧山川。\r\n淡泊霜前日，萧疏雨后天。\r\n丹青空妙手，此意有谁传。"
        },
        {
            "title": "寄李景真太博",
            "content": "花前静榻闲眠处，竹下明窗独坐时。\r\n着甚语言名宇泰，林间自有翠禽知。"
        },
        {
            "title": "首尾吟",
            "content": "尧夫非是爱吟诗，诗是尧夫语事时。\r\n举动苟能循义理，辩明安用致言辞。\r\n艰难图处费心力，容易来时省指挥。\r\n欲盖而彰事多矣，尧夫非是爱吟诗。"
        },
        {
            "title": "闲行",
            "content": "园圃正萧然，行吟远泽边。\r\n风惊初社后，叶坠未霜前。\r\n衰草衬斜日，暮云扶远天。\r\n何当见真象，止可入无言。"
        },
        {
            "title": "首尾吟",
            "content": "尧夫非是爱吟诗，诗是天津竚立时。\r\n有意水声千古在，无情山色四边围。\r\n孤鸿远入晴烟去，双鹭斜穿禁柳飞。\r\n景物不妨闲自适，尧夫非是爱吟诗。"
        },
        {
            "title": "自述",
            "content": "春暖秋凉人半醉，安车尘尾闲从事。\r\n虽无大德及生灵，且与太平装景致。"
        },
        {
            "title": "岁暮吟",
            "content": "此情人不知，亦尝叹迟暮。\r\n虽则叹迟暮，奈何难分付。"
        },
        {
            "title": "六十岁吟",
            "content": "六十残躯鬓已斑，缪称仙术有□□。\r\n时来孺子成功易，势去圣人为力难。\r\n虽则筋骸精康健，奈何情意已阑珊。\r\n着身争处明开眼，三十年来看世间。"
        },
        {
            "title": "和王安之小园五题",
            "content": "小园新葺不离家，高就岗头低就窳。\r\n洛邑地疑偏得胜，天津人至又非赊。\r\n宜将阆苑同时语，莫共桃源一道夸。\r\n闻说一轩多种药，只应犹欠紫河车。"
        },
        {
            "title": "首尾吟",
            "content": "尧夫非是爱吟诗，诗是尧夫笔逸时。\r\n苍海有神搜鲸鲵，陆沉无水藏蛟螭。\r\n岌{上山下業}五千仞华岳，汪洋十万顷黄陂。\r\n都与收来入近题，尧夫非是爱吟诗。"
        },
        {
            "title": "闲适吟",
            "content": "为士幸而居盛世，住家况复在中都。\r\n虚名浮利非我有，绿水青山何处无。\r\n选胜直宜寻美景，命俦须是择吾徒。\r\n乐闲本属闲人事，又与偷闲事更殊。"
        },
        {
            "title": "意未萌于心",
            "content": "意未萌于心，言未出诸口。\r\n神莫得而窥，人莫得而咎。\r\n君子贵慎独，上不愧屋漏。\r\n人神亦吾心，口自处其后。"
        },
        {
            "title": "善饮酒吟",
            "content": "人不善饮酒，唯喜饮之多。\r\n人或善饮酒，唯喜饮之和。\r\n饮多成酩酊，酩酊身遂疴。\r\n饮和成醺酣，醺酣颜遂酡。"
        },
        {
            "title": "首尾吟",
            "content": "尧夫非是爱吟诗，诗是尧夫用畜时。\r\n史籍始终明治乱，经书表里见安危。\r\n庖羲可作三才主，孔子当为万世师。\r\n不止前言与往行，尧夫非是爱吟诗。"
        },
        {
            "title": "留题水北杨郎中园亭二首",
            "content": "洛下谁家不买居，买居还得似君无。\r\n风光一片非尘世，景物四时成画图。\r\n后圃花奇同阆苑，前轩峰好类蓬壶。\r\n人生能向此中老，亦是世间豪丈夫。"
        },
        {
            "title": "安乐窝中诗一编",
            "content": "安乐窝中诗一编，自歌自咏自怡然。\r\n陶鎔水石闲勋业，铨择风花静事权。\r\n意去乍乘千里马，兴来初上九重天。\r\n忺时更改三两字，醉后吟哦五七篇。\r\n直恐心通云外月，又疑身是洞中仙。\r\n银河汹涌翻晴浪，玉树查牙生紫烟。\r\n万物有情皆可状，百骸无病不能蠲。\r\n命题滥被神相助，得句谬为人所传。\r\n肯让贵家常奏乐，宁惭富室賸收钱。\r\n若条此过知何限，因甚台官独未言。"
        },
        {
            "title": "安乐窝中吟",
            "content": "安乐窝中甚不贫，中间有榻可容身。\r\n儒风一变至於道，和气四时长若春。\r\n日月作明明主日，人言成信信由人。\r\n唯人与日不相远，过此何尝更语真。"
        },
        {
            "title": "三王",
            "content": "三王之世正如秋，权重权轻事有由。\r\n深谷为陵岸为谷，陵迁谷变不知休。"
        },
        {
            "title": "登朝元阁",
            "content": "绣岭岌层峦，岧嶢十九盘。\r\n微微经雨后，杳杳出云端。\r\n往事金舆远，遗踪玉像残。\r\n至今临渭水，依旧见长安。"
        },
        {
            "title": "燕堂闲坐",
            "content": "天网疏难漏，世网密莫通。\r\n我心久不动，一脱二网中。\r\n高竹漱清泉，长松迎清风。\r\n此时逢此景，正与此心同。"
        },
        {
            "title": "辩熊耳",
            "content": "昔禹别九州，导洛自熊耳。\r\n熊耳自有两，未審孰为是。\r\n东者近成周，西者隔丹水。\r\n书传称上洛，斯言得之矣。"
        },
        {
            "title": "生平与人交",
            "content": "生平与人交，未始有甘坏。\r\n已亦无负人，人亦无我害。"
        },
        {
            "title": "病亟吟",
            "content": "生于太平世，长于太平世。\r\n老于太平世，死于太平世。\r\n客问年几何，六十有七岁。\r\n俯仰天地间，浩然无所愧。"
        },
        {
            "title": "观十六国吟",
            "content": "溥天之下号寰区，大禹曾经治水馀。\r\n衣到敝时多虮虱，瓜当烂后足虫蛆。\r\n龙章本不资狂寇，象魏何尝荐乱胡。\r\n尼父有言堪味处，当时欠一管夷吾。"
        },
        {
            "title": "岁暮吟",
            "content": "此情人不知，亦尝叹迟久。\r\n虽则叹迟久，奈何人不受。"
        },
        {
            "title": "小圃逢春",
            "content": "随分亭栏亦弄妍，不妨闲停酒垆边。\r\n夜簷静透花间月，昼户晴生竹外烟。\r\n事到悟来全偶尔，天教闲去岂徒然。\r\n壶中日月长多少，烂占风光十二年。"
        },
        {
            "title": "岁杪吟",
            "content": "一日去一日，一年添一年。\r\n饶教成大器，其那已华颠。\r\n志意虽依旧，聪明不及前。\r\n若非心有得，亦恐学神仙。"
        },
        {
            "title": "首尾吟",
            "content": "尧夫非是爱吟诗，诗是尧夫咏只时。\r\n旷古第成千觉梦，中原都入一枰棋。\r\n唐虞玉帛烟光紫，汤武干戈草色萋。\r\n观古事多今可见，尧夫非是爱吟诗。"
        },
        {
            "title": "首尾吟",
            "content": "尧夫非是爱吟诗，诗是尧夫注思时。\r\n事少全由心意足，病多休道药难医。\r\n情当少日须思老，志在安时莫忘危。\r\n天道分明人自昧，尧夫非是爱吟诗。"
        },
        {
            "title": "宿华清宫",
            "content": "天宝初六载，作宫于温泉。\r\n明皇与妃子，自此岁幸焉。\r\n紫阁清风里，崇峦皓月前。\r\n柰何双石瓮，香溜尚涓涓。"
        },
        {
            "title": "训世孝弟诗十首",
            "content": "子孝亲兮弟敬哥，丈夫休听室人唉。\r\n眼前金帛毋嫌少，膝下儿孙不厌多。\r\n但得家和贫也好，若教不义富如何。\r\n王韩孝友垂青史，子孝亲兮弟敬哥。"
        },
        {
            "title": "时事吟",
            "content": "时之来兮其势可乘，时之去兮其势遂生。\r\n前日之事兮今日不行，今日之事兮后来必更。"
        },
        {
            "title": "淳于髠酒谏",
            "content": "赐酒于君，饮不知味。\r\n执法在前，巩惧无既。\r\n当此之时，一斗而醉。\r\n宗族满堂，既孝且悌。\r\n尊卑以亲，少长有齿。\r\n当此之时，二斗而醉。\r\n宾之初筵，跄跄济济。\r\n献酬百拜，升降有礼。\r\n当此之时，三斗而醉。\r\n里闬过从，如兄如弟。\r\n时和岁丰，情怀欢喜。\r\n当此之时，五斗而醉。\r\n朋友往还，讲道求义。\r\n乐事赏心，登山临水。\r\n当此之时，八斗而醉。\r\n男女杂坐，杯觞不记。\r\n灯烛明灭，衣冠倾圯。\r\n当此之时，一石而醉。"
        },
        {
            "title": "首尾吟",
            "content": "尧夫非是爱吟诗，诗是尧夫自诧时。\r\n许大天时犹可测，些儿人事岂难知。\r\n昆岗美玉人难识，沧海明珠世莫窥。\r\n由是尧夫聊自诧，尧夫非是爱吟诗。"
        },
        {
            "title": "久旱吟",
            "content": "久旱望雨，久雨思晴。\r\n天之常道，人之常情。"
        },
        {
            "title": "首尾吟",
            "content": "尧夫非是爱吟诗，诗是尧夫试笔时。\r\n以至死生犹处了，自余荣辱可知之。\r\n适居堂上行堂上，或在水湄言水湄。\r\n不止省心兼省力，尧夫非是爱吟诗。"
        },
        {
            "title": "触观物",
            "content": "万物备吾身，身贫道未贫。\r\n观时见物理，主敬得天真。\r\n心净星辰夜，情析草木春。\r\n自怜斵丧者，能作太平人。"
        },
        {
            "title": "首尾吟",
            "content": "尧夫非是爱吟诗，诗是尧夫重惜时。\r\n西晋浮夸时可叹，南梁崇尚事堪悲。\r\n仲尼岂欲轻辞鲁，孟子何尝便去齐。\r\n仪凤不来人老去，尧夫非是爱吟诗。"
        },
        {
            "title": "盆池",
            "content": "三五小圆荷，盆容水不多。\r\n难非大薮泽，亦有小风波。\r\n粗起江湖趣，殊无鸳鹭过。\r\n幽人兴难遏，时绕醉吟哦。"
        },
        {
            "title": "阁上招友人",
            "content": "清风正蔼如，小阁枕通衢。\r\n不欲久独擅，能来同享无。"
        },
        {
            "title": "依韵和王安之少卿见戏安之非是弃尧夫吟",
            "content": "安之殊不弃尧夫，亦恐傍人有厚诬。\r\n开叔当初言得罪，希淳在后说无辜。\r\n悄然情意都知旧，划地杯盘又见呼。\r\n始信岁寒心未替，安之殊不弃尧夫。"
        },
        {
            "title": "悲喜吟",
            "content": "吴起初辞魏，张仪乍入秦。\r\n西河蒙惠久，南楚受欺频。"
        },
        {
            "title": "无妄吟",
            "content": "耳无妄听，目无妄顾，\r\n口无妄言，心无妄虑。\r\n四者不妄，圣贤之具。\r\n予何人哉，敢不希慕。"
        },
        {
            "title": "和君实端明见赠",
            "content": "曾不见譊譊。城中类远郊。\r\n虽然千里马，却有一枝巢。\r\n月出云山背，风来松竹梢。\r\n顽然何所得，岂复避人嘲。"
        },
        {
            "title": "首尾吟",
            "content": "尧夫非是爱吟诗，诗是尧夫诧剑时。\r\n当煅炼时分劲节，到磨砻处发光辉。\r\n长蛇封豕休撩乱，狡兔妖狐莫陆离。\r\n此器养来年岁久，尧夫非是爱吟诗。"
        },
        {
            "title": "代书寄广信李遵度承制",
            "content": "蓟北更千里，汉唐为极边。\r\n奈何今境土，不复旧山川。\r\n虎帐兵家重，雕弓嗣子传。\r\n佗年勒功处，无使后燕然。"
        },
        {
            "title": "和凤翔横渠张子厚学士",
            "content": "秦甸山河半域中，精英孕育古今同。\r\n古来贤杰知多少，何代无人振素风。"
        },
        {
            "title": "寄毫州秦伯镇兵部",
            "content": "虽贫无害日高眠，人不堪忧我自便。\r\n锻练物情时得意，新诗还有百来篇。"
        },
        {
            "title": "寄前洛阳簿陆刚秘校",
            "content": "洛阳官满归吴会，男子雄图志未伸。\r\n若到江山最佳处，举杯无惜望天津。"
        },
        {
            "title": "答和吴传正赞善二首",
            "content": "洛阳城里一愚夫，十许年来不读书。\r\n老去情怀难状处，淡烟寒月映松疏。"
        },
        {
            "title": "林下五吟",
            "content": "老年躯体素温存，安乐窝中别有春。\r\n万事去心闲偃仰，四支由我任舒伸。\r\n庭花盛处凉铺簟，檐雪飞时软布裀。\r\n谁道山翁拙於用，也能康济自家身。"
        },
        {
            "title": "答人吟",
            "content": "林下闲言语，何须更问为。\r\n自知无纪律，安得谓之诗。"
        },
        {
            "title": "蝎蛇吟",
            "content": "蛇毒远于生，蝎毒近于死。\r\n蛇蝎虽不同，其毒固无异。\r\n蛇以首中人，蝎以尾用事。\r\n奈何天地间，畏首又畏尾。"
        },
        {
            "title": "谢判府王宣徽惠酒",
            "content": "自得花枝向远邻，只忧轻负一番春。\r\n无何宠贶酒双榼，少室山人遂不贫。"
        },
        {
            "title": "首尾吟",
            "content": "尧夫非是爱吟诗，诗是尧夫语道时。\r\n天听虽高只些子，人情相去没多儿。\r\n无声无臭尽休也，不忮不求还得之。\r\n虽有丹青亦难状，尧夫非是爱吟诗。"
        },
        {
            "title": "宇宙吟",
            "content": "宇宙在乎手，万物在乎身。\r\n绵绵而若存，用之岂有勤。"
        },
        {
            "title": "过永济桥二首",
            "content": "山背锦屏开，河临永济回。\r\n土田平似掌，桑柘大如槐。\r\n斜日射虹去，低云将雨来。\r\n无涯同清景，长是愧非才。"
        },
        {
            "title": "半醉吟",
            "content": "半醉上车儿，车儿稳碾归。\r\n轻风迎面处，翠柳拂头时。\r\n意若兼三事，情如拥九麾。\r\n这般闲富贵，料得没人知。"
        },
        {
            "title": "逍遥吟",
            "content": "吾道本来平，人多不肯行。\r\n得心无后味，失脚有深坑。\r\n若未通天地，焉能为死生。\r\n向其间一事，须是自诚明。"
        },
        {
            "title": "观物吟",
            "content": "如鸾如凤，意思安详。\r\n所生之人，非忠则良。\r\n如鼠如雀，意思惊躩。\r\n所生之人，不凶则恶。"
        },
        {
            "title": "诗书吟",
            "content": "画笔善状物，长于运丹青。\r\n丹青人巧思，万物无遁形。\r\n诗画善状物，长于运丹诚。\r\n丹诚入秀句，万物无遁情。\r\n诗者人之志，言者心之声。\r\n志因言以发，声因律而成。\r\n多识于鸟兽，岂止毛与翎。\r\n多识于草木，岂止枝与茎。\r\n不有风雅颂，何由知功名。\r\n不肯赋比兴，何由知废兴。\r\n观朝廷盛事，壮社稷威灵。\r\n有汤武缔构，无幽厉欹倾。\r\n知得之艰难，肯失之骄矜。\r\n去巨蠹奸邪，进不世贤能。\r\n择阴阳粹美，索天地精英。\r\n籍江山清润，揭日月光荣。\r\n收之为民极。著之为国经。\r\n播之于金石，奏之于大庭。\r\n感之以人心，告之以神明。\r\n人神之胥悦，此所谓和羹。\r\n既有虞舜歌，岂无臯陶赓。\r\n既有仲尼删，岂无季札听。\r\n必欲乐天下，舍诗安足凭。\r\n得吾之绪余，自可致升平。"
        },
        {
            "title": "安乐窝中吟",
            "content": "安乐窝中虽不拘，不拘终不失吾儒。\r\n轻醇酒用小盏饮，豪壮诗将大字书。\r\n花木暄妍春雨后，山川澄淨九秋馀。\r\n闲中意思多少，无忝人间一丈夫。"
        },
        {
            "title": "欢喜吟",
            "content": "行年六十一，筋骸未甚老。\r\n已为两世人，便化岂为夭。\r\n况且粗康强，又复无忧扰。\r\n如何不喜欢，佳辰自不少。"
        },
        {
            "title": "把手吟",
            "content": "富贵把手，贫贱掣肘。\r\n贫贱把手，富贵掣肘。\r\n金石之交，死且不朽。\r\n市井之交，自难长久。"
        },
        {
            "title": "野轩",
            "content": "一轩名野非尘境，嵩少烟岑送好风。\r\n日月岁时都属已，更於何处觅壶中。"
        },
        {
            "title": "晓事吟",
            "content": "晓物情人为晓事，知时态者号知人。\r\n知人失后却成害，晓事过时还不淳。"
        },
        {
            "title": "十日西过永济桥",
            "content": "十日西行过永济，时时细雨湿衫衣。\r\n多情会得山神意，犹恐行人欠翠微。"
        },
        {
            "title": "治乱吟五首",
            "content": "精义入神以致用，利用出入之谓神。\r\n神无方而易无体，藏诸用而显诸仁。"
        },
        {
            "title": "观物吟",
            "content": "耳目聪明男子身，洪钧赋与不为贫。\r\n因探月窟方知物，未蹑天根岂识人。\r\n乾过异时观月窟，地逢雷处看天根。\r\n天根月窟闲来往，三十六宫都是春。"
        },
        {
            "title": "始皇吟",
            "content": "并吞天下九千日，一统寰中十五年。\r\n坑血未乾高祖至，骊山丘垅已萧然。"
        },
        {
            "title": "秋怀三十六首",
            "content": "断续蝉声外，稀踈雁下前。\r\n年光空去也，人事益萧然。\r\n洗竹留新笋，翻书得旧编。\r\n谁知养心者，肯与世争权。"
        },
        {
            "title": "天人吟",
            "content": "羲轩尧舜虽难复，汤武桓文尚可循。\r\n事既不同时又异，也由天道出由人。"
        },
        {
            "title": "瞻礼孔子吟",
            "content": "执卷何人不读书，能知性者又何如。\r\n工居天下语言内，妙出世间绳墨馀。\r\n陶冶有无天事业，权衡治乱帝功夫。\r\n大哉赞易修经意，料得生民以后无。"
        },
        {
            "title": "和",
            "content": "天启夫君八斗才，野人中路必须回。\r\n神仙一句难忘处，花外小车犹未来。"
        },
        {
            "title": "春暮吟",
            "content": "春来蝴蝶乱，春去子规啼。\r\n安得如前日，和风初扇时。"
        },
        {
            "title": "谈诗吟",
            "content": "诗者人之志，非诗志莫传。\r\n人和心尽见，天与意相连。\r\n论物生新句，评文起雅言。\r\n兴来如宿构，未始用雕镌。"
        },
        {
            "title": "寄毫州秦伯镇兵部",
            "content": "三川地正得中阳，气入奇葩亦自王。\r\n善识好花人不远，好花无恡十分芳。"
        },
        {
            "title": "代简谢朱殿直赠长韵诗",
            "content": "殷勤见赠用长篇，里闬过从积有年。\r\n岁事报成还报始，春华相次又暄妍。"
        },
        {
            "title": "天津感事二十六首",
            "content": "忙忙负乘两何殊，往复由来出此途。\r\n争似不才闲处坐，平时云水绕衣裾。"
        },
        {
            "title": "代书吟",
            "content": "金须百鍊始知精，水鉴何如人鉴明。\r\n不弃既能存故旧，久要焉敢忘平生。\r\n经纶事体当言用，道义襟怀只论诚。\r\n草木面前何止万，岁寒松桂独青青。"
        },
        {
            "title": "有病吟",
            "content": "身之有病，当求药医。\r\n药之非良，其身必亏。\r\n国之有病，当求人医。\r\n人之非良，其国必危。\r\n事之未急，当速改为。\r\n事之既急，虽悔难追。"
        },
        {
            "title": "年老逢春十三首",
            "content": "年老逢春春莫猜，老年方自少年回。\r\n人情少悦酒不解。天气却寒花未开。\r\n堤外有风斜送柳，墙阴经雨半生苔。\r\n去年波水东流去，旧{左氵右彔}奈何新又来。"
        },
        {
            "title": "演绎吟",
            "content": "何者是真金，真金入骨沉。\r\n饱曾经煅炼，足得不沉吟。\r\n到手何须眼，行身敢放心。\r\n放心然后乐，天下有知音。"
        },
        {
            "title": "秋怀三十六首",
            "content": "秋色日渐深，老心日益懒。\r\n倦即下堦行，闲来弄书卷。\r\n广陌多风尘，见说难开眼。\r\n侯门已是深，帝阍又复远。"
        },
        {
            "title": "年老逢春十三首",
            "content": "年老逢春莫惜狂，惜狂无那兴难当。\r\n园林恰到恶明媚，风雨便多闲中伤。\r\n花等半开宜速赏，酒闻才熟便先尝。\r\n大都美物天长惜，非是吾侪曲主张。"
        },
        {
            "title": "中和吟",
            "content": "性亦故无他，须是识中和。\r\n心上语言少，人间事体多。\r\n如霖回外旱，似药起沉痾。\r\n一物尚不了，其如万物何。"
        },
        {
            "title": "愁花吟",
            "content": "三千宫女衣宫袍，望幸心同各自娇。\r\n初似绽时犹淡薄，半来开处特妖娆。\r\n檀心未吐香先发，露粉既垂魂已销。\r\n对此芳樽多少意，看看风雨骋麄豪。"
        },
        {
            "title": "首尾吟",
            "content": "尧夫非是爱吟诗，诗是尧夫何所为。\r\n睡思动时亲瓮牖，幽情发处旁盆池。\r\n寻芳更用小车去，得句仍将大笔麾。\r\n余事不妨闲润色，尧夫非是爱吟诗。"
        },
        {
            "title": "登女几",
            "content": "予看山多矣，未尝逢此奇。\r\n巨崖如格虎，险石若张旗。\r\n云意闲舒卷，岩形屡改移。\r\n丹青难状处，四面尽如斯。"
        },
        {
            "title": "首尾吟",
            "content": "尧夫非是爱吟诗，诗是尧夫晚望时。\r\n恰见花开便花谢，才闻春至又春归。\r\n流莺啼处春犹在，杜宇来时花已飞。\r\n春至花开春去谢，尧夫非是爱吟诗。"
        },
        {
            "title": "对花饮",
            "content": "人言物外有烟霞，物外烟霞岂足夸。\r\n若用校量为乐事，但无忧挠是仙家。\r\n百年光景留难住，十日芳菲去莫遮。\r\n对酒无花非负酒，对花无酒是亏花。"
        },
        {
            "title": "天津感事二十六首",
            "content": "阳乌西去水东流，今古推移几度秋。\r\n四面远山长敛黛，不知终日为谁愁。"
        },
        {
            "title": "力外吟",
            "content": "以少为多，以无为有。\r\n力外周旋，不能长久。"
        },
        {
            "title": "安乐窝中自讼吟",
            "content": "不向红尘浪着鞭，唯求寡过尚无缘。\r\n虚更蘧瑗知非日，谬历宣尼读易年。\r\n发到白时难受彩，心归通后更何言。\r\n至阳之气方为玉，犹恐鑽磨未甚坚。"
        },
        {
            "title": "书亡弟殡所",
            "content": "后乎吾来，先乎吾往。\r\n当往之初，殊不相让。"
        },
        {
            "title": "岁暮自贻",
            "content": "当年志意欲横秋，今日思之重可羞。\r\n事到强图皆屑屑，道非真得尽悠悠。\r\n静中照物情难隐，老后看书味转优。\r\n谈尘从容对宾客，荐章重叠误公侯。\r\n已蒙贤杰开青眼，不顾妻孥怨白头。\r\n谷口郑真焉敢望，寿陵馀子若为谋。\r\n鼎间龙虎忘看守，棋上山河废讲求。\r\n一枕晴窗睡初觉，数声幽鸟语方休。\r\n林泉好处将诗买，风月佳时用酒酬。\r\n三百六旬如去箭，肯教襟抱落闲愁。"
        },
        {
            "title": "垂柳长吟",
            "content": "垂柳有两种，有长有短垂。\r\n唯兹长一种，偏与静相宜。\r\n院宇深春后，亭台晚景时。\r\n不胜烟羃羃，无柰日迟迟。\r\n霡霂雨初过，清冷风乍吹。\r\n章台街左右，华表柱东西。\r\n起眼出墙树，拂头当路枝。\r\n翩翻绿罗带，缥缈缕金衣。\r\n荡{左风右昜}飘晴絮，缤纷舞暖丝。\r\n丝牵寸肠断，絮入万家飞。\r\n婀娜王恭韵，婆娑赵后姿。\r\n修妍张绪少，柔软沈侯羸。\r\n濯濯青拖地，毵毵翠绕池。\r\n般添花灼灼，引惹草凄凄。\r\n郁郁笼山馆，疏疏映酒旗。\r\n赠人人自泣，驻马还嘶。\r\n影里咿哑去，阴中轳辘归。\r\n凄凉装暝霭，淡薄挂斜晖。\r\n懊恼轻攀折，忧愁重别离。\r\n早衰缘停道，先茂为临溪。\r\n楼外蝉才噪，桥边鸎又啼。\r\n生憎遮望眼，死恨学妆眉。\r\n远客莫如数，长条曾系谁。\r\n经霜儘憔悴，来岁却依依。"
        },
        {
            "title": "人事吟",
            "content": "人有去就，事无低昂。\r\n迹有疏密，人无较量。\r\n能此四者，自然久长。"
        },
        {
            "title": "和王规甫司勋见赠",
            "content": "何止千年与万年，岁寒松桂独依然。\r\n若无扬子天人学，安有庄生内外篇。\r\n已约月陂寻白石，更期金谷弄清泉。\r\n谁云影论纷纭甚，一任山巅复起巅。"
        },
        {
            "title": "观物吟四首",
            "content": "日月无异明，昼夜有异体。\r\n人鬼无异情，生死有异理。\r\n既未能知生，又焉能知死。\r\n既未能事人，又焉能事鬼。"
        },
        {
            "title": "思山吟",
            "content": "看即青山与白云，寻思没量大功勋。\r\n未知乐处缘何事，岂止饥时会茹荤。\r\n千首拙诗难着怨，一樽芳醑别涵春。\r\n壶中日月长多少，能老红尘几辈人。"
        },
        {
            "title": "送猗氏张主簿",
            "content": "人间仕官几千里，堂上亲闱别两重。\r\n须念鹏飞从此始，方今路险善求容。"
        },
        {
            "title": "天意吟",
            "content": "人能言语自能窥，天意无言人莫欺。\r\n莫道无言便无事，殆非流俗所能知。"
        },
        {
            "title": "首尾吟",
            "content": "尧夫非是爱吟诗，诗是尧夫掷笔时。\r\n事体须是为物理，人情安处是天机。\r\n坚如金石犹能动，灵若鬼神何可欺。\r\n此外更无言语道，尧夫非是爱吟诗。"
        },
        {
            "title": "共城十吟·其一曰春郊闲居",
            "content": "居处虽近郭，不欲登城市。\r\n尽日客不来，至夜门犹闭。\r\n院静春正浓，窗闲昼复寐。\r\n谁知藜藿中，自有诗书味。"
        },
        {
            "title": "谢彦国相公和诗用醉和风雨夜深归",
            "content": "道堂闲话侭多时，尘外杯觞不浪飞。\r\n初上小车人已静，醉和风雨夜深归。"
        },
        {
            "title": "何处是仙乡",
            "content": "何处是仙乡，仙乡不离房。\r\n眼前无冗长，心下有清凉。\r\n静处乾坤大，闲中日月长。\r\n若能安得分，都胜别思量。"
        },
        {
            "title": "秋怀三十六首",
            "content": "山横暮霭中，鸟逝孤烟外。\r\n残菊忧霜摧，幽兰惧风败。\r\n患难人不喜，富贵人所爱。\r\n我心曰不有，爱憎岂能卖。"
        },
        {
            "title": "小圃睡起",
            "content": "门外似深山，天真信可还。\r\n轩裳奔走外，日月往来间。\r\n有水园亭活，无风草木闲。\r\n春禽破幽梦，枝上语绵蛮。"
        },
        {
            "title": "和王安之少卿雨后",
            "content": "焦劳九夏余，一雨物皆苏。\r\n蛙鼓不足听，蚊雷未易驱。\r\n非唯仰岁给，抑亦了官输。\r\n林下闲游客，何妨尽自愉。"
        },
        {
            "title": "缘饰吟",
            "content": "缘饰了时称好手，作为成处是真家。\r\n须防冷眼入观觑，傀儡都无帐幕遮。"
        },
        {
            "title": "秋怀三十六首",
            "content": "昨日思沃浆，今日思去扇。\r\n岂止人戈矛，炎凉自交战。\r\n利害生科情，好尚存乎见。\r\n欲人为善人，必须自为善。"
        },
        {
            "title": "道装吟",
            "content": "道家仪用此巾衣，师外曾闻更拜谁。\r\n何故尧夫须用拜，安知人不是吾师。"
        },
        {
            "title": "不老吟",
            "content": "人无不老理，日有再中时。\r\n不老必无也，再中应有之。"
        },
        {
            "title": "望雨",
            "content": "盛夏久不雨，满天下愁苦。\r\n安得一片云，救取人间否。"
        },
        {
            "title": "十一日福昌县会雨",
            "content": "云势移峰缓，泉声出竹迟。\r\n此时无限意，唯有翠禽知。"
        },
        {
            "title": "太平吟",
            "content": "身老太平间，身闲心更闲。\r\n非贵亦非贱，不饥兼不寒。\r\n有宾须置酒，无日不开颜。\r\n第一条平路，何人伴往还。"
        },
        {
            "title": "安乐窝中吟",
            "content": "安乐窝中万户侯，良辰美景忍虚休。\r\n已曾得手春深日，更欲披衣年老头。\r\n晓露重时花满槛，暖醅浮处酒盈瓯。\r\n圣人吃紧些儿事，又省工夫又省忧。"
        },
        {
            "title": "谢商守宋郎中寄到天柱山户帖仍依元韵",
            "content": "商於飞到一符新，遂已平生分外亲。\r\n尤喜紫芝先入手，西南天柱与天邻。"
        },
        {
            "title": "首尾吟",
            "content": "尧夫非是爱吟诗，诗是尧夫得意时。\r\n正得意时常起舞，到麾毫处辄能飞。\r\n南溟万里鹏初举，辽海千年鹤乍归。\r\n岂止一诗而已矣，尧夫非是爱吟诗。"
        },
        {
            "title": "安乐窝中四长吟",
            "content": "安乐窝中快活人，闲来四物幸相亲。\r\n一编诗逸收花月，一部书严惊鬼神。\r\n一炷香清冲宇泰，一樽酒美湛天真。\r\n太平自庆何多也，唯愿君王寿万香。"
        },
        {
            "title": "十二日同福昌令王赞善游龙潭",
            "content": "一潭冷浸崖根黑，数峰高入云衢碧。\r\n游人屏气不敢言，长恐雷霆奋於侧。"
        },
        {
            "title": "日中吟",
            "content": "日中为噬嗑，交易是寻常。\r\n彼各不相识，何复更思量。"
        },
        {
            "title": "答{上密下冉}秀才求诗吟",
            "content": "林下闲言语，何须要许多。\r\n几乎三百首，足以备吟哦。"
        },
        {
            "title": "和绛守王仲贤郎中",
            "content": "为郎得绛分铜虎，见寄诗中非浪夸。\r\n地土尚传唐草木，山川犹起晋云霞。\r\n园池富有吟供笔，风俗淳无讼到衙。\r\n太守下车民受赐，一心殊不负官家。"
        },
        {
            "title": "善人吟",
            "content": "良如金玉，重如丘山。\r\n仪如莺凤，气如芝兰。"
        },
        {
            "title": "洛阳春吟",
            "content": "十日好花都去尽，可怜青帝用功深。\r\n游人莫便无凭据，未必红芳胜绿阴。"
        },
        {
            "title": "家国吟",
            "content": "邪正异心，家国同体。\r\n邪能败亡，正能兴起。"
        },
        {
            "title": "共城十吟·其三曰春郊芳草",
            "content": "春风必有刀，离肠被君断。\r\n春风既无刀，芳草何人剪。\r\n肠断人复接，草剪益还生。\r\n谁人有芳酒，为我高歌倾。"
        },
        {
            "title": "题淮阴侯庙十首",
            "content": "若履暴荣须暴辱，既经多喜必多忧。\r\n功成能让封王印，世世长为列土侯。"
        },
        {
            "title": "路径吟",
            "content": "面前路径无令窄，路径窄时无过客。\r\n过客无时路径荒，人间大率多荆棘。"
        },
        {
            "title": "观物吟二首",
            "content": "百谷仰膏雨，极枯变极荣。\r\n安得此甘泽，聊且振群生。"
        },
        {
            "title": "谢王谏议见思吟",
            "content": "西斋前后半松筠，万虑澄余始见真。\r\n不谓天光明净处，又能时忆旧交亲。"
        },
        {
            "title": "自咏",
            "content": "天下更无双，无知无所长。\r\n年颜李文爽，风度贺知章。\r\n静坐多茶饮，闲行可道装。\r\n傍人休用笑，安乐是吾乡。"
        },
        {
            "title": "太平吟",
            "content": "天下太平日，人生安乐时。\r\n更逢花烂漫，争忍不开眉。"
        },
        {
            "title": "自述二首",
            "content": "何者堪名席上珍，都缘当日得师真。\r\n是知佚我无如老，惟喜放怀长似春。\r\n得志当为天下事，退居聊作水云身。\r\n胸中一点分明处，不负高天不负人。"
        },
        {
            "title": "胡越吟",
            "content": "胡越同心日，夫妻反目时。\r\n人间无大小，得失在须斯。"
        },
        {
            "title": "闲中吟",
            "content": "闲中气味真，真处是天民。\r\n富有林泉乐，清无市井尘。\r\n烂游千圣奥，醉拥万花春。\r\n莫作伤心事，伤心愁杀人。"
        },
        {
            "title": "失诗吟",
            "content": "胸中风雨吼，笔下龙蛇走。\r\n前后落人间，三千有余首。"
        },
        {
            "title": "不肖吟",
            "content": "不肖之人，志在游荡。\r\n身在屋下，心在屋上。\r\n不肖之子，志在浮夸。\r\n身尚不保，焉能保家。"
        },
        {
            "title": "思义吟",
            "content": "小人固无知，唯以利为视。\r\n君子固不欺，见得还思义。\r\n思义不愿死，见利或忘生。\r\n二者之所起，平之与不平。"
        },
        {
            "title": "感事吟",
            "content": "理顺面前皆道路，义乖门外是榛荆。\r\n何人肯认皆言语，此语分明人不听。"
        },
        {
            "title": "天津感事二十六首",
            "content": "郏鄏城中同德友，凤凰楼下会中秋。\r\n芳樽倒尽人归去，月色波光战未休。"
        },
        {
            "title": "思山吟",
            "content": "只恐身闲心未闲，心闲何必住云山，\r\n果然得手情性上，更肯埋头利害间。\r\n动止未尝防忌讳，语言何复着机关。\r\n不图为乐至于此，天马无踪自往还。"
        },
        {
            "title": "谢商守宋郎中寄到天柱山户帖仍依元韵",
            "content": "不将生杀奏严宸，却抱烟岚学隐沦。\r\n多谢史君虚右席，重延天柱一山人。"
        },
        {
            "title": "欢物吟",
            "content": "水雷{上雨下玄}，火雷虩。\r\n土雷连，石雷霹。"
        },
        {
            "title": "春水长吟",
            "content": "春在水自渌，春归渌遂休。\r\n清非不逮渌，春奈胜于秋。\r\n渌向阳中得，清於冷上求。\r\n加於清一等，用是渌为优。\r\n薄薄冰初泮，微微雨乍收。\r\n渺瀰新岛屿，潋滟旧汀洲。\r\n荷芰低犹卷，{上艹下孤}蒲嫰已抽。\r\n苹繁虽渐出，藻荇禾全稠。\r\n日暖鸳鸯浴，烟晴翡翠游。\r\n波平双躣鲤，风静戏群鸥。\r\n西蜀遨争举，东瓯禊竞修。\r\n武陵花再识，汉曲佩还投。\r\n台下溶溶过，堤边漫漫流。\r\n槛前才泚泚，天外更悠悠。\r\n泛滥情怀恶，潺暖意思幽。\r\n远山遮不断，别浦去难留。\r\n二月溪桥畔，三吴野渡头。\r\n依前横两桨，特此送孤舟。\r\n画手方停笔，骚人正倚楼。\r\n长江飞絮外，更是动离愁。"
        },
        {
            "title": "首尾吟",
            "content": "尧夫非是爱吟诗，诗是尧夫自得时。\r\n已把乐为心事业，更将安作道枢机。\r\n未来身上休思念，既入手中须指挥。\r\n迎刃何烦多顾虑，尧夫非是爱吟诗。"
        },
        {
            "title": "思故人",
            "content": "芳酒一樽虽甚满，故人千里奈思何。\r\n柳挼池阁條偏细，花近檐楹香更多。"
        },
        {
            "title": "灾来吟",
            "content": "灾自外来，犹可消除。\r\n灾自内来，何由支梧。\r\n天人之间，内外察诸。"
        },
        {
            "title": "秋日即事",
            "content": "鸟声乱昼林，为谁苦驱逼。\r\n虫声乱夜庭，为谁苦劳役。\r\n嗟哉彼何短，一概无休息。\r\n借问此何长，两能忘语默。"
        },
        {
            "title": "秋日饮后晚归",
            "content": "水竹园林秋更好，忍把芳樽容易倒。\r\n重阳已过菊言开，情多不学年光老。\r\n阴云不动杨柳低，风递轻寒生暮草。\r\n无涯逸兴不可收，马蹄慢踏天街道。"
        },
        {
            "title": "知识吟",
            "content": "曾见方言识，曾闻始谓知。\r\n奈何知与识，天下亦常稀。"
        },
        {
            "title": "代书寄陈章屯田",
            "content": "执别而来二十春，忽飞书意一何勤。\r\n四方岂是少贤士，千里犹能思故人。\r\n世态见多知可否，物情谙久识疏亲。\r\n我今老去甘衰朽，无补明时卧洛滨。"
        },
        {
            "title": "秋日雨霁闲望",
            "content": "水冷云疏霜意早，岁华虽晚黄花好。\r\n饶教四面远山围，奈何一片秋光老。\r\n上天生物固无私，圣人馀事人虽晓。\r\n陈言生活不须矜，自是中才皆可了。"
        },
        {
            "title": "为善吟",
            "content": "人之为善事，善事义当为。\r\n金石犹能动，鬼神其可欺。\r\n事须安义命，言必道肝脾。\r\n莫问身之外，人知与不知。"
        },
        {
            "title": "盗伯吟",
            "content": "盗伯窥财物，其心不虑佗。\r\n取时唯恐少，败后只嫌多。"
        },
        {
            "title": "观三国吟",
            "content": "桓桓鼎峙震雷音，绝唱高踪没处寻。\r\n箫鼓一方情未畅，弓刀万里力难任。\r\n论兵狠石宁无意，饮马黄河徒有心。\r\n虽曰天时亦人事，谁知虑外失良金。"
        },
        {
            "title": "闲适吟",
            "content": "谁将造化属东风，一属东风事莫穷。\r\n残腊也宜先作策，新正其那便要功。\r\n柳梢借暖浑摇软，梅萼偷春半露红。\r\n安得向时情意在，轻衫撩乱少年中。"
        },
        {
            "title": "金玉吟",
            "content": "良金美玉信难偕，好物其来最受埋。\r\n盗跖免兵非积善，仲尼无土反成猜。\r\n中孚既若须为信，无妄因何却有灾。\r\n莫若致之为外事，心源可乐是昭回。"
        },
        {
            "title": "后图即事三首",
            "content": "年来得疾号诗狂，每度诗狂必命觞。\r\n乐道襟怀忘检束，任真言语省思量。\r\n宾朋欵密过从久，云水优闲兴味长。\r\n始信渊明深意在，北窗当日此羲皇。"
        },
        {
            "title": "善赏花吟",
            "content": "人不善赏花，只爱花之貌。\r\n人或善赏花，只爱花之妙。\r\n花貌在颜色，颜色人可效。\r\n花妙在精神，精神人莫造。"
        },
        {
            "title": "观易吟",
            "content": "一物其来有一身，一身还有一乾坤。\r\n能知万物备於我，肯把三才别立根。\r\n天向一中分体用，人於心上起经纶。\r\n天人焉有两般义，道不虚行只在人。"
        },
        {
            "title": "梦中吟",
            "content": "梦中说梦犹能忆，梦觉梦中还又隔。\r\n今日恩光空喜欢，当年意爱难寻{上不下见}。\r\n水成流处岂无声，花到谢时安有色。\r\n过此相逢陌路人，都如元来曾相识。"
        },
        {
            "title": "代书谢王胜之学寄莱石茶酒器",
            "content": "东山有石若琼玖，匠者追琢可盛酒。\r\n君子得之惜不用，殷勤远寄林下叟。\r\n林叟从来用瓦盏，惊惶不敢擎上手。\r\n重诫儿童无损伤，缄藏复以待贤友。\r\n未知贤友何时归，男子功名未成就。\r\n朝廷先从忧者言，方今莫如二虏丑。\r\n汉之六郡限辽西，唐之八州隔山后。\r\n自馀瓜沙甘与凉，中原外而不能有。\r\n奈何更饵以金帛，重困吾民犹掣肘。\r\n若非堂上出奇兵，安得阃外拉馀朽。\r\n直可逐去此腥擅，西出玉门北逾口。\r\n城下狐狸既不存，路上豺狼自无走。\r\n太阳烜赫耀天衢，氛妖接变匿尘垢。\r\n功成不肯受上赏，印解黄金大于斗。\r\n乞洛辞君出国门，归鞍暖拂天街柳。\r\n千官如壁遮道留，仰面弄鞭不回首。\r\n乡人夹路迎大尹，醉拥旌幢锦光溜。\r\n下车拜墓还政馀，不访公门访亲旧。\r\n始知此器用有时，吾当为君献眉寿。"
        },
        {
            "title": "首尾吟",
            "content": "尧夫非是爱吟诗，诗是尧夫行已时。\r\n政在我时心必尽，事关人处力难为。\r\n人如负我我何预，我若辜人人有词。\r\n就责莫如躬自厚，尧夫非是爱吟诗。"
        },
        {
            "title": "天津闲步",
            "content": "天子旧神州，葱葱气象浮。\r\n园林闲近水，殿阁远横秋。\r\n浪雪暑犹在，桥虹晴不收。\r\n人间无事日，此地好淹留。"
        },
        {
            "title": "邹田二忌",
            "content": "邹田二忌不相能，买卜之言恶足明。\r\n利害伤真至于此，姓田人去恨难平。"
        },
        {
            "title": "诗酒吟",
            "content": "圣人难处口能宣，何止千年与万年。\r\n心静始能知白日，眼明方会看青天。\r\n鬼神情状将诗写，造化功夫用酒传。\r\n传写不干诗酒事，若无诗酒又难言。"
        },
        {
            "title": "乐物吟",
            "content": "物有声色气味，人有耳目口鼻。\r\n万物于人一身，反观莫不全备。"
        },
        {
            "title": "寄三城旧友卫比部二绝",
            "content": "虽老未龙锺，篱边菊满丛。\r\n乍凉天气好，里闬正过从。"
        },
        {
            "title": "知音吟",
            "content": "仲尼始可言无意，孟子方能不动心。\r\n莫向山中寻白玉，但於身上覔黄金。\r\n山中白玉有时得，身上黄金无处寻。\r\n我辈何人敢称会，安知世上无知音。"
        },
        {
            "title": "同诸友城南张园赏梅十首",
            "content": "五岭虽多何足观，三川纵少须重去。\r\n台边况有数十株，仍在名园最深处。"
        },
        {
            "title": "求信吟",
            "content": "始则求人信，有知有不知。\r\n既而求自信，人或多知之。\r\n今我不求信，何人更起疑。\r\n无可无不可，安往不熙熙。"
        },
        {
            "title": "谢城南张氏弟兄冒雪载肴酒见过",
            "content": "久旱几逾冬，川守祈未得。\r\n雁行联镳来，佳雪遽盈尺。\r\n酒面生红光，客心喜何极。\r\n上夜离天津，天津陡岑寂。"
        },
        {
            "title": "簪花吟",
            "content": "簪花犹且强年少，诉酒固非佯小心。\r\n花好酒嘉情更好，奈何明日病还深。"
        },
        {
            "title": "依韵和陈成伯著作史馆园会上作",
            "content": "竹绕长松松绕亭，令人到此骨毛清。\r\n梅梢带雪微微拆，水脉连冰湱湱鸣。\r\n残腊岁华无柰感，半醺襟韵不盛情。\r\n谁怜相国名空在，吾道何如必可行。"
        },
        {
            "title": "何如吟",
            "content": "立身须作真男子，临事无为浅丈夫。\r\n料得人生皆素定，空多计较竟何如。"
        },
        {
            "title": "禁烟留题锦屏山下四首",
            "content": "春半花开百万般，东风近日恶摧残。\r\n可怜桃李性温厚，吹尽都无一句言。"
        },
        {
            "title": "扫地吟",
            "content": "管晏治时犹有体，苏张用处更无名。\r\n三皇五帝从何出，扫地中原俟太平。"
        },
        {
            "title": "举酒吟",
            "content": "闲与宾朋饮酒杯，杯中长似有花开。\r\n清谈才向口中出，和气已从心上来。\r\n物外意非由象得，坐间春不自天回。\r\n施之天下能如此，天下何忧不放怀。"
        },
        {
            "title": "秋怀三十六首",
            "content": "寒露缀衰草，凄风摇晚林。\r\n鸟声上复下，天气晴还阴。\r\n节改一时事，人怀千古心。\r\n谁云子期死，举世无知音。"
        },
        {
            "title": "问春",
            "content": "春来愁去只因花，春去愁来翻殢酒。\r\n长恨愁多酒力微，为春成病花知否。"
        },
        {
            "title": "代书寄长安幕张文通",
            "content": "无学又无谋，胸中一向虎。\r\n苦肠忺饮酒，病眼怕看书。\r\n洛浦轻风里，天津小雨馀。\r\n故人千里隔，相望意何如。"
        },
        {
            "title": "春水短吟",
            "content": "雪消冰泮渌盈沟，翡翠鸳鸯得志秋。\r\n长恨远山遮不断，又疑别浦去难留。\r\n绕堤杨柳轻轻拂，近岸新蒲细细抽。\r\n满眼烟波杳无际，三吴特地送孤舟。"
        },
        {
            "title": "牡丹吟",
            "content": "一般颜色一般香，香是天香色异常。\r\n真宰功夫精妙处，非容人意可思量。"
        },
        {
            "title": "牧童",
            "content": "随行笠与簑，未始散天和。\r\n暖戏荒城侧，寒偎古冢阿。\r\n数声牛背笛，一曲陇头歌。\r\n应是无心问，朝廷事若何。"
        },
        {
            "title": "谢人惠笔",
            "content": "爱重寄文房，殷勤谢远将。\r\n兔毫刚且健，筠管直而长。\r\n静录新诗藁，闲抄旧药方。\r\n自馀无所用，足以养锋铓。"
        },
        {
            "title": "和李审言龙图行次龙门见寄",
            "content": "万里秋光入坐明，交情预喜笑相迎。\r\n菊花未服重阳过，如待君来泛巨觥。"
        },
        {
            "title": "天津看雪代简谢蒋秀才还诗卷",
            "content": "清洛接天去，寒云贴地飞。\r\n人於桥上立，诗向雪中归。"
        },
        {
            "title": "晚凉閒步",
            "content": "得处亦多矣，风前任鬓班。\r\n年过半百外，天与一生閒。\r\n莹净云间月，分明雨后山。\r\n中心无所愧，对此敢开颜。"
        },
        {
            "title": "首尾吟",
            "content": "尧夫非是爱吟诗，诗是尧夫对酒时。\r\n处世虽无一分善，行身误有四方知。\r\n大凡观物须生意，既若成章必见辞。\r\n诗者志之所之也，尧夫非是爱吟诗。"
        },
        {
            "title": "尧夫吟",
            "content": "尧夫吟，天下拙。\r\n来无时，去无节。\r\n如山川，行不彻。\r\n如江河，流不竭。\r\n如芝兰，香不歇。\r\n如箫韶，声不绝。\r\n也有花，也有雪，\r\n也有风，也有月。\r\n又温柔，又峻烈，\r\n又风流，又激切。"
        },
        {
            "title": "乾坤吟",
            "content": "用九见群龙，首能出庶物。\r\n用六利永贞，因乾以为利。\r\n四象以九成，遂为三十六。\r\n四象以六成，遂成二十四。\r\n如何九与六，能尽人间事。"
        },
        {
            "title": "首尾吟",
            "content": "尧夫非是爱吟诗，诗是尧夫掩卷时。\r\n时过犹能用归妹，物伤长惧入明夷。\r\n夏商盛日何由见，唐汉衰年争忍思。\r\n畎亩不忘天下处，尧夫非是爱吟诗。"
        },
        {
            "title": "女几祠",
            "content": "西南有高山，山有杳冥间。\r\n神仙不可见，满目空云烟。\r\n千年女几祠，门临洛水边。\r\n但闻霓裳曲，世人犹或传。"
        },
        {
            "title": "训世孝弟诗十首",
            "content": "子孝亲兮弟敬哥，吁嗟分拆听搬唉。\r\n囊中财物他嫌少，祖上田园你要多。\r\n夫妇眼前虽快乐，儿孙日后恐消磨。\r\n何如孝弟亲乡党，子孝亲兮弟敬哥。"
        },
        {
            "title": "代书答朝中旧友",
            "content": "少日治文章，亦曾观国光。\r\n山林虽不返，畎亩未尝忘。\r\n麋鹿宁无志，鹓鸿自有行。\r\n还知今日事，大故索思量。"
        },
        {
            "title": "首尾吟",
            "content": "尧夫非是爱吟诗，诗是尧夫试墨时。\r\n十室邑中须有信，三人行处岂无节。\r\n谋谟不讲远疏略，思虑伤多又忸怩。\r\n机会失时寻不得，尧夫非是爱吟诗。"
        },
        {
            "title": "又旋风吟二首",
            "content": "近日衰躯有病侵，如何医药不求寻。\r\n轩前密叶自成幄，砌下黄花空散金。\r\n闲看蜜蜂由蜜意，静观巢燕垒巢心。\r\n非关天下知音少，自是尧夫不善琴。"
        },
        {
            "title": "落花短吟",
            "content": "满园桃李正离披，更被狂风作意吹。\r\n长是忧愁初谢处，却须思念未开时。\r\n奈何红艳易消歇，不似青阴少改移。\r\n九十日春都去尽，樽前安忍更颦眉。"
        },
        {
            "title": "履道会饮",
            "content": "众人之所乐，所乐唯嚣尘。\r\n吾友之所乐，所乐唯清芬。\r\n清芬无鼓吹，直与太古邻。\r\n太古者靡佗，和气常絪纭。\r\n里閈旧情好，有才复有文。\r\n过从一日乐，十月生阳春。\r\n洛阳古神州，周公尝缕陈。\r\n四时寒暑正，四方道里均。\r\n代不乏英俊，号为多缙绅。\r\n至于花与木，天下莫敢伦。\r\n而逢此之景，而当此之辰。\r\n而能开口笑，而世有几人。\r\n清衷贯金石，剧谈惊鬼神。\r\n天地为一指，富贵如浮云。\r\n明时缓康济，白昼闲经纶。\r\n莫如陪欢伯，又复对此君。\r\n商於六百里，黄金四万斤。\r\n不能买兹乐，自馀恶足论。\r\n接{上罒下离}倒戴时，蟾蜍生海垠。\r\n小车倒载时，出翁归天津。"
        },
        {
            "title": "和夔峡张宪白帝城怀古",
            "content": "不愤曹公跨许昌，苟非梁益莫争王。\r\n三分区宇风雷恶，横截西南气势强。\r\n行客往来闲指点，史官褒贬浪文章。\r\n后人未识兴亡意，请看江山旧战场。"
        },
        {
            "title": "训世孝弟诗十首",
            "content": "子孝亲兮弟敬哥，晨昏定省莫蹉跎。\r\n一门孝友真难得，百岁光阴最易过。\r\n和乐且耽宜自翕，彝伦攸叙在谦和，\r\n班衣舞罢埙篪奏，子孝亲兮弟敬哥。"
        },
        {
            "title": "梅花诗",
            "content": "荡荡天门万古开。几人归去几人来。\r\n山河虽好非完璧。不信黄金是祸胎。\r\n湖山一梦事全非。再见云龙向北飞。\r\n三百年来终一日。长天碧水叹弥弥。\r\n天地相乘数一原。忽逢甲子又兴元。\r\n年华二八乾坤改。看尽残花总不言。\r\n毕竟英雄起布衣。朱门不是旧皇畿。\r\n飞来燕子寻常事。开到李花春已非。\r\n胡儿骑马走长安。开辟中原海境宽。\r\n洪水乍平洪水起。清光宜向汉中看。\r\n漫天一白汉江秋。憔悴黄花总带愁。\r\n古曜半升箕斗隐。金乌起灭海山头。\r\n云雾苍茫各一天。可怜西北起烽烟。\r\n东来暴客西来盗。还有胡儿在眼前。\r\n如棋世事局初残。共济和衷却大难。\r\n豹死犹留皮一袭。最佳秋色在长安。\r\n火龙蛰起燕门秋。原璧应难赵氏收。\r\n一院奇花春有主。连宵风雨不须愁。\r\n数点梅花天地春。欲将剥复问前因。\r\n寰中自有承平日。四海为家孰主宾。"
        },
        {
            "title": "观棋大吟",
            "content": "人有精游艺，予尝观弈棋。\r\n筭馀知造化，着外见几微。\r\n好胜心无已，争先意不低。\r\n当人尽宾主，对面如蛮夷。\r\n财利激于衷，喜怒见于頄。\r\n生杀在于手，与夺指于颐。\r\n戾不殊冰炭，和不侔埙篪。\r\n义不及朋友，情不通夫妻。\r\n珠玉出怀袖，龙蛇走肝脾。\r\n金汤起樽俎，剑戟交幈帏。\r\n白昼役鬼神，平地蟠蛟螭。\r\n空江响雷雹，陆海诛鲸鲵。\r\n寒暑同舒惨，昏明共蔽亏。\r\n山河灿於地，星斗会璇玑。\r\n因睹输赢势，翻惊宠辱蹊。\r\n高卑易裁制，返覆难拘羁。\r\n心迹既一判，利害不两提。\r\n卷舒当要会，取舍在须斯。\r\n智者伤于诈，信者失于椎。\r\n真伪之相杂，名实之都隳。\r\n得者失之本，福为祸之梯。\r\n乾坤支作讼，离坎变成睽。\r\n弧矢相凌犯，言辞共诋欺。\r\n何尝无胜负，未始绝兴衰。\r\n前日之所是，今日之或非。\r\n今日之所强，明日之或羸。\r\n以古观后世，终天露端倪。\r\n以今观往昔，何止乎庖牺。\r\n尧舜行揖让，四凶犹趄趑。\r\n汤武援干戈，三老诚有讥。\r\n虽臯陶陈谟，而伊周献规。\r\n曾未免矣夫，療骨而伤肌。\r\n仁为名所败，义为利所挤。\r\n治乱不自已，因革徒从宜。\r\n与贤不与子，贤愚生瑕玼。\r\n与子不与贤，子孙生疮痍。\r\n或苗民逆命，或有扈阻威。\r\n或羿浞起釁，或管蔡造疑。\r\n或商人征葛，或周人乘黎。\r\n或鸣条振旅，或牧野搴旗。\r\n灼见夏台日，曾照升自陑。\r\n安知羑里月，不照逾孟师。\r\n厉王奔于彘，幽王死于骊。\r\n平王迁于洛，赧王败于伊。\r\n或盟于召陵，或会于黄池。\r\n或战于长岸，或弑于乾谿。\r\n或入于鄢郢，或栖于会稽。\r\n或屠于大梁，或入于临淄。\r\n五霸共吞噬，七雄相鞭笞。\r\n暴秦灭六国，楚汉决雄雌。\r\n天尽于有日，地极于无涯。\r\n遐尔都包括，纵横悉指挥。\r\n井田方奕奕，兵甲正累累。\r\n易之以阡陌，画之以效畿。\r\n销之以锋谪，焚之以书诗。\r\n罢侯以置守，强幹而弱枝。\r\n重兵栖上郡，长城惭边陲。\r\n自谓磐石固，万世无已而。\r\n回天于指掌，割地于阶墀。\r\n视入若蝼蚁，用财如沙泥。\r\n阿房宫未毕，祖龙车至戏。\r\n骊山卒未放，陈涉兵自蕲。\r\n灞上心"
        },
        {
            "title": "观棋长吟",
            "content": "院静春深昼掩扉，竹间闲看客争棋。\r\n搜罗神鬼聚胸臆，措臻山河入范围。\r\n局合龙蛇成阵斗，劫残鸿雁破行飞；\r\n杀多项羽坑秦卒，败剧符坚畏晋师。\r\n座上戈铤尝击搏，面前冰炭旋更移；\r\n死生共抵两家事，胜负都由一着时。\r\n当路断无相假借，对人须且强推辞；\r\n腹心受害诚堪惧，唇齿生忧尚可医；\r\n善用中伤为得策，阴行狡狯谓知机。\r\n请观今日长安道，易地何尝不有之？"
        },
        {
            "title": "插花吟",
            "content": "头上花枝照酒卮，酒卮中有好花枝。\r\n身经两世太平日，眼见四朝全盛时。\r\n况复筋骸粗康健，那堪时节正芳菲。\r\n酒涵花影红光溜，争忍花前不醉归。"
        },
        {
            "title": "天津感事二十六首",
            "content": "名利从来本任才，行人不用苦相猜。\r\n壶中日月长多少，闲步天津看往来。"
        },
        {
            "title": "月到梧桐上吟",
            "content": "月到梧桐上，风来杨柳边。\r\n院深人复静，此景共谁言。"
        },
        {
            "title": "懒起吟",
            "content": "半记不记梦觉后，似愁无愁情倦时。\r\n拥衾侧卧未忺起，帘外落共撩乱飞。"
        }
    ]
}