{
    "dynasty": "宋",
    "author": "宋太宗",
    "intro": "",
    "items": [
        {
            "title": "逍遥咏",
            "content": "阳与阴和合，须从一字求。\r\n分明皆是象，作相不能投。\r\n举措先真实，精粗各自柔。\r\n恒持通觉悟，万派水东流。"
        },
        {
            "title": "缘识",
            "content": "意生於物外，心依染病恨，\r\n正持闲语默，清净法中存。"
        },
        {
            "title": "缘识",
            "content": "识性低凡故不知，宣传好事却为非。\r\n可怜此辈居人世，逆恶求真善不依。"
        },
        {
            "title": "逍遥咏",
            "content": "法则定乾坤，千秋与万春。\r\n金乌飞绛阙，玉兔弄精神。\r\n达识逢堪笑，贤愚本是真。\r\n清风摇圣境，仙说洞中人。"
        },
        {
            "title": "缘识",
            "content": "法要唯心法，浮生苦海中。\r\n经传归实相，水印月皆空。"
        },
        {
            "title": "逍遥咏",
            "content": "照然明道德，万象有其端。\r\n变化疑谁信，超凡入圣看。\r\n幽玄深自在，眇邈就中难。\r\n但味风尘里，方知宇宙宽。"
        },
        {
            "title": "逍遥咏",
            "content": "乾关万象審消停，子母相传日月精。\r\n产药要教千日化，玄门全藉五行清。\r\n灵胎脱体方知圣，铅汞梯媒不是名。\r\n金鼎就来从变质，阳和阴气两俱生。"
        },
        {
            "title": "缘识",
            "content": "忘中十种善为缘，达得真宗有后前。\r\n利口饶教清似水，争如无事虑心田。"
        },
        {
            "title": "缘识",
            "content": "贪染犹来理不通，虚劳岁月面西东。\r\n从前自是凡心别，利益须归上帝功。\r\n洞府名高同景致，尘泥踪迹莫知空。\r\n去非但向铅中作，变化飞腾大道雄。"
        },
        {
            "title": "逍遥咏",
            "content": "昆仑山上聚神仙，羽驾争行意不偏。\r\n积雪远看欹下界，巅峰高认涌流泉。\r\n真空的实难堪比，异景皆从造化迁。\r\n秘密岂教容易辨，玄中之外更深玄。"
        },
        {
            "title": "逍遥咏",
            "content": "昭宣形体思悠然，那是愚夫那是仙。\r\n不识饶教非远近，误来何事苦相悬。\r\n含容里外无诸物，象法其由语话诠。\r\n品格调高奔世界，任从他宝四周迁。"
        },
        {
            "title": "逍遥咏",
            "content": "精心求一善，一善许相宗。\r\n利物无穷尽，分明理道通。\r\n正邪名恍惚，晓悟见真空。\r\n象外行持法，玄言显圣功。"
        },
        {
            "title": "缘识",
            "content": "识重随缘喜，精心住处安。\r\n慈心常淡薄，人我定心难。"
        },
        {
            "title": "逍遥咏",
            "content": "物有通万明，达者便忘机。\r\n各具含灵性，狐疑有是非。\r\n知天修福惠，如日莹光辉。\r\n认取好歧路，恶去善相依。"
        },
        {
            "title": "缘识",
            "content": "日月何忙忙，相逢有出没。\r\n催将壮志心，少年如顷克。\r\n人生苦海中，否泰知通塞。\r\n四季倏忽来，寒暑变为贼。\r\n偷人面上花，夺人头上黑。"
        },
        {
            "title": "缘识",
            "content": "异草灵芝发瑞光，不浇滋润自然芳。\r\n何劳更问延龄药，必可同天地久长。"
        },
        {
            "title": "逍遥咏",
            "content": "泽泻池塘灌药畦，太清云黯步红霓。\r\n松花炼鼎龙山侧，甲第群仙凤鹤栖。\r\n分别要从华等级，微言道泰物须齐。\r\n自吟自咏求师侣，入品诗流旋作题。"
        },
        {
            "title": "缘识",
            "content": "早起阶前雪，萦丛压竹欹。\r\n行人迷失路，粉壁晃书帏。"
        },
        {
            "title": "句",
            "content": "二三千客里成事，七十四人中少年。"
        },
        {
            "title": "逍遥咏",
            "content": "逍遥通大道，物象古从今。\r\n一气无穷极，三才妙更深。\r\n愚迷皆自缚，圣境可周寻。\r\n消息存亡理，先忧力不任。"
        },
        {
            "title": "缘识",
            "content": "天地为炉我自知，人无远虑必生疑。\r\n功夫未至劳悬想，境外声闻不改移。\r\n机巧岂逢容易得，是非终究欲何之。\r\n思量大海深渊理，光阴虚度影参差。"
        },
        {
            "title": "逍遥咏",
            "content": "直须意遗凡庸道，所以难言论密奥。\r\n先令顿悟了然空，方扣玄关驱烦恼。"
        },
        {
            "title": "述字迴文偈七首",
            "content": "前忧依述最，亨知休以祐。\r\n然留希佛背，生推求比旧。"
        },
        {
            "title": "缘识",
            "content": "雨多七八月，遍地生秋草。\r\n寂静半斜闲，看书心更好。"
        },
        {
            "title": "缘识",
            "content": "牡丹花，深红浅，\r\n忍把金刀枝上剪。侵晨含走路万苞香，\r\n见者无非情展转。繁华影里皆柔弱，\r\n密叶交加开闪烁。朱栏别是一般春，\r\n蛱蝶悠飏闲自乐。丽天和日景迟迟，\r\n思量往事不堪追。风送园中来又去，\r\n豁然兴感竞移时。"
        },
        {
            "title": "缘识",
            "content": "常思清净世情闲，遥认天平我扣关。\r\n莫道玄谈些子是，凤飞鹤宿九疑山。"
        },
        {
            "title": "逍遥咏",
            "content": "群生各自意，未有一般般。\r\n名利贪嗔贼，愚迷道路宽。\r\n避烦如雨散，清静入云端。\r\n善想因缘理，经穷子细看。"
        },
        {
            "title": "逍遥咏",
            "content": "清静常清静，缘来尽可行。\r\n道高麋鹿性，庸识岁年轻。\r\n日昃相依势，花开触处明。\r\n是非论巧拙，达外福苍生。"
        },
        {
            "title": "缘识",
            "content": "津液如泉涌，虚无本不同。\r\n源深知冷暖，根尽一时空。"
        },
        {
            "title": "缘识",
            "content": "元正享从此日，万物咸新利贞吉。\r\n送旧迎春一夜来，三元为首众情得。\r\n万彙潜臻俱是泰，玄化昭彰天作盖。\r\n气和玉烛调阴阳，磨砻整顿智有代。\r\n智有代，歌刑政，\r\n王道恢张千官盛。任土陈仪四远来，\r\n衣佩锵锵言不尽。拱极之心文与武，\r\n乾坤澄滤焕今古。丹凤来仪见九重，\r\n我朝丕运还难遇。感通玄贶时无比，\r\n五谷精华从兹始。五色高吞日月明，\r\n百川尽归朝宗水。"
        },
        {
            "title": "缘识",
            "content": "贤愚善恶未尝休，是个众生信佛求。\r\n真实持经堪郑重，非心不定谩劳修。"
        },
        {
            "title": "逍遥咏",
            "content": "清静真空理，不无解者难。\r\n纵横及见性，廓落智中观。\r\n坦荡归仁德，辛勤久远看。\r\n勿教为逆顺，平地入云端。"
        },
        {
            "title": "逍遥咏",
            "content": "五金并八石，一一注仙经。\r\n雅有深仁行，无非不暂停。\r\n日华精汞法，月魄炼砂灵。\r\n入圣超凡骨，变化本真形。"
        },
        {
            "title": "缘识",
            "content": "天门地户秘机深，谁测玄微妙理心。\r\n唯有丹田身外境，清虚恬澹影森森。"
        },
        {
            "title": "逍遥咏",
            "content": "口称千岁少年颜，不是天人即地仙。\r\n四海五湖皆遍历，十洲一岛去周迁。\r\n道高举措何优劣，精彩非常语更贤。\r\n物理开襟通象外，未知几许达深玄。"
        },
        {
            "title": "逍遥咏",
            "content": "虚无知大道，极意思悠然。\r\n摩日云中雁，潇湘水似天。\r\n孤峰高远近，宝月莹团圆。\r\n信解明开悟，青霄在目前。"
        },
        {
            "title": "逍遥咏",
            "content": "从凡入圣作梯媒，红燄炉深岂易裁。\r\n点化纵横名大药，催驱杂类谩成灰。\r\n真铅即是机关理，暗室外皆明任众猜。\r\n未究前言劳自苦，精穷玄妙乐康哉。"
        },
        {
            "title": "逍遥咏",
            "content": "神仙不死几人存，欲界从头是可谕。\r\n真实自然归至理，狂颠逢见道须尊。\r\n分明记取依经典，消息临时度晓昏。\r\n四叙推迁由反覆，唯占日月顺乾坤。"
        },
        {
            "title": "缘识",
            "content": "晴霁夜清秋，星繁月似钩。\r\n乐耶兴我意，绝唱入冥搜。"
        },
        {
            "title": "缘识",
            "content": "假合於形影，如同梦里身。\r\n若言等级类，谁是较量人。"
        },
        {
            "title": "缘识",
            "content": "露含千滴沥，幻化杳无迹。\r\n心重一时间，寸阴堪可惜。\r\n明根生惠性，德行多饶益。\r\n掌握骊龙珠，纵横不改易。\r\n浮生在眼前，海变黄沙碛。\r\n万里似闲云，天高难障隔。\r\n春来又复秋，正自销邪僻。\r\n慾界共知深，恒河岂荡涤。\r\n虚空有路歧，人迷慵去觅。\r\n影里架金梯，坚持须是一。\r\n愚痴恍惚中，返朴归淳质。\r\n毁誉谩劳烦，终身还不吉。\r\n河水注东流，自然无漂溢。\r\n上下六尊卑，端恭何得失。"
        },
        {
            "title": "缘识",
            "content": "居山城市罕逢人，傲世名高混世尘。\r\n满目烟霞常作伴，方知寒暑易为春。"
        },
        {
            "title": "缘识",
            "content": "乾刚展转运阴阳，一味清虚道不忙。\r\n玄妙永通天地久，未言大海变田桑。"
        },
        {
            "title": "缘识",
            "content": "知之修炼法，便是圣中人。\r\n有象虚无境，邪缘不见真。\r\n恒持功行益，响应甚平均。\r\n浑然天地理，大道遍乾坤。"
        },
        {
            "title": "缘识",
            "content": "六铢衣帔是神仙，劫劫曾修不偶然。\r\n大道目前人岂会，九天常有万千千。"
        },
        {
            "title": "缘识",
            "content": "溟溟沧海浪涛深，雾蔽山峦不易寻。\r\n紫盖洞庭人驾鹤，虹霓城郭道为林。\r\n幽玄相去何多少，巧拙无由智存慧侵。\r\n尽是同缘相引接，从容语话八仙心。"
        },
        {
            "title": "缘识",
            "content": "烦恼浮生业，愚迷智自通。\r\n根尘如不染，识照曩缘空。"
        },
        {
            "title": "缘识",
            "content": "终朝烦恼谩相牵，却是他非我自然。\r\n秪愿苍生添景福，康宁常得遇丰年。"
        },
        {
            "title": "逍遥咏",
            "content": "金鼎精须炼，华池水火红。\r\n坎离能匹配，男女自相逢。\r\n曩劫知因果，生前道不穷。\r\n若修方寸是，发意便周通。"
        },
        {
            "title": "缘识",
            "content": "世间何所益，乐善有馨香。\r\n贵贱虽差等，非违定不祥。\r\n春台宜胜地，花木收严霜。\r\n求取立身行，恒持但久长。"
        },
        {
            "title": "缘识",
            "content": "清静真空理，不无解者难。\r\n纵横依见性，廓落智中观。\r\n坦荡归仁德，辛勤久远看。\r\n勿教为逆顺，平地入云端。"
        },
        {
            "title": "逍遥咏",
            "content": "泥丸本是命根宫，消息临时语话通。\r\n大道比来行气术，其余效验藉阴功。\r\n物情之理皆清净，造化玄微事莫同。\r\n珍重此言深可意，腹中日运鼎花空。"
        },
        {
            "title": "缘识",
            "content": "雅澹玄中得，常人故不知。\r\n幽深无远近。道外细推之。\r\n碧落神仙境，烟霞日月随。"
        },
        {
            "title": "缘识",
            "content": "我曾闻昆吾有铁，九炼方成冰似雪。\r\n玉彩精晶耀日月，风霜凛凛甚威烈。\r\n新磨刃上七星文，谁敢锋前布阵云。\r\n黯黯凌空魑魅怕，销尽邪魔并诡诈。\r\n寒光到处鬼神愁，哮吼乾坤一片秋。\r\n龙泉剑，龙泉剑，我用似波流，\r\n升平无事匣中收。"
        },
        {
            "title": "缘识",
            "content": "恤刑遍空於囹圄，八面调顺兴时雨。\r\n我且惭无及物功，哀哉狱讼经炎暑。\r\n清凉坐起受官荣，几许能仁善规矩。\r\n倏忽从天降下来，滂沱敢望如斯睹。\r\n预丰苗稼瑞三秋，有感秘通消灾苦。"
        },
        {
            "title": "逍遥咏",
            "content": "渐省虚名理，真求一味清。\r\n目前皆是景，心内蕴长生。\r\n白露秋催促，红花叶自轻。\r\n物情归即悟，疑滞两无成。"
        },
        {
            "title": "句",
            "content": "欲饵金钩深未到，磻溪须问钓鱼人。"
        },
        {
            "title": "缘识",
            "content": "无为本从清静出，知之修炼皆寂默。\r\n大道玄门几百般，不拘东西及南北。\r\n观其形貌欵共语，风云可变龙与虎。\r\n灵源欲访不曾闲，捉得之时为伴侣。\r\n日有魂，月有魄，\r\n业累被动除离死厄。十二时中可逍遥，\r\n五行造化人岂测。也曾嗔，\r\n也曾笑，世间心为求诸要。\r\n长生之法在目前，天门地户无颠倒。"
        },
        {
            "title": "缘识",
            "content": "逢春酒一杯，百卉向阳开。\r\n梨花看似梅，光扬迎日彩。\r\n嫩柳引清风，黄鸟声吹台。"
        },
        {
            "title": "逍遥咏",
            "content": "刚气纵横合，无人到所思。\r\n浮生看即易，至理杳难知。\r\n返覆因兴念，恒持入远期。\r\n孤云霄汉外，花见晚霜悲。"
        },
        {
            "title": "逍遥咏",
            "content": "昔日神仙皆烧炼，不说根由人岂见。\r\n本是凡情枉谩劳，何年待得成九转。"
        },
        {
            "title": "缘识",
            "content": "中秋八月祥风遍，慢上东轮云游转。\r\n清境将开照玉京，一时宫阙为银殿。\r\n夜静寒光半欹楼，穿入帘帷白如练。\r\n景致融怡露添寒，薄茶佳客随情翫。\r\n无问高下尽一般，爽气周天如雪霰。\r\n千家万家仰天维，漏永更深方罢看。"
        },
        {
            "title": "述字倒回文三首",
            "content": "忧前旧比求，推生背佛希。\r\n留然祐以休，知亨最述依。"
        },
        {
            "title": "缘识",
            "content": "故无形像显教寻，隐秘踪由自古今。\r\n妙法不传经上字，玄门消息罔知深。"
        },
        {
            "title": "缘识",
            "content": "慕道焚修万法通，一心清淡奉真宗。\r\n方知异境人难见，见即虚无事不空。"
        },
        {
            "title": "逍遥咏",
            "content": "逍遥贤圣乐，我闷俗情愚。\r\n鄙俚何堪数，斟量解卷舒。\r\n恶缘须尽去，善事好相於。\r\n忙急真如梦，乾坤造化殊。"
        },
        {
            "title": "缘识",
            "content": "大道何异，俗情如花。\r\n生前境趣，车碾黄砂。\r\n无垢住相，勿用称夸。\r\n非亲我亲，六合为家。"
        },
        {
            "title": "缘识",
            "content": "石室巢新燕，人心在眼前。\r\n飞云高去影，败叶拥流泉。\r\n取舍凭谁定，升沈勿自专。\r\n守贫知大道，盛事好攀缘。"
        },
        {
            "title": "逍遥咏",
            "content": "春间花卉一齐开，天上优游谁肯来。\r\n洞里烟霞牢秘景，水精殿宫白皑皑。"
        },
        {
            "title": "缘识",
            "content": "月琴三柱四条水，圆魄移来混俗耳。\r\n自古从今清且奇，五音一弄惊神鬼。\r\n勾挑指下何织细，傍观侧听心先醉。\r\n胡茄十八笑思归，悲风切切摇朱翠。\r\n凤游云里情荡颺，不无萧洒真高尚。\r\n寒暄聚散得馨香，奚为丝竹兼歌唱。\r\n慢鏁朱弦急如雨，疑似春莺相共语。\r\n莫惮辞劳用意弹，堪对鸾吟与凤舞。"
        },
        {
            "title": "逍遥咏",
            "content": "混纯初分后，阴阳辨浊清。\r\n三才皆备位，万物有长生。\r\n罔象精通感，淳和道可明。\r\n但求方寸是，剖判应非轻。"
        },
        {
            "title": "缘识",
            "content": "仰望秋天色，月华露湿衣。\r\n传更方兴罢，萤绕御阶飞。"
        },
        {
            "title": "逍遥咏",
            "content": "贪染犹来理不通，虚劳岁月面西东。\r\n从前自是凡心别，利益须归上帝功。\r\n洞府名高同景致，尘泥踪迹莫知空。\r\n去非但向铅中作，变化飞腾大道雄。"
        },
        {
            "title": "缘识",
            "content": "偃亚松，笔迹高，\r\n来更妙，甚奇特，\r\n三十年前曾收得。上下度量有短长，\r\n平头一样青烟色。半枯半嫩小枝斜，\r\n节风阴石皆法则。左隈右倚四维绝，\r\n悬在书堂谁分别。喝起诸山未是奇，\r\n千年鹤坐方可说。根蟠龙，\r\n笼春雪，团团引出桂华月。\r\n暗聚风生欹枕观，驱逐邪魔无情灭。\r\n若在灵山片时久，感动天人师子吼。\r\n扫教心地起自然，好看纵横如意手。\r\n偃亚松，偃亚松，\r\n或真个。生在深谷，\r\n为栋梁之异木。任从霜雪推残，\r\n终归众人之瞻瞩。"
        },
        {
            "title": "缘识",
            "content": "皮毛非实相，四大擬奚为。\r\n悟即真空法，愚迷自不知。"
        },
        {
            "title": "逍遥咏",
            "content": "鼎内莲花出，如尘发绛红。\r\n坎铅将匹配，离火好相逢。\r\n阴散何优劣，阳归自合同。\r\n消停方可信，辉华大道雄。"
        },
        {
            "title": "缘识",
            "content": "道经念诵信无为，清静玄言好自持。\r\n苦行精修心不倦，嚥津往往过斋时。"
        },
        {
            "title": "逍遥咏",
            "content": "何人晓了是兼非，铅汞从凡隐圣机。\r\n福寿丹砂随日变，长生药鼎负龙威。\r\n秦皇汉武终邪见，大道神仙在杳微。\r\n学似牛毛成似角，故然堪笑两无依。"
        },
        {
            "title": "逍遥咏",
            "content": "不醉迷如醉，犹贪居鼎扛。\r\n通玄求得一，清静更无双。\r\n鸾凤栖瑶渚，天津压汉江。\r\n欲穷何所似，夜月透云窗。"
        },
        {
            "title": "缘识",
            "content": "蔟蔟排弦声流美，因风独弄无宫徵。\r\n闲庭引思道情中，五音不入行人耳。\r\n仰望云霄听未足，何期到了不成曲。\r\n秋蝉夜噪素琴鸣，边城角罢春水渌。\r\n高悬韵响声来去，堂深兴寐无相阻。\r\n不类乐中得此名，圆月明时何自苦。\r\n凄清激切繁空影，日夜如流后天永。\r\n无穷之外更无穷，依傍群弦方始品。"
        },
        {
            "title": "逍遥咏",
            "content": "大道逢来是宿缘，终期定可访真仙。\r\n山中修炼非州郡，城里无荒隐市鄙鄽。\r\n秘术岂教容易得，幽深还许递相传。\r\n超凡入圣浑闲事，问取人间十洞天。"
        },
        {
            "title": "述字迴文偈七首",
            "content": "求比旧前忧，依述最亨知。\r\n休以祐然留，希佛背生推。"
        },
        {
            "title": "缘识",
            "content": "上短下长人莫笑，信缘披得便前行。\r\n衣裳不是颠来倒，凭仗丹青画取成。"
        },
        {
            "title": "缘识",
            "content": "从小莫颠謏，长大始成人。\r\n经史须勤学，然可待尊亲。\r\n勿谈他已短，但秪自脩身。\r\n所作行慈善，见者生钦羡。\r\n好事審还听，憎爱去贪恋。\r\n我即说分明，试逸绝骄矜。\r\n孺子受天廕，不织不蚕耕。\r\n愿尔多聪悟，孝顺於君父。\r\n逆耳必从之，少欲减嗔怒。\r\n谨守作童儿，缘是正禺痴。\r\n重贵在心知，认取世间为。"
        },
        {
            "title": "缘识",
            "content": "看花终不似春雷，牵引诗情瞑目开。\r\n雨顺风调为上瑞，苍生家足降天来。"
        },
        {
            "title": "逍遥咏",
            "content": "逍遥人控鹤，碧落压天津。\r\n达理通含识，虚无即是真。\r\n河车谁肯信，铅汞本相亲。\r\n造化皆如此，今缘论宿因。"
        },
        {
            "title": "句",
            "content": "好事尽输纯与直，谩劳颊舌涌如泉。"
        },
        {
            "title": "缘识",
            "content": "雅颂文章顺化风，馨香不必在芳丛。\r\n阳和远近随田亩，春雨如膏有大功。"
        },
        {
            "title": "逍遥咏",
            "content": "谁人信我说，我说亦非常。\r\n苦行分明乐，缘深解即忙。\r\n乘持如似梦，慕道得清凉。\r\n影响随声应，玄门可度量。"
        },
        {
            "title": "缘识",
            "content": "紫陌红尘里，贪名利好争。\r\n世情皆扰攘，大道甚纵横。\r\n弦直终无曲，心邪自不平。\r\n若能如遂意，复学法先生。"
        },
        {
            "title": "缘识",
            "content": "五花笺纸好，下笔欲书之。\r\n其意何深远，沈吟复再思。"
        },
        {
            "title": "缘识",
            "content": "遥观极自望云头，碧海波澄瑞日浮。\r\n霞彩连天长不断，须凭仙子叙踪由。"
        },
        {
            "title": "缘识",
            "content": "爱老及怜贫，逢迎善者亲。\r\n道高明似日，世有几般人。\r\n盛暑观蚊蚋，窊鱼探海津。\r\n闲忙皆自得，冬去后知春。"
        },
        {
            "title": "缘识",
            "content": "凡碁妙手不可得，纵横自在能消息。\r\n不贪利远施张，举措安详求爱力。\r\n曲须曲，直须直，\r\n打节斜飞防不测。潜思静虑一时间，\r\n取舍临进方便逼。牢己疆场煞三思，\r\n不骄不怯常翼翼。势输他，\r\n勿动色，暗设机筹倍雅饰。\r\n恒持自固最为强，尤宜闲暇心先抑。"
        },
        {
            "title": "逍遥咏",
            "content": "论功须是一阳初，二八调和作楷模。\r\n固济但牢封密闭，莫教中道有差殊。\r\n依时消息专心记，在意停腾运火徐。\r\n日月无亏明节候，从容愿所不踌躇。"
        },
        {
            "title": "回文偈四首",
            "content": "会解垂要理，真诠善归心。"
        },
        {
            "title": "逍遥咏",
            "content": "一受诸同气，熙和理道平。\r\n乘云无滞碍，大树种而生。\r\n尘垢勿教染，江河顺不争。\r\n机智潜弃用，方显贵佳名。"
        },
        {
            "title": "逍遥咏",
            "content": "灵元物象向天涯，古往今来圣事夸。\r\n无碍智通精进心，研穷理路互交加。"
        },
        {
            "title": "缘识",
            "content": "功成一旦等闲休，岂信升沈满眼愁。\r\n莫道盈虚干甚事，天仙灭静镇常幽。"
        },
        {
            "title": "缘识",
            "content": "洁志清斋仰吴穹，九天云雨正蒙蒙。\r\n都缘学道心无定，岂是灵仙秘尔功。"
        },
        {
            "title": "缘识",
            "content": "修行缘识近宗师，妄想真空各自持。\r\n慕道终来归正法，无穷方寸莫教痴。"
        },
        {
            "title": "缘识",
            "content": "直修学道有科仪，里外缘中境不移。\r\n莫放身闲堪谛信，乖违背欲何之。"
        },
        {
            "title": "缘识",
            "content": "不曾师受有文章，天与聪明作久长。\r\n道味自然玄境外，凡中奇异必非常。"
        },
        {
            "title": "缘识",
            "content": "黄芽药就成金丹，理与参同契一般。\r\n切是先求功行力，红尘内见识应难。"
        },
        {
            "title": "逍遥咏",
            "content": "千般万类不相逢，天地尊卑岂易穷。\r\n海岳高深随日转，神仙聚乐隐尘中。\r\n鲜求名利知贪少，多事闲忙总是空。\r\n几个心贤平坦荡，十洲三岛自从容。"
        },
        {
            "title": "逍遥咏",
            "content": "寻思道味咏吟哦，去住先贤有几何。\r\n性识无凝关要妙，浮沈依约不言多。\r\n但将子细分明说，犹恐闲非却被魔。\r\n救世比来心所愿，逍遥尽入扣玄歌。"
        },
        {
            "title": "逍遥咏",
            "content": "寂静皆无语，其於理一般。\r\n若非通秘奥，故是入微端。\r\n善可名高尚，真乘智识宽。\r\n天长与地久，万物不相干。"
        },
        {
            "title": "句",
            "content": "时向玉堂寻旧迹，八花砖上日空长。"
        },
        {
            "title": "逍遥咏",
            "content": "乘云驾鹤自西东，修炼真人意气雄。\r\n出离凡为高见识，周旋道理远怀通。\r\n愚迷尽说皆非实，解者方知事不空。\r\n宿业大都心外障，有缘岁月易成功。"
        },
        {
            "title": "逍遥咏",
            "content": "日照光文彩，周通无不关。\r\n天恩功最大，地载莫休闲。\r\n绝顶孤松老，飞云野鹤还。\r\n玄珠名隐奥，杳霭路岐间。"
        },
        {
            "title": "回文偈二首",
            "content": "教训大宽深，古羡协真齐。\r\n要运解观心，苦善业因迷。"
        },
        {
            "title": "缘识",
            "content": "春色春兮景媚妍，薰风暖润物华鲜。\r\n上林花结和香雾，絮压轻轻软似绵。\r\n寰中运启大平年，文武须精百艺全。\r\n弄影马骄难控勒，龟兹韵雅奏钓天。\r\n仙仗仪排亲自注，电转星毬来进御。\r\n玄之寂妙得其玄，更重人前举止措。\r\n靴衫束带两分行，七宝鞭擎呈内库。\r\n一坦平兮殿毬场，国乐调兮甚锵洋。\r\n掀天沸渭轰鼍皷，返朴纯诚斅三皇。\r\n折旋俯仰怡情悦，乾坤日月尽舒光。\r\n龙马徘徊多步骤，生狞堪羡困垂韁。\r\n绣鞔红絛金蹀躞，銮铃珂佩水精装。\r\n五云庆集鹤为驾，短袍新样甚风雅。\r\n东西相望贺头筹，欢呼蹈舞金阶下。\r\n隔宿閤门宣侍牙臣，廐中令拣驯良马。\r\n紫气盘旋分月仗，庭芜尽去平如掌。\r\n{左走右乔}捷雄雄镂登轻，雷声唱彻迎空响。\r\n俄然斗转俱辉霍，亦非骇目犹人作。\r\n学之玄妙似通神，凤翼藏珠岂易落。\r\n傍捎正击有多门，斜身用力轻敲斫。\r\n我因闲暇自销停，对手临进相架阁。\r\n深似交锋立战功，匹马纵横藉筋脚，\r\n孤星远迸向人飞。云开瑞色天，\r\n清廓打三筹，公子王孙第一流。\r\n声高唱好绣旗举，响亮欢声动十洲。\r\n齐拜彤庭临玉砌，香随备散堕鳌头。\r\n奔驰击合班，供奉内臣侧。\r\n祥烟澹荡俨清风，御筵开处浮春色。\r\n弦管调高甚谐和，排优次第用心怕。\r\n难中最难人健羡。困即蹔来临玉殿。\r\n苑花方盛重暄和，特会群臣开广讌。\r\n广讌初启日迟迟，时饮醲醪红满面，\r\n唯将煦育遍覃恩，狻猊喷袅龙香散。\r\n四寒偃戈征将闲，丧胆犬戎寻不见。\r\n牡丹澹兮白如雪，打毬妙兮多指诀。\r\n似展兵机演智谋，风旋两队甚奇绝。\r\n每争竞逐向前冲，星高陨坠相钩拽。\r\n声传士庶万千家，济济锵锵耀辉华。\r\n从人巧拙快予意，欢呼动地喜交加。\r\n我缘寡薄非明主，礼乐风俗成规矩。\r\n笑他左右尽狂心，文臣战将多如雨。\r\n修持管笔故无疑，威慑遐荒用神武。\r\n僚宰满面是香尘，一边得失亏先补。\r\n车书混化霸丕图，姬周小世方为数。\r\n休言落雁射双雕，中原静乱平胡虏。"
        },
        {
            "title": "缘识",
            "content": "精详语议四门开，舒惨阳和意外裁。\r\n远见风尘思往事，无穷日月去还来。\r\n乐耶指趣归三体，周旋道理遍九垓。\r\n贤圣人天常法则，卿云岭上白皑皑。"
        },
        {
            "title": "缘识",
            "content": "忘机悟即见真诠，慕道威仪立善缘。\r\n语默但教方外用，玄微通达自弥坚。\r\n利名染著还如梦，性相归来猛似泉。\r\n三业之中堪发问，勿令万法不精专。"
        },
        {
            "title": "缘识",
            "content": "寒销暄盛同天色，花柳逢春谁不惜。\r\n几许人心达久长，光阴知道留难得。"
        },
        {
            "title": "缘识",
            "content": "月光红燄影参差，九衢丽景意蹰踟。\r\n车马往来殊无碍，几人相逐几人随。\r\n天河夜静色如银，半拥红街半拥春。\r\n山高市邑弦管处，烛残露湿伴香尘。\r\n传更漏唱欲将催，百万灯花焰里开。\r\n醉酒狂歌家家客，行坐欢娱莫自裁。\r\n去年今夕一般游，桂树蟾宫慢欹楼。\r\n更深渐觉寒气冷，云摇五色顺情流。"
        },
        {
            "title": "缘识",
            "content": "栖真大道於南北，清净之间求爱力，\r\n坚持雅志穷诸识。寻常如观在眼前，\r\n唯仰三光无蹔息。忧念苍生不暇食，\r\n自挫周遮尝反侧。"
        },
        {
            "title": "缘识",
            "content": "高山石室半空嵌，选取灵芝草尽芟。\r\n法意要修心一等，道情焉用口三缄。\r\n丹砂保重开清境，白发相宜倚翠岩。\r\n曩劫缘中因种在，布衣鹤袖凤来衔。"
        },
        {
            "title": "缘识",
            "content": "阮咸初立意，偷得姮娥月。\r\n三柱应琴徽，五音更互发。\r\n堪听诸调弄，勾鏁无休歇。\r\n闲暇优游子，顺风吟案揭。\r\n时闻宣九奏，凤翅手轮抹。\r\n引思何奇妙，广陵散白雪。\r\n稀中逢绝艺，解弹能指拨。\r\n放纵知狂逸，四弦凭審察。\r\n慢来长不断，急则声相轧。\r\n春莺虽好语，难将比并说。"
        },
        {
            "title": "赐陈抟",
            "content": "苍生往世弊凋残，今我如同赤子看。\r\n大阐无为三教盛，承平方说四夷宽。"
        },
        {
            "title": "逍遥咏",
            "content": "逍遥理路达三清，非是寻常取次名，\r\n此语不宗凡见识，笼罗大象显昭明。\r\n傍通照料周遮远，异境凡从智慧生。\r\n方丈室中谁口默，真心传受一般平。"
        },
        {
            "title": "逍遥咏",
            "content": "青松本不树萧条，学士因何智自劳。\r\n金水朗然明皎洁，雪山堆积就中高。\r\n志心但觅三神药，凡目难风万里毫。\r\n我独闲吟谁解意，悠哉丽日压灵鳌。"
        },
        {
            "title": "逍遥咏",
            "content": "世界诸方圣，如同在眼前。\r\n其於通要妙，便见理深玄。\r\n法教穷难尽，周知本自然。\r\n信诚含万象，秘隐口亲宣。"
        },
        {
            "title": "逍遥咏",
            "content": "还知受气禀天然，百法方为事理全。\r\n假合都来归至道，修持远大更通玄。\r\n二仪交感成祥瑞，八卦刚柔被俗牵。\r\n何谓此中生恍惚，直须欵曲细精研。"
        },
        {
            "title": "缘识",
            "content": "勤恤忧劳，夙夜匪怠。\r\n政教犹豫，从诫中外。\r\n三皇致理，百姓为心。\r\n不严而肃，自古从今。\r\n刑赏不忒，后代为箴。\r\n求已之短，利害知深。\r\n就人所欲，良吏不酷。\r\n绳直於木，政无反覆。\r\n旰食宵衣，无是无非。"
        },
        {
            "title": "缘识",
            "content": "无穷思广大，幽隐便知深。\r\n智达千经论，方关一寸心。\r\n聪明怀往古，曩劫顺从今。\r\n此理人须信，周旋子细寻。"
        },
        {
            "title": "缘识",
            "content": "何为禅定性心同，解说真如物外空。\r\n几许修行缘上得，惑多妄想障於聪。\r\n名彰道理千世永，善恶都归万法中。\r\n应现机关俱寂默，始知明鉴照昏蒙。"
        },
        {
            "title": "缘识",
            "content": "谷响耳中音，根虚不易寻。\r\n諠哗祛得尽，识契本缘心。"
        },
        {
            "title": "逍遥咏",
            "content": "燕雀不生凤，阴阳一气全。\r\n无穷深可及，境角理推迁。\r\n奚益其形化，平章语默玄。\r\n终身何所役，道本岂私焉。"
        },
        {
            "title": "逍遥咏",
            "content": "梦寐其中物，常人何得知。\r\n阴寒三数变，阳暖两相宜。\r\n宿世终皆有，无缘勿强为。\r\n真铅归至道，龙虎笑华池。"
        },
        {
            "title": "缘识",
            "content": "细月衔山似钩，先陈踪迹问瀛洲。\r\n从来万劫垂名在，王母行天得自由。"
        },
        {
            "title": "缘识",
            "content": "白云风散聚天香，霞彩高明道味长。\r\n银汉影沈星乍没，又看红日起扶桑。"
        },
        {
            "title": "缘识",
            "content": "神丹妙道故延年，岂是凡流识大仙。\r\n老子尚犹能讳事，轩皇不许乱相传。\r\n谁知造化功夫力，罕见今生度宿缘。\r\n猛虎伏来龙驾驭，云腾五色思悠然。"
        },
        {
            "title": "缘识",
            "content": "悬鉴高明鬼亦愁，方知研丑更玄幽。\r\n恒持大道真空理，清静烟波可自由。"
        },
        {
            "title": "逍遥咏",
            "content": "逍遥名有理，得一便知空。\r\n道本皆深邃，凡为不易穷。\r\n品流才雅淡，格致意潜通。\r\n救世传相益，因成顺八风。"
        },
        {
            "title": "佛牙赞",
            "content": "功成积劫印文端，不是南山得恐难。\r\n眼睹数重金色润，手击一片玉光寒。\r\n炼时百火精神透，藏处千年莹采完。\r\n定果熏修真秘密，正心莫作等闲看。"
        },
        {
            "title": "缘识",
            "content": "豁意何清净，愚人不信迷。\r\n石岩孤野鹤，仙路蹑云梯。\r\n栋木生深谷，寒鸦入夜啼。\r\n怡颜能待客，沽酒旋烹鸡。"
        },
        {
            "title": "缘识",
            "content": "修心慕道入玄机，方便门停次第依。\r\n种性莫教拘执定，因缘去住不相违。\r\n离他少欲阴功积，淡薄深来绝是非。\r\n浮世利名常逢遣，真空妄想一时归。"
        },
        {
            "title": "缘识",
            "content": "一言有善亦须听，终日饱餐不易任。\r\n他织他耕无悯念，世途谁是爱人心。"
        },
        {
            "title": "缘识",
            "content": "非人口似泻汾河，此辈尘中有甚多。\r\n心恨貌恭无定止，舌夸端正乱乖讹。\r\n为官善政身荣禄，利剑休教石上磨。\r\n立待满盈船陷水，恶风从被海神拖。"
        },
        {
            "title": "缘识",
            "content": "利钝犹根性，无缘枉用心。\r\n邪求皆是相，正定理玄深。\r\n巧拙高含识，轻浮力不任。\r\n大乘通语默，稽古便知今。"
        },
        {
            "title": "逍遥咏",
            "content": "户牖常开闭，升沈倏忽中。\r\n龙吟深邃理，虎啸语言通。\r\n南北思长远，东西道不穷。\r\n炎光收月魄，桂树发花红。"
        },
        {
            "title": "缘识",
            "content": "是非人我利名心，情伪言同海似深。\r\n浩渺无涯成理性，无为志大可胜任。\r\n千年岁月周游在，万卷诗书不易寻。\r\n世界之中宽更远，从分混沌至如今。"
        },
        {
            "title": "缘识",
            "content": "木人莫把石牛骑，海变桑田故不知。\r\n耕地种禾终是妄，真空相偶更无疑。"
        },
        {
            "title": "缘识",
            "content": "浮生人怕死，蝼蚁命何轻。\r\n福业随缘寂，慈悲响善名。\r\n在家行孝爱，食禄尽忠贞。\r\n天道不移改，佛心化有情。"
        },
        {
            "title": "逍遥咏",
            "content": "还丹未就且降魔，二八从教细搅和。\r\n离火摧駈凡入圣，坎铅功力甚偻儸。\r\n红尘自化真堪贵，白雪增盈不用多。\r\n九转龙吟成虎啸，人非人是状巍峨。"
        },
        {
            "title": "缘识",
            "content": "龙虎刚柔隐圣方，一时和合运阴阳。\r\n周知配类无疏失，物性从来理自长。\r\n鼎里花开装五彩，心明火候制三黄。\r\n更能通得华池妙，南北东西不可当。"
        },
        {
            "title": "逍遥咏",
            "content": "谁测玄机圣，天功地久长。\r\n群生皆是性，道德有圆方。\r\n妍丑随情意，於戏细酌量。\r\n达人知淡泊，默默见非常。"
        },
        {
            "title": "逍遥咏",
            "content": "逍遥利乐认天真，心印深藏喻海津。\r\n法须求经里字，无缘劳问洞中人。\r\n研穷道德从何入，清净玄通驭物亲。\r\n此语苞含堪赏咏，丹台羽客善铺陈。"
        },
        {
            "title": "逍遥咏",
            "content": "一法归千法，真如即是真。\r\n迷情终不见，达了悟知因。\r\n海纳分他境，心平故可亲。\r\n但明修炼路，善业尽随身。"
        },
        {
            "title": "缘识",
            "content": "中秋旱直至腊月，忧烦情绪不堪说。\r\n暗祈顶戴上玄穹，今日高明降瑞雪。\r\n时闻喜处万千家，片逐渐戏风四六花。\r\n寒透衣宽何所思，红炉旋暖酒须夸。\r\n触面来往浑无力，几处人怜几处惜。\r\n想得欢心尽一般，先报田农后稼穑。\r\n呈祥天地共盈怀，白沙拥砌玉为阶。\r\n动静苍生绝灾害，安康四叙压氛霾。"
        },
        {
            "title": "缘识",
            "content": "清高宜养性，善事好相兼。\r\n果蓏招贤客，心闲道味添。"
        },
        {
            "title": "句",
            "content": "銮舆临紫塞，朔野冻云飞。"
        },
        {
            "title": "缘识",
            "content": "圆结都来曜日光，玄珠应感必为祥。\r\n若悟一真能自守，始知大道隐非常。"
        },
        {
            "title": "逍遥咏",
            "content": "於身日益但多为，贤圣何曾免是非。\r\n大道几时明鄙隔，真宗隐显在玄机。\r\n周知物理通还感，俯仰从来有顺违。\r\n宜且守恒存礼让，难中轻重两相依。"
        },
        {
            "title": "缘识",
            "content": "谦逊明然得，滋章道理疏。\r\n荣枯皆定分，巧拙亦何如。\r\n抚俗从仁感，临民用教敷。\r\n高明归辅德，建立纪功书。"
        },
        {
            "title": "逍遥咏",
            "content": "达取真空性，成名有后先。\r\n智劳如似梦，恬澹不论年。\r\n闭口恒持默，精修更是玄。\r\n消停须在意，安稳上清天。"
        },
        {
            "title": "缘识",
            "content": "天界殊胜理，凡愚不易知，\r\n曩因谁可究，浅近故怀疑。\r\n的实归真性，回邪入正持。"
        },
        {
            "title": "逍遥咏",
            "content": "诗中包异境，解者不为非。\r\n深信含玄理，幽通是可依。\r\n达人皆论道，狂酒败稜威。\r\n浩渺寰瀛内，寒暄隐圣机。"
        },
        {
            "title": "逍遥咏",
            "content": "绵绵若论太幽深，即是流珠不是金。\r\n万卷经文兼在目，机关绝妙有浮沈。"
        },
        {
            "title": "缘识",
            "content": "丽句冥搜得，灰心大道尊。\r\n从人言澹薄，古僻是玄门。"
        },
        {
            "title": "逍遥咏",
            "content": "天界殊胜理，凡愚不易知。\r\n曩因谁可究，浅近故怀疑。\r\n的实归真性，区邪入正持。\r\n乐耶亲大道，报就自然之。"
        },
        {
            "title": "缘识",
            "content": "行止由修炼，辉光朗自然。\r\n深山藏虎豹，大海隐龙泉。\r\n鹤唳冲霄汉，龟生得寿年。\r\n怡情含道识，浩渺九重天。"
        },
        {
            "title": "缘识",
            "content": "炎天收已去，凉气触幽襟。\r\n稽古看书罢，时听一弄琴。"
        },
        {
            "title": "缘识",
            "content": "大道常恭谨，明灵不降威。\r\n少言知有信，多事自招非。\r\n年寿看松柏，冠簪短布衣。\r\n我心忙也乐，清净得同归。"
        },
        {
            "title": "缘识",
            "content": "继出宏材，睹奥自开。\r\n揣摩三教，百行俱来。\r\n真宗起思，抚掌堪咍。\r\n识业之敏，谈论熙哉。"
        },
        {
            "title": "缘识",
            "content": "高下不相及，非今自古来。\r\n十洲花满树，岂用俗情咍。"
        },
        {
            "title": "逍遥咏",
            "content": "含元得一本真宗，误者平论总是空。\r\n万象都来皆备数，千言譬谕了然通。\r\n才高俊彦优堪赏，窃禄偷安有异同。\r\n唯愿他心如似我，不教陷恶罪身中。"
        },
        {
            "title": "赐陈抟",
            "content": "曾向前朝出白云，后来消息杳无闻。\r\n如今若肯随徵召，总把三峰乞与君。"
        },
        {
            "title": "缘识",
            "content": "秋风主远思，令我上高台。\r\n花木将零落，云雨旧山来。\r\n世间何事有情疏，南雁藏宾万里余。\r\n去有其声为谁去，来有其声为谁来。"
        },
        {
            "title": "缘识",
            "content": "手谈胜负观其智，敛迹藏锋不自制。\r\n傲慢因从贪上亏，侵他理路无深计。\r\n何龌龊，何凝滞，\r\n率尔图谋太容易。恃嶮揄扬似等闲，\r\n更翻劫子速求毙。欺他不见心先喜，\r\n秪对前人失局势。已死更填随手下，\r\n童蒙拙格一般艺。"
        },
        {
            "title": "缘识",
            "content": "天地自相悬，何名大道坚。\r\n聪明无滞碍，愚昧莫知前。"
        },
        {
            "title": "逍遥咏",
            "content": "逍遥自在何拘束，天地希夷无返覆。\r\n勿把他心向外求，真宗理道相和睦。"
        },
        {
            "title": "缘识",
            "content": "上元斋醮卷清风，暗使虔诚望圣功。\r\n星彩动容光碧落，步虚声在半天中。"
        },
        {
            "title": "缘识",
            "content": "世上多虚饰，方知一切心。\r\n不群终是异，僻学古同今。\r\n逸士宽怀释，为官理道深。\r\n移时非独见，今我思沈吟。"
        },
        {
            "title": "缘识",
            "content": "世俗忙忙似海深，愚迷岂解圣人心。\r\n分明教法生虚妄，慵炼归真不易金。"
        },
        {
            "title": "逍遥咏",
            "content": "水精宫殿月华明，白玉为墙火不侵。\r\n八境风高骈羽驾，九重天上绛霞深。\r\n物情晃朗无遮隔，非是凡间比类寻。\r\n汗漫真游谁得到，桂花香洁影森森。"
        },
        {
            "title": "逍遥咏",
            "content": "逍遥我咏杳冥中，万物齐归各异同。\r\n晓解精微无所著，先从含识践真空。\r\n希夷自变刚柔理，述作纵横道不穷。\r\n剖判三才堪测度，辉华积德上玄功。"
        },
        {
            "title": "逍遥咏",
            "content": "见他颜貌未知年，便说人让寿一千。\r\n修炼要门皆的实，行持法度甚精专。\r\n於身有益何般是，指口为明道理全。\r\n无言无语上青天。"
        },
        {
            "title": "缘识",
            "content": "往事悲欢笑一场，乾坤有甚可思量。\r\n空知造化情多矣，却是愚蒙不久长。\r\n世上周通添眷恋，人间善恶自舒张。\r\n熙熙尽入无为内，明月清负道路忙。"
        },
        {
            "title": "逍遥咏",
            "content": "道高人世礼周旋，语默如痴似不言。\r\n冼涤要教心地静，狐疑扔类水萍翻。\r\n经书说尽修真理，岁月休防罢引援。\r\n雅合无为深见识，阴阳去住促寒暄。"
        },
        {
            "title": "逍遥咏",
            "content": "知之修练但辛勤，苦志由来离六尘。\r\n金鼎乍分红燄火，月魂高锁碧潭津。\r\n深思五岭凡间路，好作三天物外人。\r\n万里州通宽世俗，清虚境象善求真。"
        },
        {
            "title": "缘识",
            "content": "夜静风还静，凝情一弄琴。\r\n看书闲罢笔，自在信缘心。"
        },
        {
            "title": "逍遥咏",
            "content": "开关寤寐来相逼，魄走魂归天地力。\r\n风扫尘埃蹑紫云，睹其颜貌难别识。"
        },
        {
            "title": "缘识",
            "content": "修持须是要精专，常恐他人业类牵。\r\n莫把我言为戏弄，轮回断定不迁延。"
        },
        {
            "title": "缘识",
            "content": "大道逢来是宿缘，终期定可访真仙。\r\n山中修炼非州郡，城里无荒隐市鄽。\r\n秘术岂教容易得，幽深还许递相传。\r\n超凡入圣浑闲事，问取人间十洞天。"
        },
        {
            "title": "逍遥咏",
            "content": "我达逍遥理，阴阳运五行。\r\n道从初一变，德合混三清。\r\n圣境堪依仗，狐疑中不成。\r\n异端达雅淡，返祸自轻生。"
        },
        {
            "title": "缘识",
            "content": "秋鏁烟岚日未曦，道情欲话老僧期。\r\n旋烹茶竃心先喜，摇撼松风睡思迟。\r\n鹤唳九霄堪入画，云平三界化无私。\r\n真宗象教非虚说，对境成空是我师。"
        },
        {
            "title": "缘识",
            "content": "五色云烟聚十洲，蓬莱海浪压鳌头。\r\n化成宫阙遥瞻礼，大众神仙玉洞游。"
        },
        {
            "title": "逍遥咏",
            "content": "溟溟沧海浪涛深，雾蔽山峦不易寻。\r\n紫盖洞庭人驾鹤，虹霓城郭道为林。\r\n幽玄相去何多少，巧拙无由智慧侵。\r\n尽是同缘相引接，从容语话八仙心。"
        },
        {
            "title": "逍遥咏",
            "content": "消遥闲物外，大道体柔刚。\r\n山河穷不尽，人心自短长。\r\n尘泥常暧昧，日月莹辉光。\r\n出没机关内，调持迥有方。"
        },
        {
            "title": "缘识",
            "content": "上元时节皆相慕，皇都城里万家灯。\r\n笙歌有处共夸称，架肩叠足几许层。\r\n轻尘雾敛月明中，车骑云軿五夜风。\r\n意气尽随年少得，九衢填咽乐声同。"
        },
        {
            "title": "逍遥咏",
            "content": "雅澹玄中得，常人故不知。\r\n幽深无远近，道外细推之。\r\n碧落神仙境，烟霞日月随。\r\n参详寰宇内，邪正岂相离。"
        },
        {
            "title": "缘识",
            "content": "常读古人书，随宜道更殊。\r\n闲忙心各异，恬淡入清虚。"
        },
        {
            "title": "逍遥咏",
            "content": "九重天上帝仙居，愚昧求真道理疏。\r\n混沌初分长日月，精魂聚散记丹书。\r\n离男坎女皆相类，壬子丙丁异境殊。\r\n历劫因缘随世在，阴功及物最玄殊。"
        },
        {
            "title": "逍遥咏",
            "content": "逍遥安且定，但信莫怀疑。\r\n大海波中水，狂风树摆枝。\r\n乐天分造化，慧眼细观之。\r\n方寸无诸恶，恒将利益持。"
        },
        {
            "title": "逍遥咏",
            "content": "炼矿勿教侵外域，真铅岂得离中华。\r\n天然五色被云遮，圣境由来路迳赊。\r\n苞含日月高还远，自是人心识见邪。\r\n龙浴凤池谁可意，神仙群聚笑唅呀。"
        },
        {
            "title": "缘识",
            "content": "泥丸本是命根宫，消息临时语话通。\r\n大道比来行气术，其余效验藉阴功。\r\n物情之理皆清净，造化玄微事莫同。\r\n珍重此言深可意，腹中日运鼎花空。"
        },
        {
            "title": "逍遥咏",
            "content": "停腾火候诘炎山，九转方能济世间。\r\n玉蕊花开真可爱，红炉鼎内境幽闲。\r\n人逢药就延长久，羽驾仙迎返少颜。\r\n尽在目前非是远，定知时日好登攀。"
        },
        {
            "title": "缘识",
            "content": "夜醮星坛海岳飞，龙车摇曳羽云衣。\r\n红霞影里轻烟色，玉烛风清皓月辉。\r\n三岛花明铺锦绣，千年鹤送下金扉。\r\n仙家莫道无多事，十二琼楼恨不归。"
        },
        {
            "title": "逍遥咏",
            "content": "万灵通有感，臧否在名人。\r\n志诚昭明德，清净见於真。\r\n奉道惟恭谨，修持原本因。\r\n广将求利益，苦乐救生民。"
        },
        {
            "title": "缘识",
            "content": "口爽於滋味，深思命本根。\r\n心邪迷妄相，圣法教中言。"
        },
        {
            "title": "缘识",
            "content": "灵无知大道，极意思悠然。\r\n摩日云中雁，潇湘水似天。\r\n孤峰高远近，宝月莹团圆。\r\n信解明开悟，青霄在目前。"
        },
        {
            "title": "缘识",
            "content": "善恶由人作，修心勿乱为。\r\n邪求无实事，如影定相随。\r\n妄想终成伪，行贪未可知。\r\n天生分异等，道德立尊卑。\r\n日月须明照，声文垂大教。\r\n非言患不及，长顺归仁孝。\r\n志广来遐迩，忠臣持节操。\r\n腥膻戎自伏，洞达总机要。\r\n遂性减予忧，玄门境象幽。\r\n躬躬勤政理，化被遍恩流。\r\n省己光阴速，一春度一秋。\r\n输他闲取静，每藉更温柔。\r\n知者審详意，声聪如梦寐。\r\n玄穹平覆载，种种乾坤惠。\r\n烦恼深无岸，量宽苞天地。\r\n眼前一切类，孰非孰为是。"
        },
        {
            "title": "逍遥咏",
            "content": "日月无私照，人为似等闲。\r\n忙催红叶落，静想白云间。\r\n善念皆知有，非缘勿用攀。\r\n目前深邃理，那是扣玄关。"
        },
        {
            "title": "逍遥咏",
            "content": "凡流学者不坚持，生灭门中故不知。\r\n走缩阴阳无住相，非难非易细推之。"
        },
        {
            "title": "缘识",
            "content": "道高人世礼周旋，语默如痴似不言。\r\n洗涤要教心地静，狐疑勿类水蓱翻。\r\n经书立法尽修真理，岁月休防罢引援。\r\n雅合无为深见识，阴阳去住捉寒暄。"
        },
        {
            "title": "述字倒回文三首",
            "content": "依忧前旧比，求推生背费。\r\n希留然祐以，休知亨最述。"
        },
        {
            "title": "缘识",
            "content": "尘中罔测上玄机，日月忙忙速似飞。\r\n闲境不能精妙道，疑情谩说六铢衣。"
        },
        {
            "title": "缘识",
            "content": "昆仑山上聚神仙，羽驾争行意不偏。\r\n积雪远看欹下界，巅峰高认涌流泉。\r\n真空的实难堪比，异景皆从造化迁。\r\n秘密岂教容易辨，玄中之外更深玄。"
        },
        {
            "title": "逍遥咏",
            "content": "愚痴常似醉，何异梦中人。\r\n欲达终无见，怀疑道岂亲。\r\n非为贪闭口，那是益於身。\r\n先生堪寂默，种福不传因。"
        },
        {
            "title": "缘识",
            "content": "彩云轻举压天津，舞鹤迎鸾自在身。\r\n蟾影枝开三岛树，桃花风弄十洲春。\r\n相传灵异无虚说，道理分明尽是真。\r\n但信此中深护慎，修行所愿勿因循。"
        },
        {
            "title": "逍遥咏",
            "content": "世利贪拘束，欺心自不知。\r\n一真求意在，四叙绝参差。\r\n顿悟超诸圣，娱情改换痴。\r\n生前如似梦，愿重细推之。"
        },
        {
            "title": "缘识",
            "content": "道在锲夷不易寻，忘言息虑便知深。\r\n黄金白玉将何用，争比灵源一寸心。"
        },
        {
            "title": "逍遥咏",
            "content": "奥义通玄化，精微妙入神，\r\n功程随志愿，贬降背于真。\r\n静默堪为法，无言事可亲。"
        },
        {
            "title": "缘识",
            "content": "冲和道德勿相违，圣事超凡好仗依。\r\n但有阴功存世界，何疑白日化身飞。"
        },
        {
            "title": "缘识",
            "content": "酒一杯，深深不情足，\r\n倚槛迢迢青草绿。举目烟飞匀灼灼，\r\n柳摇似舞春风曲。叶嫩舒张芽遍拆，\r\n触处芳菲寻未得。妖妍艳艳为谁流，\r\n莺衔花坠落人头。世间万事难裁剪，\r\n乐送楼台声远远。断续高低去复来，\r\n稀疏雾郁松枝偃。暄得思满郊，\r\n燕拂绿杨梢。暖日倍添红杏密，\r\n从容闲被野禽嘲。"
        },
        {
            "title": "缘识",
            "content": "春长秋风败黄叶，白发老人慵把镊。\r\n光景如箭亦如飞，我不聪明贤者说。\r\n知近知深知更远，善缘恶境勿交涉。\r\n勿交涉，语重叠，\r\n古往今来闲日月。"
        },
        {
            "title": "逍遥咏",
            "content": "奇哉离燄烹铅水，清静之中藏奥旨。\r\n出没门庭景异常，十洲隐大神仙子。"
        },
        {
            "title": "缘识",
            "content": "皆救眼前急，锥刀蕴利名。\r\n愚心违善道，慧眼自分明。\r\n大海波浪没，深山栋木成。\r\n旁求存古意，后学法先生。"
        },
        {
            "title": "述字迴文偈七首",
            "content": "忧信述最亨，知休以祐然。\r\n留希佛背生，推求比旧前。"
        },
        {
            "title": "逍遥咏",
            "content": "八风雷动绕炎洲，巨海波浪四畔流。\r\n鼠向此中毛骨异，布成将旧火燃休。\r\n鼠向此中毛骨异，紫玉黄芝瑞气浮。\r\n圣境山林人莫讶，延年皆是众仙游。"
        },
        {
            "title": "逍遥咏",
            "content": "道妙怀真纪异常，人间天上若存亡。\r\n潜机物类多中觑，纳取虚无定久长。\r\n碧落遨游归洞府，黄金不买自馨香。\r\n参同契合诸经说，精魄夺来烂紫光。"
        },
        {
            "title": "逍遥咏",
            "content": "一身独善欲何之，争及衣冠解抚绥。\r\n浮世浅清无限量，愚蒙自是不相规。\r\n直须凭仗分明说，诘取灵源问得知。\r\n要觅洞中闲日月，除将济事谩非为。"
        },
        {
            "title": "缘识",
            "content": "拊弄声相引，兼能辨五音。\r\n沈思调品切，句度更加吟。\r\n紧慢弦中得，凝情指法深。\r\n精英闲雅澹，停歇世途心。"
        },
        {
            "title": "缘识",
            "content": "耳根清静本来修，万法从心不外求。\r\n海岳动摇山色异，玄珠尽在眼中收。\r\n持斋道士寻红叶，醉卧仙人未白头。\r\n麋鹿同群方可信，逢春但笑乐花秋。"
        },
        {
            "title": "逍遥咏",
            "content": "瑶池浴凤通霄汉，金阙光舒何灿烂。\r\n丹成可验不狐疑，常娥偷窃月中看。"
        },
        {
            "title": "逍遥咏",
            "content": "达道真人见者稀，岂教容易等闲知。\r\n阴阳迁化无非实，天地元精动合宜。\r\n功行三千须及物，还丹九转上升时。\r\n忙中岁月忙中遣，我本愚来性不移。"
        },
        {
            "title": "缘识",
            "content": "玄之玄又见真空，巧拙临时要妙中。\r\n大智仗藏知远近，纖微尽达了然通。\r\n周旋物性谁区别，坦荡由来是且同。\r\n境致三才随有位，神光照室莹西东。"
        },
        {
            "title": "缘识",
            "content": "道泰希夷，乃咏歌之。\r\n群材奋发，迭奏相追。\r\n风骚不失，千载一时。\r\n倜傥沿革，大启箴规。"
        },
        {
            "title": "缘识",
            "content": "如花遇雨湿泷冻，審此言谈大道中。\r\n世上几人知举措，故然不与我心同。"
        },
        {
            "title": "缘识",
            "content": "峄阳之山，传名日桐，\r\n六律相沿五音中。七轸弦调皆是意，\r\n審详悮则亦如空。清秋寂静华堂深，\r\n听之令我思沈吟。幽兰里韵冬夜永，\r\n且合大道古人心。舜制南风治苍生，\r\n方知尧化广聪明。初弹将了移声去，\r\n悲风秋思翻更互。乌啼别鹤何凄凉，\r\n秪闻断续手挥忙。慢引来催急风雨，\r\n寒泉妙滴散馨香。"
        },
        {
            "title": "逍遥咏",
            "content": "休话还丹大鼎炉，我缘经历尽皆虚。\r\n人间岂有神仙药，天上难开玉匮书。\r\n彭祖自劳闲岁月，穆王谩说走龙驹。\r\n矜孤恤寡行公道，此乃名为利益殊。"
        },
        {
            "title": "缘识",
            "content": "智使千般用，思量也大愚。\r\n黄昏直至晓，皎日莹康衢。\r\n瑞典通三界，华胥乐四隅。\r\n谕开方便治，平坦绝崎岖。"
        },
        {
            "title": "逍遥咏",
            "content": "千年福寿自由人，万象星罗仰在身。\r\n宝马不教龟鳖乳，嘉禾须问谷田神。\r\n根株种植华池内，药鼎煎催运火匀。\r\n混沌分来皆是道，二仪交感八方亲。"
        },
        {
            "title": "缘识",
            "content": "天上与人间，贤愚不暂闲。\r\n精修归至理，道大隐玄关。\r\n圣境皆奇绝，凡情岂易攀。\r\n群仙宽坦荡，却老尽童颜。"
        },
        {
            "title": "缘识",
            "content": "寻思往事便堪疏，空有闲云万里余。\r\n满目都来情郁郁，劳心谁把谩驱驱。\r\n星辰日月高天际，雪散烟花遍海隅。\r\n道德流行宽世界，时捻笔砚亦看书。"
        },
        {
            "title": "逍遥咏",
            "content": "天地为炉我自知，人无远虑必生疑。\r\n功夫未至劳悬想，境外声闻不改移。\r\n机巧岂逢容易得，是非终究欲何之。\r\n思量大海深渊理，光阴虚度影参差。"
        },
        {
            "title": "逍遥咏",
            "content": "矿炼真金色，菩提道果成。\r\n仙人持忍辱，胥国福众生。\r\n教法堪依信，勤修猛要精。\r\n若能功行满，故是达三清。"
        },
        {
            "title": "逍遥咏",
            "content": "巅峰一望水深潭，谁解缘情语话堪。\r\n暗室自开明日月，道心奇异老山奄。\r\n研穷妙理真消息，诫忌先贤让不贪。\r\n稽古尚为今法则，愚蒙太甚苦谈谈。"
        },
        {
            "title": "缘识",
            "content": "救物功深好自持，知之修炼善心为。\r\n神仙岂谓人间惜，自是迷流识见卑。"
        },
        {
            "title": "缘识",
            "content": "一年去住几周游，日月高悬万亿秋。\r\n但好心求方外境，勿教妄想没刚柔。"
        },
        {
            "title": "缘识",
            "content": "群生宗法界，秘密十方尊。\r\n大教缘心识，周通一念存。"
        },
        {
            "title": "逍遥咏",
            "content": "清静人安乐，恒持要久长。\r\n秋天澄皓色，春日发辉光。\r\n一气从初立，三才位不忙。\r\n群生如是梦，甚处得馨香。"
        },
        {
            "title": "缘识",
            "content": "天非爱道许人修，学士愚迷不到头。\r\n内境擬将何所用，杳知深邃故难求。\r\n丹霞隐密堪依仗，雪月纵横入品流。\r\n消息须然潜世虑，凡岐圣路有刚柔。"
        },
        {
            "title": "缘识",
            "content": "妙道藏真世莫臧，勿言圣事似寻常。\r\n眼前不见非常境，别有三天照十方。"
        },
        {
            "title": "缘识",
            "content": "终日穷经史，思惟事转深。\r\n公忠怀士意，是理好相录。\r\n聪慧玄高鉴，回邪枉用心。\r\n从容闲岁月，学古便知今。"
        },
        {
            "title": "缘识",
            "content": "善事多兮恶事少，君子能言兮心自了。\r\n杳杳冥冥幻之中，举目因缘还大小。\r\n勿纵贪，勿纵巧，\r\n知有寒人饥是饱。良图子细宽更宽，\r\n下见如痴何草草。逆莫嗔，\r\n顺莫好，寻思久远生烦恼。\r\n虽然我渐近年，归依佛，\r\n归依道。余外闲来物外闲，\r\n谁听庸音声浩浩。"
        },
        {
            "title": "缘识",
            "content": "忙即但忙，闲即便闲。\r\n无数之见，与道相关。\r\n言虽鄙俚，勿生谤毁。\r\n利他何疑，嗔乃兴喜。\r\n善恶万端，古今如此。\r\n非善称君，非过称己。\r\n道大幽玄，世使如然。\r\n君临宇宙，辅弼须贤。\r\n求之不见，形表影连。\r\n论而非细，我惭知媿。\r\n救世心劳，方便之智。\r\n短又何难，长又何易。\r\n真实语言，勿将为戏。"
        },
        {
            "title": "缘识",
            "content": "逍遥我命在玄穹，鹤宿霞栖景致中。\r\n自得安宁兼养道，更将利益屏群雄。\r\n渊深引古知今用，劈斫区分尽可通。\r\n和畅五音从豁达，乾坤之霭溟蒙。"
        },
        {
            "title": "逍遥咏",
            "content": "香汤沐浴更斋清，运动形躯四体轻。\r\n魔鬼自然生怕怖，神魂必定转安宁。\r\n从无入有皆真实，去住何难妙最精。\r\n五行聚散归一体，灵源不用苦煎烹。"
        },
        {
            "title": "逍遥咏",
            "content": "穷真妙理访仙乡，云水青山地久长。\r\n闻说洞中诸境异，谁知鼎内有非常。\r\n遭逢只是因缘感，费力无成枉用忙。\r\n瑞气青天含象彩，十洲档坐论阴阳。"
        },
        {
            "title": "逍遥咏",
            "content": "道德谁分别，逍遥我自由。\r\n时情人不达，深理少相投。\r\n己是终无益，非他作逗留。\r\n奈何为各异，未定复还休。"
        },
        {
            "title": "逍遥咏",
            "content": "善念销嗔恚，无差本自然。\r\n花开凡叶木，水打急风舡。\r\n拘执恒如缚，能仁学昔贤。\r\n神明皆正定，消息更深玄。"
        },
        {
            "title": "逍遥咏",
            "content": "还元到即见真归，不是虚传羽化飞。\r\n大道勿将闲设用，精修别得便忘机。\r\n安排稳入龙宫内，变易终藏虎鼎威。\r\n豁达乾坤神妙理，逍遥铅汞共相依。"
        },
        {
            "title": "逍遥咏",
            "content": "仙经无限意，龙虎返丹砂。\r\n采缀阴阳理，终期岁月赊。\r\n求来皆有应，不信固难夸。\r\n忙说闲清境，真诚悟几家。"
        },
        {
            "title": "逍遥咏",
            "content": "灵芝出见少人知，此是含玄故不疑。\r\n隐逸大同非妄想，精诚自化岂参差。\r\n翱翔碧落乘云驾，宛转虹霓入室时。\r\n至道就中升降等，丹田日用有盈亏。"
        },
        {
            "title": "逍遥咏",
            "content": "皇天无不照，福业重来轻。\r\n背正堪何益，归真道自成。\r\n本元宗一体，功行录三清。\r\n几许解吾意，慈悲早益平。"
        },
        {
            "title": "缘识",
            "content": "四叙相迁亦可观，斜扉半掩半欹关。\r\n诗吟海岳皆空尽，扇觉秋凉渐放闲。\r\n树影临窗迷远思，渴禽恋水复飞还。\r\n旋教摘果螟心话，叶木苍苍天地间。"
        },
        {
            "title": "道遥咏",
            "content": "人救眼前急，何曾利益心。\r\n愚迷终浅见，达者智高深。\r\n苦行须知应，余忧力不任。\r\n经书无限意，稽古便同今。"
        },
        {
            "title": "缘识",
            "content": "身惟知冷暖，假合是缘根。\r\n了达真空相，金刚不二门。"
        },
        {
            "title": "逍遥咏",
            "content": "气类须相假，阴阳造化成。\r\n离凡知有圣，得外更求精。\r\n先秘庚辛理，后传戊己名。\r\n真铅归一体，交感自长生。"
        },
        {
            "title": "逍遥咏",
            "content": "交结从头有顺违，方知协和散若云飞。\r\n超凡入圣含金体，抛弃迷蒙挂紫衣。\r\n细认消停无远近，分明意外隐玄机。\r\n相逢配偶为闲事，谁解调持得一归。"
        },
        {
            "title": "逍遥咏",
            "content": "天上与人间，贤愚不暂闲。\r\n精修归至理，道大隐玄关。\r\n圣境皆奇绝，凡情岂易攀。\r\n群仙宽坦荡，却老尽童颜。"
        },
        {
            "title": "缘识",
            "content": "还淳返朴非用智，黄老之术何简易。\r\n不衒聪明时俗清，尽使人人怀忠义。\r\n密贱得之不下堂，单父得之公私利。\r\n无为之道随时化，无为之道随时理。\r\n若能可行，则清净矣。"
        },
        {
            "title": "缘识",
            "content": "乾坤运转是寻常，人有依违自短长。\r\n不觉贪生身外苦，如驹过隙百年光。"
        },
        {
            "title": "逍遥咏",
            "content": "求得真宗一，深知万象清。\r\n自然通感应，意外别长生。\r\n学古身何措，辉华日莹明。\r\n谁穷天地理，去住两无成。"
        },
        {
            "title": "缘识",
            "content": "随机发问绝亲疏，法界明文本不殊。\r\n厌苦群生含万像，归依大觉达三无。\r\n莲开湛寂真如境，屋里空劳总是虚。\r\n缘起生中平等用，直须乐道善心居。"
        },
        {
            "title": "逍遥咏",
            "content": "脱空谩语莫知真，诳惑愚蒙呼杀人。\r\n爱者擬求名利用，被他误赚怕论申。\r\n唯言草异生岩谷，更说天涯泛海津。\r\n有甚相干争道理，几家烧炼几家贫。"
        },
        {
            "title": "缘识",
            "content": "河决洪波东南流迤逦，苍生昏垫困其止。\r\n去年今岁岂遑安，劳我关心情不已。\r\n奔衡浩渺故无涯，十二州民皆忧水。\r\n诸般度议自裁之，乃出禁军为夫使。\r\n倍加慰谕愿登先，悦随容易能如此。\r\n大将闻命效駈驰，连夜侵晨顺从理。\r\n未经月余便成功，龙门一合士民喜。\r\n欢乎欢，忻斯睹，\r\n土木如山杵如雨。浪平变化尽为空，\r\n力役忙忙无朝暮。锡赐钱与衣，\r\n遭灾免税租。皇天睠命八方同，\r\n惟德惟馨依是辅。"
        },
        {
            "title": "缘识",
            "content": "表里分明说，深穷妙更玄。\r\n愚迷行不到，圣事法中传。\r\n欲界情无定，真空本自然。\r\n今生随曩劫，清净照三天。"
        },
        {
            "title": "缘识",
            "content": "若言笔法穷绝艺，书一字，\r\n至百字，八法从前亦非细。\r\n分间布白要審详，浓淡均匀看可戏。\r\n一则一，二则二，\r\n消息踪由无纵恣。纸为阵，\r\n笔为矟，将军须是有谋略。\r\n墨要乾研清神思，点画临时要廓落。\r\n形势奇状似龙蛇，平头大小宜斟酌。\r\n曲须曲，直须直，\r\n意气方刚须雅饰。闲暇规矩有指归，\r\n圆转楷模堪法则。堪法则，\r\n有迟速，相钩相连光熠目。\r\n古隸参杂故不拘，颠草纵横似花蔟。\r\n偃仰莫把笔锋挫，先须顺{左走右歷}回收左。\r\n经心健硬晓浮沈，铿锵启发勿怠堕。\r\n研穷体象貌亦同，博学精微先贤播。\r\n化阴阳，势出矣，\r\n藏头护尾深有理。禀乎人性是常情，\r\n递相映带可行止。迟涩飞动似玲珑，\r\n慢引急牵如流水。上捺下挑猛如虎，\r\n蜂腰鹤膝不堪睹。壮士屈臂凤皇飞，\r\n张弓发箭胜於弩。提撕秘思不可传，\r\n常存形影勿孤露。勿孤露，\r\n谁别辨，羲之平稳积压深浅。\r\n自然观察往还来，斗回角立能驱遣。\r\n痾瘵缠身，溺水这禽。\r\n长似死蛇，短似暇蟆。\r\n古人最慎，愚蒙大忌，\r\n名为不嘉。"
        },
        {
            "title": "缘识",
            "content": "我一囊盛宽世界，从头点取人数在。\r\n万里山河宽更宽，一切众生智者解。\r\n因缘殊胜是因缘，方便法门天最大。\r\n天最大，无比擬，\r\n经文秘在无生理。知之修炼是圣人，\r\n光阴急速流如水。孤云野鹤笑龙吟，\r\n扣寂希夷求妙旨。但知惭愧常亲善，\r\n更能通达解区遣。辜负琴书得自由，\r\n勿令萦恨金刀剪。金刀剪。\r\n离烦恼，天仙上品十洲好。\r\n利他贵重无亲疏，便是菩提心至老。"
        },
        {
            "title": "缘识",
            "content": "人愚学道谤神仙，岂达虚无物外缘。\r\n多是六情贪爱障，更兼朝暮不心坚。"
        },
        {
            "title": "逍遥咏",
            "content": "神仙上界道清虚，那个何亲那个疏。\r\n修炼岂教人世识，归真本是太阳居。\r\n三天定相玄中得，一气须闻妙更殊。\r\n运偶不同他往日，老来自在见功夫。"
        },
        {
            "title": "缘识",
            "content": "汝看浮生业，朝欢暮亦悲。\r\n笑迎先溟目，恶至聚愁眉。\r\n正直回斜曲，冤逢不用推。\r\n小人心似兽，君子定无欺。"
        },
        {
            "title": "逍遥咏",
            "content": "玄机圣境谩劳心，何似穷研道理深。\r\n升降自然随我命，莫教虚度几光阴。\r\n几人达得幽闲趣，如树争高力不任。\r\n暗里差殊终坠堕，神仙尚恐有飞沈。"
        },
        {
            "title": "缘识",
            "content": "九重天上帝仙居，愚昧求真道理疏。\r\n混沌初分长日月，精魂聚散记丹书。\r\n离男坎女皆相类，壬子丙西异境殊。\r\n历动因缘随世在，阴功及物最玄珠。"
        },
        {
            "title": "缘识",
            "content": "眼识诸缘相，行持妙法存。\r\n明开邪见性，不见有无根。"
        },
        {
            "title": "逍遥咏",
            "content": "逍遥我命在玄穹，鹤宿霞栖景致中。\r\n自得安宋兼养道，更将利益屏群雄。\r\n渊深引古知今用，劈斫区分尽可通。\r\n和畅五音从豁达，乾坤之内霭溟蒙。"
        },
        {
            "title": "逍遥咏",
            "content": "形影随人得，精修道不迷。\r\n研穷深理路，造化隐端倪。\r\n云引龙吟穴，风生虎啸溪。\r\n少知愚岂解，南北与东西。"
        },
        {
            "title": "逍遥咏",
            "content": "得一便须休，真空象外求。\r\n昭然宽世界，幻化似浮枢，\r\n秘隐玄中理，幽深事莫投。\r\n天涯无畔岸，宝月顺波流。"
        },
        {
            "title": "缘识",
            "content": "真一生天地，因依认宿缘。\r\n智高通理性，凡下少周旋。\r\n语默何奇绝，幽深隐圣贤。\r\n谁人解我意，大道寸心玄。"
        },
        {
            "title": "缘识",
            "content": "信天缘便信天缘，那是凡夫那是仙。\r\n勿枉用心闲过日，业随福报猛如泉。"
        },
        {
            "title": "缘识",
            "content": "心问心，心非色相心，\r\n清静之心道理深。验在目前诸境界，\r\n不是凡音有正音。大道本来人难解，\r\n岂教离乐易求寻。"
        },
        {
            "title": "缘识",
            "content": "为人能省己，就静亦皆忙。\r\n春去秋来定，年诸日远长。\r\n英姿终有异，贱品足颠狂。\r\n蠢动含灵性，善生恶自亡。"
        },
        {
            "title": "缘识",
            "content": "少年多语笑，终日遂心娱。\r\n不会凡情识，如痴我亦愚。"
        },
        {
            "title": "缘识",
            "content": "大矣哉文，道合南薰。\r\n包含六义，洞究三坟。\r\n傍通造化，察变声闻。\r\n垂其懿范，万一之分。"
        },
        {
            "title": "逍遥咏",
            "content": "济世勤行任百年，方知大道自昭宣。\r\n休夸争变黄金术，谁信空磨白玉穿。\r\n智慧宜从高见识，阴功及物最弥坚。\r\n是非达取此言语，宇宙常存隐圣贤。"
        },
        {
            "title": "缘识",
            "content": "神仙洞府好逍遥，不似人间岁月销。\r\n海岳高深谁可测，九重天上自相邀。"
        },
        {
            "title": "逍遥咏",
            "content": "还源根本杳难穷，秘密玄微造化中。\r\n白日昏迷常不见，青龙雾晓大家同。\r\n阴阳青里和烟碧，天地相鲜似火红。\r\n直要審详知道理，丹成千载上升功。"
        },
        {
            "title": "缘识",
            "content": "心专慕道真空法，恬澹清虚好到头。\r\n如此修行皆尽达，十洲仙侣道相求。"
        },
        {
            "title": "逍遥咏",
            "content": "天非爱道许人修，学士愚迷不到头。\r\n内境擬将何所用，杳知深邃故难求。\r\n丹霞隐密堪依仗，雪月纵横入品流。\r\n消息顿然潜世虑，凡岐圣路有刚柔。"
        },
        {
            "title": "赐陈抟",
            "content": "餐霞成鹤骨，饵药驻童颜。\r\n静想神仙事，忙中道路闲。"
        },
        {
            "title": "缘识",
            "content": "逍遥圣境洞中天，五色云藏大道仙。\r\n七宝装成银世界，玉人皆是善心田。"
        },
        {
            "title": "好字拘就观字正回文",
            "content": "道宽开训新，生生业□□。\r\n好观来运人，下缺"
        },
        {
            "title": "缘识",
            "content": "遁迹深岩谷，身闲未是闲。\r\n研穷堪语默，寂静杳冥间。\r\n秘密逢邪见，难开大道关。\r\n金丹无效用，弗可返童颜。"
        },
        {
            "title": "缘识",
            "content": "深秋云物冷，经雨斗添寒。\r\n尽日缘情坐，霜叶易燋右乾。"
        },
        {
            "title": "逍遥咏",
            "content": "鸾栖洞府影交加，金鼎将成岂用夸。\r\n向日迎阳炉上火，中秋望月桂开华。\r\n丹砂伏定纵横药，白雪飞腾不离家。\r\n一种为铅铅自化，灵胎母子笑天涯。"
        },
        {
            "title": "缘识",
            "content": "蛮夷未必尽无知，上圣功成亦化之。\r\n大道须归真见性，灰心达善即为师。"
        },
        {
            "title": "缘识",
            "content": "玄微达造化，得一不言三。\r\n利益众生原，情迷谩口谈。"
        },
        {
            "title": "逍遥咏",
            "content": "虎龙本属木，白虎作华池。\r\n水炎恒为则，阴阳造化迟。\r\n清心常积德，凡眼岂能知。\r\n君子听吾喻，神明勿喑欺。"
        },
        {
            "title": "逍遥咏",
            "content": "人心多是少相投，非识尘中上品流。\r\n不见真宗归物理，难知妙道后先休。\r\n生前内鼎宜烹炼，殊胜华池好渐修。\r\n但见完全凭土德，能调火候药皆秋。"
        },
        {
            "title": "缘识",
            "content": "达道真人见者稀，岂教容易等闲知。\r\n阴阳造化无非实，天地元精动合宜。\r\n功行三千须及物，还丹九转上升时。\r\n忙中岁月忙中遣，我本愚来性不移。"
        },
        {
            "title": "逍遥咏",
            "content": "逍遥但信莫狐疑，天自高兮地本卑。\r\n晓取声闻归至道，从来法则尽如斯。\r\n物情运化真纯理，谩说周遮问不知。\r\n性识贤愚俱一体，善缘恶业影相随。"
        },
        {
            "title": "送赵普",
            "content": "忠勤王室展宏谟，政事朝堂赖秉扶。\r\n解职暂酬卿所志，休教一念远皇都。"
        },
        {
            "title": "缘识",
            "content": "形影随人得，精修道不迷。\r\n研穷深理路，造化隐端倪。\r\n云引龙吟穴，风生虎啸溪。\r\n少知愚岂解，南北与东西。"
        },
        {
            "title": "述字迴文偈七首",
            "content": "依述最亨知，休惟祐然留。\r\n希佛背生推，求比旧前忧。"
        },
        {
            "title": "逍遥咏",
            "content": "发愿行平等，天观必照知。\r\n贪嗔常不见，善恶岂相规。\r\n利益恒将正，勿教乱所思。\r\n因缘如响合，变化杳无为。"
        },
        {
            "title": "逍遥咏",
            "content": "至药家家有，谁人解得么。\r\n玄通真法界，妙理谕恒河。\r\n年岁销风水，芝兰间棘窠。\r\n阴功阳造化，善少恶中多。"
        },
        {
            "title": "缘识",
            "content": "民间天上事，通理一言之。\r\n仙积千年寿，人终百岁期。\r\n礼容分次第，泛爱别尊卑。\r\n福业有轻重，那堪乱作为。"
        },
        {
            "title": "缘识",
            "content": "谁人信我说，我说亦非常。\r\n苦行分明乐，缘深解即忙。\r\n乖持如似梦，慕道得清凉。\r\n影响随声应，玄门可度量。"
        },
        {
            "title": "缘识",
            "content": "一逢又一别，来往几时休。\r\n处世皆名利，贪生去不留。\r\n善缘看似梦，恶事勿临头。\r\n如病心常怕，生前乐自由。"
        },
        {
            "title": "缘识",
            "content": "语言端谨易求寻，己是他非祸返侵。\r\n忠信先修销大伪，何曾呖隔圣缘心。"
        },
        {
            "title": "逍遥咏",
            "content": "灵草灵砂起自然，却将非外乱烹煎。\r\n黄牙成土堪名药，秋石为胎本是铅。\r\n乐道逢来忻且喜，周知体认更完全。\r\n阳施阴授宜消息，不识时人在眼前。"
        },
        {
            "title": "逍遥咏",
            "content": "喑痖痴聋病，求医大法王。\r\n贪瞋无相体，正定得清凉。\r\n达者通贤圣，迷情任意狂。\r\n分明如是说，寂静有闲忙。"
        },
        {
            "title": "缘识",
            "content": "道门长啸扣玄关，咀嚼盈虚口不闲。\r\n峰顶怡情松作笠，五湖来往看人间。"
        },
        {
            "title": "缘识",
            "content": "大众仙坛几万仙，天嗔不许乱施为。\r\n真心实行终归德，善事缘多恶可悲。"
        },
        {
            "title": "逍遥咏",
            "content": "逍遥里外混诸天，澹荡其中四叙间。\r\n拂拭尘埃明印月，遍驱神鬼锁骊山。\r\n装添出没何奇异，秘隐藏真未是闲。\r\n但好消详清景内，勿生疑虑动机关。"
        },
        {
            "title": "句",
            "content": "一箭未施戎马遁，六军空恨阵云高。"
        },
        {
            "title": "缘识",
            "content": "大觉如来指，心王作智都。\r\n刹尘千万亿，定相不差殊。"
        },
        {
            "title": "缘识",
            "content": "人竞爱於花，花应亦爱人。\r\n从头堪好笑，老尽少年春。"
        },
        {
            "title": "缘识",
            "content": "清洁恭虔烟上帝，郊仪大设康哉世。\r\n人心肯悦化来同，礼乐咸修依古制。\r\n景福照明何举措，千官俨雅登云路。\r\n一阳初启煦仁风，我运唯扬均遍布。\r\n道德功惭情不已，常如取朽九重里。\r\n未曾一日贵为尊，抚念苍生皆赤子。\r\n羽卫旌旙花作队，雍熙民泰俱闤阓。\r\n承平岂足尽言之，万里山河观掌内。"
        },
        {
            "title": "缘识",
            "content": "青松本不树萧条，学士因何智自劳。\r\n金水朗然明皎洁，雪山堆积就中高。\r\n志心但觅三神药，凡目难观万时毫。\r\n我独闲吟谁解意，悠哉丽日压灵鳌。"
        },
        {
            "title": "缘识",
            "content": "还知受气禀天然，百法以方为事理全。\r\n假合都来归至道，修持远大更通玄。\r\n二仪交感成祥感瑞，八卦刚柔被俗牵。\r\n何谓此中生恍惚，直须款曲细精研。"
        },
        {
            "title": "逍遥咏",
            "content": "我说逍遥理，其如要妙深。\r\n悟来时顷刻，迷者岂通寻。\r\n达即随情遣，真缘不可侵。\r\n从来皆是事，巧拙在人心。"
        },
        {
            "title": "缘识",
            "content": "君子淡交如似水，小人交结甘如醴。\r\n微窪浪息派分流，倏忽之间生谤毁。\r\n但去骄矜添意气，贞松全胜凡花卉。\r\n狂风秪是有尘埃，大海潮宗深无底。"
        },
        {
            "title": "缘识",
            "content": "妙手弹琴无向束，知之修炼五音足。\r\n先辨浮沈有指归，弦头制度相催促。\r\n左手抑扬禁淫邪，右手徘徊堪瞻瞩。\r\n法於天，象於地，\r\n伏羲所造与心契。先明理世见其真，\r\n六律含徽声嘹唳。从兹化被先贤慕，\r\n激浊扬清肖喜怒。太素仁风去住间，\r\n元和之气皆遍布。飞凤在天不可测，\r\n大小龙吟不费力。响应听时有自然，\r\n举措安详能雅饰。南风思政民俗化，\r\n顺从平等无高下。淳朴相传今复兴，\r\n逍遥道德后宗亚。指要直掌须反善，\r\n拊安排齐似剪取。声来往，\r\n玄更玄，振兼文武情展转。\r\n古与今来千万来弄，几人通达能妙用。\r\n广陵散好足仙踪，胡笳十八堪郑重。\r\n堪郑重，何清切，\r\n依凭伎俩能拨刺。轻挑重打善间钩，\r\n连蠲抡下轻微抹。伯牙弹时如何美，\r\n汪汪洋洋似流水。类例研究刚柔，\r\n坏陵秋思无比擬。叙志神和慢调{左车右爾}，\r\n修身治性藏幽隐。苍龙鹤舞白雉飞，\r\n防奢止欲皆相准。"
        },
        {
            "title": "好字倒回文",
            "content": "好与烦性生，好听下缺"
        },
        {
            "title": "逍遥咏",
            "content": "密藏无使等闲知，碧落真如在两仪。\r\n理外消停造化实，相逢遇偶勿怀疑。"
        },
        {
            "title": "逍遥咏",
            "content": "精详语议四门开，舒惨阳和意外裁。\r\n远见风尘思往事，无穷日月去还来。\r\n乐耶指趣归三体，周旋道理遍九垓。\r\n贤圣人天常法则，卿云岭上白皑皑。"
        },
        {
            "title": "逍遥咏",
            "content": "不争多气力，容易可成功。\r\n意马须调伏，如尘幻梦中。\r\n任持从雅淡，乐道定雌雄。\r\n修炼知勤苦，因缘自合同。"
        },
        {
            "title": "逍遥咏",
            "content": "逍遥心自乐，清净保长生。\r\n至道归玄理，真空造化成。\r\n辉华扬日彩，偃仰顺风声。\r\n里外有何物，刚柔炼始精。"
        },
        {
            "title": "逍遥咏",
            "content": "遁迹深岩谷，身闲未是闲。\r\n研穷堪语默，寂静杳冥间。\r\n秘密逢邪见，难开大道关。\r\n金丹无效用，弗可返童颜。"
        },
        {
            "title": "逍遥咏",
            "content": "表里分明说，深穷妙更玄。\r\n愚迷行不到，圣事法中传。\r\n真空本自然。今生随曩劫，\r\n清净照三天。"
        },
        {
            "title": "缘识",
            "content": "真境堪依仗，周迁四叙移。\r\n人忙闲圣迹，心达罢狐疑。\r\n俊造皆流品，逢能即是师。\r\n二从寒暑变，龙浴凤皇池。"
        },
        {
            "title": "缘识",
            "content": "少年虽共语，不解老人心。\r\n莫作为闲事，高山似海深。"
        },
        {
            "title": "缘识",
            "content": "玄珠道在口中衔，未信前人明似鉴。\r\n试问心田佯兀兀，可怜肌骨瘦岩岩。\r\n树影临窗迷远思，渴禽恋水复用搀。\r\n炼得气来身且健，日斜常望鹤栖杉。"
        },
        {
            "title": "逍遥咏",
            "content": "还丹百数细须寻，以验从来道理深。\r\n火候混成如白屑，水中凝结是黄金。\r\n循环复始周旋鼎，造化駈驰要用心。\r\n消息玄门穷八卦，飞腾自在远山岑。"
        },
        {
            "title": "逍遥咏",
            "content": "因缘业障遇真稀，黄帝乘龙岂是非。\r\n达识尚凝常恍惚，愚蒙学解故相违。\r\n华池秘密人天授，神室光扬日月辉。\r\n智者无言皆口嘿，敢将容易论玄机。"
        },
        {
            "title": "逍遥咏",
            "content": "何处堪依仗，经心便皱眉。\r\n世情多诡诈，业重信愚痴。\r\n取次招他谤，违非不自知。\r\n貌恭无德行，祸福在修持。"
        },
        {
            "title": "缘识",
            "content": "逢春总有看花情，时节心迷不可轻。\r\n但只追游贪聚乐，几人顶戴愧三清。"
        },
        {
            "title": "逍遥咏",
            "content": "铅汞丹方不谩论，同归一体有玄门。\r\n刚柔产取黄牙树，远近先明赤水魂。\r\n化质昭然清日月，纵横无碍杳乾坤。\r\n龙吟虎啸真非是，雾散云飞似雨奔。"
        },
        {
            "title": "逍遥咏",
            "content": "康哉内景植仙桂，枝叶婆娑深根蒂。\r\n真宗妙法審来由，修炼真空无涯际。"
        },
        {
            "title": "逍遥咏",
            "content": "修炼求真一，冲和本自然。\r\n希夷光满月，苦学周知易，\r\n难佃语默玄。成功兼积德，\r\n别有洞中天。"
        },
        {
            "title": "缘识",
            "content": "水精宫殿月华明，白玉为墙火不侵。\r\n八境风高骈羽驾，九重天上绛霞深。\r\n物情晃朗无遮隔，非是凡间比类寻。\r\n汗漫真游谁得到，桂花香洁影森森。"
        },
        {
            "title": "逍遥咏",
            "content": "刚柔得所自安宁，五色霞光景象清。\r\n龙倚穴吟云雨至，虎依岩啸涧风生。\r\n从容海峤非遥远，倏忽烟萝别有情。\r\n谁到真空闲密地，火轮玉阙镇常明。"
        },
        {
            "title": "缘识",
            "content": "香汤洒浴更斋清，运动形躯四体轻。\r\n魔鬼自然生怕怖，神魂必定转安宁。\r\n从无入有皆真实，去住何难妙最精。\r\n五行聚散归一体，灵源不用苦煎烹。"
        },
        {
            "title": "缘识",
            "content": "得道超凡圣，逍遥本是缘。\r\n群迷难解会，我且不虚传。\r\n但信恒无断，精穷用意专。\r\n審聪明譬喻，勿被俗情牵。"
        },
        {
            "title": "缘识",
            "content": "体道前贤，礼乐为先。\r\n纵横逸豫，言发自然。\r\n多知博物，文德心悬。\r\n孰能若此，宇宙推迁。"
        },
        {
            "title": "缘识",
            "content": "常负岁寒色，贞姿不动摇。\r\n任从霜雪里，凡木易乾燋。"
        },
        {
            "title": "逍遥咏",
            "content": "真一生天地，因依认宿缘。\r\n智高通理性，凡下少周旋。\r\n语默何奇绝，幽深隐圣贤。\r\n谁人解我意，大道寸心玄。"
        },
        {
            "title": "逍遥咏",
            "content": "逍遥知语默，境外见真空。\r\n有位皆玄感，无缘不用功。\r\n义说三才理，幽深万事通。\r\n因依堪法则，答谢向旻穹。"
        },
        {
            "title": "缘识",
            "content": "朱明日盛残花卉，琼苑争游諠帝里。\r\n宝马香车去复来，几许人心欢不已，\r\n金明水上浮仙岛，画舸龙舟非草草。\r\n世宁清静验如然，老者携小少随老。\r\n匼匝烟云杨柳岸，罗绮纵横长不断。\r\n五谷丰登顺四时，亿兆歌谣绝愁叹。\r\n康哉阗咽芳林下，一看难醻千万价。\r\n升平听在乐声中，比屋可封民自化。"
        },
        {
            "title": "缘识",
            "content": "黄昏初入夜，漏促九天春。\r\n各自随缘意，悲欢旧亦新。"
        },
        {
            "title": "缘识",
            "content": "南北及东西，千山与万溪。\r\n路岐长不断，曲直几人迷。"
        },
        {
            "title": "缘识",
            "content": "往事兴人感，徘徊思寂寥。\r\n湛然穷古道，群品似相邀。\r\n春台松柏静，秋风海岳摇。\r\n时迁何倏忽，落叶自零飘。"
        },
        {
            "title": "缘识",
            "content": "法演双林下，凡情世眼观。\r\n澹烟光雨际，孤月净云端。\r\n意思皆时暂，纵横大教宽。\r\n含情能息虑，物外不相干。"
        },
        {
            "title": "逍遥咏",
            "content": "一法从何有，三皇五帝前。\r\n周知多异境，猛利要精专。\r\n我命须依道，阴功及物缘。\r\n善心通感应，动静理深玄。"
        },
        {
            "title": "缘识",
            "content": "至道非凡要審知，当仁不必用迟疑。\r\n修行忽若无灵应，还信神仙白昼飞。"
        },
        {
            "title": "逍遥咏",
            "content": "冥搜多景趣，悟则顿神清。\r\n拘束终难得，冲和入道情。\r\n知微通理性，滋味好研精。\r\n妙用天然法，阴功蕴大名。"
        },
        {
            "title": "缘识",
            "content": "世途含万象，稽古便知今。\r\n大树垂清影，如花耀碧岑。\r\n虚劳空自白，德行胜黄金。\r\n有过而能改，无为积善深。"
        },
        {
            "title": "缘识",
            "content": "心猨知意马，方便自须调。\r\n勿自生烦恼，菩提道不遥。"
        },
        {
            "title": "缘识",
            "content": "茅庵养道静深山，解笑光阴解驻颜。\r\n谁能苦志离人间，孤云情僻岂容攀。\r\n日餐松柏知其味，不问王侯朱紫贵。\r\n修行但好倍精专，十洲洞府有神仙。"
        },
        {
            "title": "缘识",
            "content": "蓬莱别有洞中天，摇曳祥云五色鲜。\r\n不是凡人常到处，精修要实在心专。"
        },
        {
            "title": "缘识",
            "content": "无为道在入幽玄，几许风光慕昔贤。\r\n对境尽同闲见识，忙中皆是急相煎。\r\n配匹直须宽雅淡，会有逢时不偶然。\r\n修炼但教坚志气，参详稳審更周旋。"
        },
        {
            "title": "缘识",
            "content": "莫问仙家不死乡，泥丸秘密隐身光。\r\n华池积润无拘束，勤习通流看上方。"
        },
        {
            "title": "缘识",
            "content": "皇天不事但多罗，莫道无缘奈我何。\r\n上有天堂下地狱，分明种麦不生禾。"
        },
        {
            "title": "逍遥咏",
            "content": "探玄何妙理，元化得均匀。\r\n去住分明纪，终期远大亲。\r\n物华堪赏咏，离挠最名珍。\r\n碧落翻霞彩，千秋不老春。"
        },
        {
            "title": "逍遥咏",
            "content": "逍遥名不易，一法贯真宗。\r\n入位谁分别，深玄隐大功。\r\n杳冥难测度，象外理皆同。\r\n洞府群仙侣，三天顺九重。"
        },
        {
            "title": "缘识",
            "content": "清虚闲静得，奉道见真谛。\r\n契合皆堪用，因缘事好依。\r\n精诚求谛信，须有是兼非。\r\n豁达幽深远，奥妙玉玄机。"
        },
        {
            "title": "缘识",
            "content": "欲息何情思，良犹本不真。\r\n群心皆有异，老尽少年人。"
        },
        {
            "title": "缘识",
            "content": "结束分朋相间错，立在殿庭还不弱。\r\n锦绣为袍供奉仪，流星电转争挥霍。\r\n文里乌巾皆一样，三春景色花荡颺。\r\n承平此事比应难，盛世欢娱情好尚。\r\n添兴况，堪可爱，\r\n香尘坠里无妨碍。月杖怀挟击云门，\r\n引聚风光何意态。令人骇目潜窥睹，\r\n杂剧教坊罗袂举。銮铃珂佩白玉鞍，\r\n恣纵奔驰汗如雨。笑中语，\r\n審听旨，速排丝竹调宫徵。\r\n高高树影柳疏阴，头筹先得称心喜。\r\n画鼓红旗双对凤，笛发龙吟能送断。\r\n年少来来善乘骑，因依所习且随众。"
        },
        {
            "title": "逍遥咏",
            "content": "随缘心不见，性各本来真。\r\n恶事夸唇頰，愚痴似醉人。\r\n忙忙何物有，急急利名亲。\r\n入定观浮世，苍生业感因。"
        },
        {
            "title": "缘识",
            "content": "天心即是道，佛心即是佛。\r\n人生有善缘，修行岂废力。\r\n悟来瞬息间，暧昧藏五贼。\r\n非干智慧中，虚妄不可得。\r\n小乘尚执迷，大乘堪法则。\r\n经教有明文，守白便知黑。"
        },
        {
            "title": "逍遥咏",
            "content": "玄门至道故无涯，自是人心所见邪。\r\n智识未能通大药，岂将容易擬荣家。\r\n千年圣境何虚谬，百劫曾修不用遮。\r\n龙虎欲成堪炼鼎，勿为利路乱交加。"
        },
        {
            "title": "缘识",
            "content": "春风绿野遍天地，枯配渐随红日丽。\r\n世界包含雨露新，东郊舒畅芳菲媚。\r\n烟波柳嫩摇拂水，时迁荡飏情已矣。\r\n不言往昔与今来，海岳高深千万里。"
        },
        {
            "title": "逍遥咏",
            "content": "勿生疑虑变阴阳，须信丹砂道理长。\r\n若向此中明此义，十洲洞府蕴馨香。"
        },
        {
            "title": "缘识",
            "content": "治世求归济物功，希夷入我道情中。\r\n从头日日被烦恼，烦恼思量摠是空。"
        },
        {
            "title": "缘识",
            "content": "逍遥物外世相传，远望清虚碧似天。\r\n莫道精修无报应，今生便见旧时缘。"
        },
        {
            "title": "缘识",
            "content": "报应从教见祖宗，先持清静后论功。\r\n红莲花出青泥里，方信仙凡道本同。"
        },
        {
            "title": "缘识",
            "content": "阿谀顺旨察来情，瞽者忩忩不可行。\r\n亲亲友爱慈敦睦，凡言俗态谩缠萦。"
        },
        {
            "title": "缘识",
            "content": "寻常无事信天缘，饶得憨痴满眼前。\r\n名利世间多用意，愚迷不肯学先贤。"
        },
        {
            "title": "赐苏易简",
            "content": "运偶昌时远更深，果然谷在我中心。\r\n从风臣偃光朝野，此日清华见翰林。\r\n举措乐时周礼法，思贤教古善规箴。\r\n少年学士文明世，一寸贤毫数万寻。"
        },
        {
            "title": "逍遥咏",
            "content": "具足人难得，聪明别是非。\r\n具足人难得，志诚符感应，\r\n清静扣玄机。道大雄名久，\r\n真邪有顺违。精专闲彼我，\r\n万法一宗归。"
        },
        {
            "title": "逍遥咏",
            "content": "得道超凡圣，逍遥本是缘。\r\n群迷难解会，我且不虚传。\r\n但信恒无断，精穷用意专。\r\n審听明譬谕，勿被俗情牵。"
        },
        {
            "title": "述字迴文偈七首",
            "content": "旧前忧依述，最亨知休以。\r\n祐然留希佛，背生推求比。"
        },
        {
            "title": "逍遥咏",
            "content": "逍遥密化道希夷，宗习群充我咏之。\r\n应是有情听譬谕，莫教虚度悟参差。\r\n深穷动静宜消息，恻隐玄元善所为。\r\n性识更能通幻梦，恬然存相似生知。"
        },
        {
            "title": "逍遥咏",
            "content": "笑尽人间事，至头总不知。\r\n信心终是实，如日莹无欺。\r\n举措持恒久，贪一却似痴。\r\n善缘销恶趣，惠爱广将施。"
        },
        {
            "title": "句",
            "content": "珍重老臣纯不已，我惭寡昧继三皇。"
        },
        {
            "title": "逍遥咏",
            "content": "乾坤之内隐长生，药变还丹道已成。\r\n救世神方堪自秘，乐耶语话勿相轻。\r\n眠云卧水通玄识，点石为金谁辩明。\r\n黄老身心皆得所，登坛善听步虚声。"
        },
        {
            "title": "缘识",
            "content": "逍遥里外混诸天，澹荡其中四叙间。\r\n拂拭尘埃明印月，遍駈神神鬼鏁骊山。\r\n装添出没何奇异，秘隐藏真未是闲。\r\n但好消详清景内，勿生疑虑动机关。"
        },
        {
            "title": "缘识",
            "content": "心缘身外境，法相本常存，\r\n若求无生理，先明取善根。"
        },
        {
            "title": "缘识",
            "content": "寻思道味咏吟哦，去住先贤有几何。\r\n性识无凝关要妙，浮沈依约不言多。\r\n但将子细分明说，犹恐闲非却被魔。\r\n救世比来心所愿，逍遥尽入扣玄歌。"
        },
        {
            "title": "逍遥咏",
            "content": "顶戴尊天地，聪明识见高。\r\n无为通理性，猛利岂虚劳。\r\n出没终难认，因缘不可逃。\r\n中原多圣境，四海涌滔滔。"
        },
        {
            "title": "逍遥咏",
            "content": "志节还难得，刚柔说是非。\r\n秋霜明至道，春日丽光辉。\r\n桂影芳红树，馨香入紫微。\r\n无穷天地理，语默自依依。"
        },
        {
            "title": "缘识",
            "content": "时流求法界，问取本真诠。\r\n了悟空皆寂，心明海月圆。"
        },
        {
            "title": "缘识",
            "content": "无名大道气雄雄，日月昭明显圣功。\r\n舒卷好将浮世誉，亦同天上在人中。"
        },
        {
            "title": "缘识",
            "content": "承平无事上元节，丝竹歌声更互发。\r\n自从雨后最晴明，不似往年今岁别。\r\n死来无意在遨游，常愧三光明皎洁。\r\n千门万户乐喧喧，就中年少无蹔歇。\r\n天街红燄布群星，晃炀人间鬪明月。"
        },
        {
            "title": "逍遥咏",
            "content": "无名踪迹故难兴，智者消详冷似冰。\r\n廓落异端随日变，乖违法度受天懲。\r\n机关勿使抬他谤，亮直温和自举升。\r\n好事相宗堪轨范，方言内外一般称。"
        },
        {
            "title": "缘识",
            "content": "年年柳与韶光契，春风便作开花便。\r\n黄莺到处不绝声，嫩叶芽新生翡翠。"
        },
        {
            "title": "缘识",
            "content": "君恩重，人心重，\r\n未知各各将何用？思量二事一般情，\r\n贤愚忧乐皆相踵。大道不见是非心，\r\n名利器尘如幻梦。朕缘寡昧愧周旋，\r\n未信鸦巢鸡生凤。此理言浅究深言，\r\n意马能调祛恣纵。荆棘太贱任从荒，\r\n粟麦本体随他种。凡夫岂料自家身，\r\n开眼如盲堪笑弄。生於乱世遇时平，\r\n掌握纵横谁纪颂。善念入无边，\r\n恶也不知痛。"
        },
        {
            "title": "缘识",
            "content": "凡愚不取自逍遥，其奈心如似火烧。\r\n虚过光阴还似梦，随缘尽向暗中销。"
        },
        {
            "title": "逍遥咏",
            "content": "恍惚人难晓，天仙语默玄。\r\n修心无道理，终日自忙然。\r\n我命真中趣，长生认宿缘。\r\n机权饶使用，圣事不虚传。"
        },
        {
            "title": "缘识",
            "content": "促轸调弦急，碎声用意弹。\r\n指头轻妙处，莺舌五音端。"
        },
        {
            "title": "缘识",
            "content": "一身独善欲何之，争及衣冠解抚绥。\r\n浮世浅情无限量，愚蒙自是不相规。\r\n直须凭仗分明说，诘取灵源问得知。\r\n要觅洞中闲日月，除将济事谩非为。"
        },
        {
            "title": "缘识",
            "content": "知静求难静，忙心不可闲。\r\n艳阳天地热，思暮日衔山。"
        },
        {
            "title": "缘识",
            "content": "二月寒食经新雨，开花绽柳人无语。\r\n近水溪边嫩枝条，攀折悠颺还似舞。\r\n车骑园林看不若，村笛歌声更互作。\r\n光阴番次不因循，民安万岁家家乐。"
        },
        {
            "title": "缘识",
            "content": "老少竞浮沈，须知岁月深。\r\n开花如似梦，世有几般心。"
        },
        {
            "title": "逍遥咏",
            "content": "逍遥通物性，大道有圆方。\r\n山谷高深浅，人心自短长。\r\n阴阳穷岂竭，造化入无疆。\r\n尘埃飞作垢，惊雁不成行。"
        },
        {
            "title": "缘识",
            "content": "玉殿金扉百道光，回旋隐密对朝阳。\r\n世人不悟幽深理，却说浮生事久长。"
        },
        {
            "title": "缘识",
            "content": "逍遥能自在，大道亦何去何殊。\r\n澹薄随情遣，优游静恶除。\r\n春生凡作则，秋谢遍悲疏。\r\n利益玄穹鉴，公平信史书。"
        },
        {
            "title": "缘识",
            "content": "栖心隐逸故非常，大约恒持要久长。\r\n清净好为皆是益，周旋理度審安详。\r\n法乾驭物须平稳，顺日成功自酌量。\r\n倏忽之间堪匹配，临时巧拙见圆方。"
        },
        {
            "title": "逍遥咏",
            "content": "逍遥抱一岂相差，方便门开智慧花。\r\n神室分形添石髓，华池巨燄隐灵砂。\r\n穹隆备实归宗旨，释意从容不是赊。\r\n滋味勿教贪过度，必然混世老天涯。"
        },
        {
            "title": "逍遥咏",
            "content": "岂将容易话长生，辛苦徒劳业未精。\r\n安肯便教贪上得，先须礼让后纯诚。\r\n绛霄音旨人难解，白雪消停竖有横。\r\n象外仙山诸境趣，若非修炼蹑三清。"
        },
        {
            "title": "逍遥咏",
            "content": "宿愿通贤圣，贪心勿强为。\r\n眼前销恶趣，天鉴故无私。\r\n如梦何光景，明神所在知。\r\n精修观出离，解脱影相随。"
        },
        {
            "title": "逍遥咏",
            "content": "利钝犹根性，无缘枉用心。\r\n邪求皆是相，正定理玄深。\r\n巧拙高含识，轻浮力不任。\r\n大乘通语默，稽古便知今。"
        },
        {
            "title": "逍遥咏",
            "content": "栖心隐逸故非常，大约恒持要久长。\r\n清净好为皆是益，周旋理度審安详。\r\n法乾驭物须平稳，顺日成功自酌量。\r\n倏忽之间堪疋配，临时巧拙见圆方。"
        },
        {
            "title": "逍遥咏",
            "content": "时人不识理深玄，细意精修被业牵。\r\n幻化杳冥随物性，虚无岂是乱相迁。\r\n龙飞入位真堪仰，虎伏休闲有自然。\r\n洞里烟霞何缥缈，神仙景致没休年"
        },
        {
            "title": "缘识",
            "content": "凤皇燕雀不同群，非类宜然信有闻。\r\n好景销磨还尔梦，方知虚庭似浮云。\r\n闲吟比喻明如日，雅道留情旧曲坟。\r\n堪与言论谁是识，舜琴惠爱皷南薰。"
        },
        {
            "title": "逍遥咏",
            "content": "归童返老超升界，正定威仪勿懈怠。\r\n开闭善能若苦勤，奋讯光阴同一泰。"
        },
        {
            "title": "缘识",
            "content": "白发长，眉似雪，\r\n宗禅和尚何分别。百尺高山足浮云，\r\n万丈海中有明月。十地本因菩萨證，\r\n大乘俱是如来说。有空相，\r\n无空相，深浅是非皆为妄。\r\n一切诸法归何物，忽然觉悟波浪没。\r\n安乐常在信心中，真空根本难缄默。\r\n贪嗔戎定如幻梦，祖师凝流欢者众。\r\n方便门，群生用，\r\n除他烦恼知识重。诱引迷途如风止，\r\n慧眼观瞻恒沙水。三昧八万四千智，\r\n清净法身依道理。"
        },
        {
            "title": "逍遥咏",
            "content": "道法穷来理甚玄，知之修炼口亲传。\r\n栖真有象藏鸟兔，自在遨游本地仙。\r\n赤水华池须是秘，黄牙宝鼎要精研。\r\n灵胎变化无相克，龙虎升腾论汞铅。"
        },
        {
            "title": "缘识",
            "content": "全无体段弟一弱，十指乖张时更错。\r\n五音不辨信手弹，薄会人前言自乐。\r\n弦不调，手不洗，\r\n更兼指下无道理。吟为失度故不知，\r\n所手空摇说宫徵。合弹慢处却弹急，\r\n愚蒙堪笑情兀兀。修持严洁甚难哉，\r\n罔知潇洒心中出。容易抚之何草草，\r\n颠来倒去直至老。又耻人教却生嗔，\r\n虚时光犹言好。不聪人岂解，\r\n指法故然抚。拙见闲声律，\r\n终朝亦自娱。尘埃琴不饰，\r\n日月岁萧疏。怕共知音说，\r\n能弹好破除。"
        },
        {
            "title": "缘识",
            "content": "初分上下顺阴阳，草木浮生地久长。\r\n日月星辰随大道，天心便是法中王。"
        },
        {
            "title": "逍遥咏",
            "content": "乾坤常运转，兀兀见从生。\r\n利物终相应，施为愿要精。\r\n身慵何隐遁，舌辩谩纵横。\r\n种性归真理，因缘有重轻。"
        },
        {
            "title": "缘识",
            "content": "玉浆时复嚥於津，通畅全胜百味珍。\r\n满口馨香自得，颜容改变作真人。"
        },
        {
            "title": "缘识",
            "content": "駈駈席不蹔安时。勤苦终朝景易移。\r\n达得物情深道理，无为堪作后人命。"
        },
        {
            "title": "缘识",
            "content": "避罪胜修福，其为理一般。\r\n资财丰利益，公道不欺瞒。\r\n浊世贪荣禄，明时善政官。\r\n遏强能抚弱，容此势情观。"
        },
        {
            "title": "缘识",
            "content": "如水澹交疏，寻思道更殊。\r\n乖张颠覆易，知己便相於。\r\n路坦如平掌，风传语不书。\r\n烟霄明月静，负志话清虚。"
        },
        {
            "title": "缘识",
            "content": "如梦复性坐，寻思境外忙。\r\n因缘开利钝，语默自清凉。"
        },
        {
            "title": "缘识",
            "content": "鼻闻心所著，香臭不同根。\r\n穷究缘中识，非干妄想门。"
        },
        {
            "title": "逍遥咏",
            "content": "离男坎女甚清廉，金鼎分毫上火炎。\r\n莫把余心怀利用，古先学士诫无厌。\r\n深藏异宝参详理，已渐成形旋要添。\r\n运转但教经岁月，光扬溢目众人瞻。"
        },
        {
            "title": "逍遥咏",
            "content": "天生颜貌几何般，鹤骨餐霞厌俗观。\r\n赤水华池谁法则，白银为阙又堪看。\r\n来传音旨俱然混，位有尊卑勿异端。\r\n逆顺之中关理性，心田静外岂相干。"
        },
        {
            "title": "缘识",
            "content": "邪见终成僻，真如是久长。\r\n闲心通物外，日月四时忙。"
        },
        {
            "title": "缘识",
            "content": "南来北去无时节，举翅抬头飞似雪。\r\n当日离春今日秋，湘江浦上旧明月。"
        },
        {
            "title": "缘识",
            "content": "昆仑山上玉楼前。五色祥光混紫烟。\r\n景物不同人世界，群仙时醉卧花眠。"
        },
        {
            "title": "逍遥咏",
            "content": "五色云销黯，方知大道深。\r\n华池玄妙理，龙虎本同音。\r\n金鼎铅中作，红花洞里寻。\r\n求真如得路，返少老山岑。"
        },
        {
            "title": "缘识",
            "content": "千般万类不相逢，天地尊卑岂易穷。\r\n海岳高深随日转，神仙聚乐隐尘中。\r\n鲜求免得知贪少，多事闲忙总是空。\r\n几个心贤平坦荡，十洲三岛自从容。"
        },
        {
            "title": "逍遥咏",
            "content": "铅汞精修炼，阴阳协物情。\r\n花开黄道正，药就紫烟轻。\r\n海峤浮云合，神光照室明。\r\n彩霞高丽日，细意话长生。"
        },
        {
            "title": "逍遥咏",
            "content": "灵药从来隐圣机，何人得达到玄微，\r\n真空入有皆知实，运化功能到者稀。\r\n汞里金牙堪可重，炉中白雪共含辉。\r\n勿令阴气侵阳位，走作丹砂赫弈飞。"
        },
        {
            "title": "逍遥咏",
            "content": "知之修炼法，便是圣中人。\r\n有象虚无境，邪缘不见真。\r\n恒持功行益，响应甚平均。\r\n浑然天地理，大道遍乾坤。"
        },
        {
            "title": "逍遥咏",
            "content": "紫陌红尘里，贪名利好争。\r\n世情皆扰攘，大道甚纵横。\r\n弦直终无曲，心邪自不平。\r\n若能如遂意，后学法先生。"
        },
        {
            "title": "缘识",
            "content": "高山树叶翠森森，寂静因中道最深。\r\n利得昆仑皆璞玉，不须丽水有真金。\r\n浇漓渐变同尧日，薄俗将重理舜琴。\r\n祸福年长随世改，玄门大戒喻飞沈。"
        },
        {
            "title": "缘识",
            "content": "出利祛烦恼，红尘拂道衣。\r\n悟来持一念，尊大默玄机。"
        },
        {
            "title": "逍遥咏",
            "content": "自在无拘束，逍遥里外安。\r\n顽情终不见，圣境类乎端。\r\n机智将何用，幽深大道宽。\r\n区分能解意，四季一周看。"
        },
        {
            "title": "缘识",
            "content": "君子怀幽趣，谦恭礼乐才。\r\n经心皆识见，书史尽通该。\r\n有德馨还远，清虚道亦开。\r\n先生宜法则，宿习自将来。"
        },
        {
            "title": "逍遥咏",
            "content": "虚无入有何踪迹，非是神光化金液。\r\n廓落方圆在杳冥，南来北去断消息。"
        },
        {
            "title": "缘识",
            "content": "眼前清静莫相违，方便门中好仗依。\r\n名利勿贪常澹薄，真来悟即一进归。"
        },
        {
            "title": "缘识",
            "content": "庶事情多感，光阴自古长。\r\n贪痴何意遣，愚辈为谁忙。\r\n红叶随时变，白头最易伤。\r\n世途能及物，善德远馨香。"
        },
        {
            "title": "逍遥咏",
            "content": "人是人非意颇同，较量此事尽归空。\r\n无为政化求真理，方表深仁大道雄。\r\n举止全能恒有节，寻思何处不周通。\r\n寰瀛善恶知多少，莫忘生前积德功。"
        },
        {
            "title": "缘识",
            "content": "因缘业障遇真稀，黄帝乘龙岂是非。\r\n达识尚凝常恍惚，愚蒙溶解故相违。\r\n华池秘密人天授，神室光扬日月辉。\r\n智者无言皆口默，敢将容易论玄机。"
        },
        {
            "title": "逍遥咏",
            "content": "南来北去及东西，万物难归一等齐。\r\n倏忽争知兴变易，幽玄恬澹不昏迷。\r\n区分有截无邪见，轨范如空咏好题。\r\n天且岂容私辅德，功成自竖入云梯。"
        },
        {
            "title": "缘识",
            "content": "三天境象验人间，不在江湖不在山。\r\n大约颇同随报应，耳根清静道心闲。"
        },
        {
            "title": "逍遥咏",
            "content": "人间天上尽修行，七宝山高混太清。\r\n玉树玄珠明照室，命根悟者转增盈。"
        },
        {
            "title": "缘识",
            "content": "花间春鸟语喈喈，道在其中动我怀。\r\n红艳几时长久住，年年依旧看相挨。"
        },
        {
            "title": "缘识",
            "content": "造化等齐，不分高低。\r\n神笔才智，海岳凄凄。\r\n稀代为宝，举意东西。\r\n毫端万象，沃荡狂迷。"
        },
        {
            "title": "逍遥咏",
            "content": "白日众生见，几来得意人。\r\n萍蓬如似梦，丹鼎妙清神。\r\n红树非花影，青松压海津。\r\n入玄龙虎伏，大道许相亲。"
        },
        {
            "title": "缘识",
            "content": "寂静人歌咏，愚情岂易知。\r\n但求心自乐，不怕面相欺。\r\n枉直回邪灭，颠狂道德持。\r\n高明常鉴照，方寸欲何之。"
        },
        {
            "title": "缘识",
            "content": "慕道虔心仰翠微，玄关寂寂少人知。\r\n不求世宝兼名利，始悟无心合道时。"
        },
        {
            "title": "述字迴文偈七首",
            "content": "比旧前忧依，述最亨知休。\r\n以祐然面希，佛背生推求。"
        },
        {
            "title": "逍遥咏",
            "content": "飞腾自在莫教赊，坎女离男共一家。\r\n无碍逍遥通智慧，将求利乐勿须夸。\r\n灵根就看和春雪，神室之中有绛砂。\r\n彼是彼非堪可重，常娥倚树笑唅呀。"
        },
        {
            "title": "逍遥咏",
            "content": "百法还丹数，玄门各自深。\r\n真空光似日，解脱本由心。\r\n迷惑终无应，精修重古今。\r\n循环岂暂息，七宝聚高岑。"
        },
        {
            "title": "逍遥咏",
            "content": "如来秘法谕恒沙，须是铅开汞上花。\r\n烧鍊勿令伤血脉，凡情散乱损黄牙。\r\n离男合度分明说，坎女和同不用夸。\r\n大矣日中成九转，红浆一饮到仙家。"
        },
        {
            "title": "缘识",
            "content": "性相化严海，爱何渡要津。\r\n法门千万偈，奥妙演无伦。"
        },
        {
            "title": "缘识",
            "content": "紧峻焚修彼自知，天嗔不许乱施为。\r\n真心实行终归德，善事缘多恶可悲。"
        },
        {
            "title": "缘识",
            "content": "金刚般若心，善破无明因。\r\n我佛慈悲日，只园见法身。\r\n菩萨开慧眼，生死转为轮。\r\n五蕴皆空尽，六根不染尘。"
        },
        {
            "title": "缘识",
            "content": "玄元一气不相监，清静如存意马衔。\r\n大隐居鄽迷小道，绝巅顶上白云岩。"
        },
        {
            "title": "缘识",
            "content": "自家未达莫来看，解者从生真是汉。\r\n世涂烦恼一齐休，修取菩提心不乱。\r\n大觉因明凡圣同，苦空圆满光不散。\r\n含识缘中晓了难，爱河须渡达彼岸。\r\n我见人见众生见，菩萨行持终不惮。\r\n离贪嗔，绝情欲，\r\n定相安然无反覆。从头法归镇长开，\r\n郁郁黄花生翠竹。天高地广遍周游，\r\n十方妙色能照烛。七宝山高三界中，\r\n拨去浮云沈水渌。离他一念是因缘，\r\n珍重贤圣皆知足。"
        },
        {
            "title": "逍遥咏",
            "content": "龙虎刚柔隐圣方，一时和合运阴阳。\r\n周知配类无疏失，我一从来理自长。\r\n鼎里花开装五彩，心明火候制三黄。\r\n更能通得华池妙，南北东西不可当。"
        },
        {
            "title": "缘识",
            "content": "玄珠玄珠存今古，总在眼前无一睹。\r\n圆似明珠照十方，或来或去寒无雨。\r\n本是真，玄中圣，\r\n天仙地仙收不尽。虚无出向方寸间，\r\n方寸之间还远近。此玄珠，\r\n何分别，超凡得道须自證。\r\n四时运转如等闲，任从颠倒非常性。\r\n玄珠玄珠实非实，虚非空，\r\n五色相依橘似红。境象軿罗安掌内，\r\n不在方外隐形中。扣玄关，\r\n深奇异，具足凡情兼四智。\r\n人或达识此玄珠，一念失则心如醉。\r\n可速求，可寻讨，\r\n明取闲忙身内了。经年作相熟知之，\r\n三载渐即离怀抱。买亦无。\r\n显奇秘，混在世间无滋味。\r\n龙宫海藏不拘收，离男坎女离匹配。\r\n神仙道，阴阳是，\r\n几人顺从几人背。凡情不识智者会，\r\n坐卧行持穷三昧。"
        },
        {
            "title": "缘识",
            "content": "五恶贪嗔皆自起，高深海岳犹穷矣。\r\n无明发在一时间，对面如同千万里。"
        },
        {
            "title": "逍遥咏",
            "content": "烘烘火色水中论，至宝须教鼎内存。\r\n点化自然常在手，区分道理有玄门。\r\n莫将容易夸言说，尽入虚无是我尊。\r\n天动地神邪可畏，丹能飞走似云奔。"
        },
        {
            "title": "缘识",
            "content": "照烛灵源理甚长，直须清净有馨香。\r\n俱含万像人难见，郁郁黄花翠竹光。"
        },
        {
            "title": "缘识",
            "content": "一茎枯竹作鱼竿，岂畏蛟螭坐钓滩。\r\n若获得鱼舡许大，应想恐悚不心安。"
        },
        {
            "title": "缘识",
            "content": "伏藏终不见，巧拙是兼非。\r\n至道光怀古，周通隐圣机。\r\n清天何物性，浊地故相依。\r\n修炼真堪惜，疏慵有顺违。"
        },
        {
            "title": "逍遥咏",
            "content": "无为道大入幽玄，几许风光慕昔贤。\r\n对境尽同闲见识，忙中皆是急相煎。\r\n配匹直须宽雅淡，会有逢时不偶然。\r\n修炼但教坚志气，参详稳審更周旋。"
        },
        {
            "title": "逍遥咏",
            "content": "玄之玄又见真空，巧拙临时要妙中。\r\n大智伏藏知远近，织微尽达了然通。\r\n周旋物性谁区别，坦荡由来是且同。\r\n境致三才随有位，神光照室莹西东。"
        },
        {
            "title": "逍遥咏",
            "content": "含胎长养尽笼罗，岂离玄谈道理么。\r\n狐兔几曾能乳马，麦田断定不生禾。\r\n目前便是真佳境，汞内消停自合和。\r\n认取门庭深见解，红砂奇异涌恒河。"
        },
        {
            "title": "逍遥咏",
            "content": "丹丘雾彩好林峦，尽是天宫不死仙。\r\n常与神人为窟宅，能兴风雨秀山川。\r\n溪头云出摇红叶，谷口村稀伴碧烟。\r\n题品洞门房密秘，隐藏踪迹恐相传。"
        },
        {
            "title": "缘识",
            "content": "照耀乾坤大道光，神仙隐见不相妨。\r\n非凡非圣能回向，始信三天日月长。"
        },
        {
            "title": "逍遥咏",
            "content": "流砂一味细堪观，万象笼罗几百般。\r\n须向铅中相假合，分成鼎内见其端。\r\n烟霞聚散归深谷，水火相逢不用乾。\r\n养就大还升世界，月宫乞取桂花看。"
        },
        {
            "title": "缘识",
            "content": "大道传来意，缘穷识外因。\r\n善言论浩劫，天是法王身。"
        },
        {
            "title": "缘识",
            "content": "三春二月一样同，翠柳峨峨解舞风。\r\n池水湛然经雨后，桃花始觉半开红。\r\n半开红，丽天辉，\r\n新燕未归莺亦飞。"
        },
        {
            "title": "缘识",
            "content": "紫檀金线槽偏蹙，拨弄朱弦敲冰玉。\r\n指法从来天下闻，翻成尽入升平曲。\r\n传之世上五音足，希夷道听化民俗。\r\n盘龙面对压鳌头，玄微风散万般流。\r\n长春苑内斗酣酒，阳和自态低回首。\r\n声高细咽浪潜幽，不胜情处稀还有。\r\n韵响寒空明月里，亦非涤荡凡愚耳。\r\n谩说仙家调宫徵，丝竹那堪将比擬。\r\n温柔腕软一双轻，满坐馨香来四起。\r\n珠囊氛破无多力，好似凤皇张羽翼。\r\n昔时皆总用心劳，几许名扬弹尽得。\r\n和合象同琴与瑟，凝神巧妙通南北。\r\n莺娇舌急恋芳菲，水精帘外欲含辉。\r\n此艺人间堪可重，杏花杨柳色依依。"
        },
        {
            "title": "逍遥咏",
            "content": "神丹妙道故延年，岂是凡流识大仙。\r\n老子尚犹能讳事，轩皇不许乱相传。\r\n谁知造化功夫力，罕见今生度宿缘。\r\n猛虎伏来龙驾驭，云腾五色思悠然。"
        },
        {
            "title": "逍遥咏",
            "content": "非来非去亦非忙，所是凡为自短长。\r\n专志比徒归一等，谁知礼度畏三光。\r\n相传只要达真境，勿说辛勤却易伤。\r\n授得道心皆语默，四时八节顺阴阳。"
        },
        {
            "title": "缘识",
            "content": "谁是知非便肯休，空言大道眼前头。\r\n惟思利已浮名重，岂信功高入品流。"
        },
        {
            "title": "缘识",
            "content": "大丈夫兮兼文武。君子能仁潜喜怒。\r\n强明非是尽周旋，满眼真如不自取。\r\n三春花卉正芬芳，发作痴迷我也狂。\r\n道德修来长不断，云从龙变解舒张。\r\n海浪无涯百川水，厚重高深难比擬。\r\n今古犹来世界宽，忻闻为善恶为耻。\r\n舟车有利便通津，斟量难事日其新。\r\n勿笑我心孜孜化，贵为人主不尊身。\r\n共爱巅峰高岌岌，烦恼之中常急急。\r\n先王典教是吾师，可以相宗后法则，\r\n逍遥物外乐熙熙，松椿长养万年基。\r\n鹏翥引他鹪虻怒，凤皇争与燕雀期。\r\n心猨意马须自缚，斯言之理还不若。\r\n僻学邪闻似虚空，日月贞明闲销铄。"
        },
        {
            "title": "逍遥咏",
            "content": "大道虚无境，信之则有灵。\r\n幽深玄妙理，运转几曾停。\r\n拘束从何益，周通静杳冥。\r\n真空非作相，善应保安宁。"
        },
        {
            "title": "缘识",
            "content": "般若须将法相宗，四生九类化归空。\r\n离然庆物随缘境，自是凡夫道不通。"
        },
        {
            "title": "逍遥咏",
            "content": "鹤骨岩岩混世间，不侵寒暑似童颜。\r\n精神爽丽言干典，举步如飞思虑闲。\r\n起从问他修炼法，乱将词理勿交关。\r\n生来静却凡愚见，又说三仙有大还。"
        },
        {
            "title": "逍遥咏",
            "content": "天上及天下，施为那是亲。\r\n物情归造化，大道见深仁，\r\n果位非遥远，贤愚自苦辛。\r\n焉知皆日用，秋换一年春。"
        },
        {
            "title": "太平兴国七年季冬大雪赐学士",
            "content": "轻轻相亚凝如酥，宫树花装万万株。\r\n今赐酒卿时一盏，玉堂闲话道情无。"
        },
        {
            "title": "逍遥咏",
            "content": "直空修炼永长年，不识还丹在眼前。\r\n一得清来光宇宙，千朝须是用烹煎。\r\n人间天上分明录，汞里花开岂偶然。\r\n达取但教信理路，勿贪世利误周旋。"
        },
        {
            "title": "缘识",
            "content": "每逢清夜坐更深，白日忙忙各是情。\r\n南北东西谁定准，无穷天地始知名。"
        },
        {
            "title": "逍遥咏",
            "content": "世界无穷尽，论之远更深。\r\n阴阳分皂白，瓦砾变黄金。\r\n报应终还有，邪求不易寻。\r\n忩忙谁正定，须是合天心。"
        },
        {
            "title": "缘识",
            "content": "京都繁盛谁比矣，十二楼台重重起。\r\n九衢车骑日喧喧，广陌欢呼歌帝里。\r\n我今御宇临天下，物泰熙熙忻朝野。\r\n村夫击壤荷丰年，侯门朱紫皆风雅。\r\n无为一坦已成功，关防绝虑闲战马。\r\n唯愿君臣千万世，六合同心归华夏。"
        },
        {
            "title": "回文偈四首",
            "content": "解垂要理真，诠羡非深意。\r\n大谁教指因，缘善归心会。"
        },
        {
            "title": "缘识",
            "content": "患脚法师不解走，少年心尽爱花柳。\r\n争知道味却无言，时得茶香胜酒。"
        },
        {
            "title": "缘识",
            "content": "顶戴尊天地，聪明识见高。\r\n无为通理性，猛利岂虚劳。\r\n出没终难认，因缘不可逃。\r\n中原多圣境，四海涌滔滔。"
        },
        {
            "title": "缘识",
            "content": "予持斋，常清净，\r\n心田澄寂无争竞。闻尔志念诵真经，\r\n明月窗中转孤影。风自悠颺香满室，\r\n因地修行不可得。善事是芝兰，\r\n恶事是荆棘，实实实实。"
        },
        {
            "title": "逍遥咏",
            "content": "天地含清泰，阴阳道所成。\r\n冲和玄妙术，勿讶说长生。\r\n起信何疑误，迷来却谤轻。\r\n摄心归正念，淡薄恶销声。"
        },
        {
            "title": "回文偈四首",
            "content": "{上缺}深意大谁教，指因缘善归。"
        },
        {
            "title": "逍遥咏",
            "content": "难求的当问愚痴，那个堪言好事知。\r\n名利猛贪无有足，多端动止没规仪。\r\n浮生不实将何用，欲把非常乱作为。\r\n谩语饶教能配类，一朝患害殢他谁。"
        },
        {
            "title": "缘识",
            "content": "人心乐乐聚神州，秀丽烟霞胜十洲。\r\n细柳高来齐拂岸，飞岛时下傍轻舟。\r\n风摇碧浪藏鱼窟，园时朱樱满树头。\r\n歌唱新声双揭调，花前别是一般流。\r\n揎衫整羽揩金镞，圆月开弓射白鸥。\r\n云与山连恒为白，春生夏长莫知秋。\r\n三天得路迷仙府，百辟盈衢从冕旒。\r\n务本含灵皆自化，和平盛世纵遨游。"
        },
        {
            "title": "逍遥咏",
            "content": "我自常安乐，凡情勿笑耶。\r\n云生诸洞府，棘不放仙花。\r\n地卑三光照，天开五色霞。\r\n未知何所是，善愿理交加。"
        },
        {
            "title": "句",
            "content": "薄德终惭举，通才例上居。"
        },
        {
            "title": "缘识",
            "content": "孤云野鹤镇常闲，随宜自在杳冥间。\r\n杉松高拔千万尺，寒泉引望峭青山。\r\n大道烟霞看更远，将临少峤叩玄关。\r\n知之修炼凡超圣，岁月空深不易攀。"
        },
        {
            "title": "缘识",
            "content": "性成孤僻爱清山，鹤唳云霄意自闲。\r\n物外更将和气约，精修便得扣玄关。"
        },
        {
            "title": "赐苏易简",
            "content": "翰林承旨贵，清净玉堂中。\r\n应用咸依式，深严比更崇。\r\n归家思值日，入内集英风。\r\n儒措门生盛，高明大化雄。"
        },
        {
            "title": "缘识",
            "content": "淳化四年立春节，喜遇韶光看白雪。\r\n祥云景象一时呈，凝情霭郁比难说。\r\n人心丕变颜容别，乐天顺叙皆胥悦。\r\n土牛击后便駈耕，万物从兹萌芽发。\r\n丽日迟迟影渐长，梅花岭上明皎洁。\r\n欢抃陈仪隘九重，乾坤瑞气初融泄。\r\n真风大布色无穷，春盘鲜盛排罗列。\r\n隆兴焕耀太平宜，预祈丰稔名香爇。\r\n浅情之人莫共语，引尔回邪非处所。\r\n争似淡交得久长，小人终是无规矩。"
        },
        {
            "title": "缘识",
            "content": "任从寒暑镇常侵，一气韬藏万种心。\r\n堪笑愚痴浇荡甚，却非淳朴不幽深。"
        },
        {
            "title": "逍遥咏",
            "content": "大底缘由比类深，难中此道费光阴。\r\n若知浊浪澄清水，不达浮生认白金。\r\n走作真珠藏妙理，究推神室好相寻。\r\n功成稳審时间用，变转无穷重古今。"
        },
        {
            "title": "缘识",
            "content": "圣人弃智妄中寻，质实先明朴在心。\r\n坦荡玄门常不达，那非那是秘源深。"
        },
        {
            "title": "缘识",
            "content": "归信妙法要精专，极目烟霄路不偏。\r\n日月明通三界眼，云梯上有十洲仙。\r\n慈悲愿力弥何远，烦恼能除道最坚。\r\n救苦观音名利益，经文曾与世间传。"
        },
        {
            "title": "缘识",
            "content": "逍遥本意离尘埃，日见愚痴足可哀。\r\n唯愿人心齐一等，花香常近慧风开。"
        },
        {
            "title": "逍遥咏",
            "content": "大都滋味莫因循，减节从教岁月身。\r\n述作比图人世解，凡情谩说内丹真。\r\n消停意上宽还远，宗旨犹来最好亲。\r\n动静机关勿劳苦，坎离卦象善调匀。"
        },
        {
            "title": "逍遥咏",
            "content": "非人口似泻汾河，此辈尘中有甚多。\r\n心恨貌恭无定止，舌夸端正乱乖讹。\r\n为官善政身荣禄，利剑休教石上磨。\r\n立待满盈船陷水，恶风从被海神拖。"
        },
        {
            "title": "缘识",
            "content": "我有真金色，常银染不得。\r\n我有智慧空，从头即是实。\r\n我有兜罗绵，岂受凡情墨。\r\n劝尔世间人，善道须平直。"
        },
        {
            "title": "缘识",
            "content": "坚心不退道皆同，元始天尊大教通。\r\n多是世人迷自惑，岂能容易见仙踪。"
        },
        {
            "title": "逍遥咏",
            "content": "十洲洞府养神仙，几说桑田屡变迁。\r\n老才商周为柱史，刘安拔宅上青天。\r\n名山隐遁非堪守，炼药修真本自然。\r\n想取仪形通感应，徒劳运智乱烹煎。"
        },
        {
            "title": "缘识",
            "content": "人心多是少相投，非识尘中上品流。\r\n不见真宗归物理，难知妙道后先休。\r\n生前内鼎宜烹炼，殊胜华池好渐修。\r\n但见完全凭土德，能调火候药皆秋。"
        },
        {
            "title": "逍遥咏",
            "content": "从来教法甚分明，几许心迷事不成。\r\n弃世经图闲自性，精修道路必长生。"
        },
        {
            "title": "逍遥咏",
            "content": "彩云轻举压天津，舞鹤迎鸾自在身。\r\n蟾影枝开三岛树，桃花风弄十洲春。\r\n相传灵异无虚说，道理分明尽是真，\r\n但信此中深护慎，修行所愿勿因循。"
        },
        {
            "title": "逍遥咏",
            "content": "真空达得便须休，二起生三一上求。\r\n谩说希给来遂古，还知造化不同流。\r\n伏藏密旨机关内，合会非常本自由。\r\n若遇逢师亲口袂，老年返少保千秋。"
        },
        {
            "title": "逍遥咏",
            "content": "清虚闲静得，奉道见真归。\r\n契合皆堪用，因缘事好依。\r\n精诚求谛信，须有是兼非。\r\n豁达幽深远，奥妙入玄机。"
        },
        {
            "title": "逍遥咏",
            "content": "神水华池妙更精，非铅非汞妄干名。\r\n河车本是延龄药，戊子从教配类成。\r\n朱雀坎蛇安在后，青龙白虎免交争。\r\n若使真金全二八，何忧住世不长生。"
        },
        {
            "title": "缘识",
            "content": "能知养性道中求，须要虔祈事转幽。\r\n通达远开明了悟，一真守静万缘休。"
        },
        {
            "title": "逍遥咏",
            "content": "倾依慕善易为兴，却恐人心冷似冰。\r\n含识昭然何不达，非同物类信谁凭。\r\n强其志节皆知有，未尽任持早爱憎。\r\n倏忽便经闲岁月，凡间圣事可升腾。"
        },
        {
            "title": "逍遥咏",
            "content": "虚无知者少，秘默在丹田。\r\n铅化金银树，鼎光玉液泉。\r\n相宗难天易，绝妙理深玄。\r\n真境犹来是，依经学昔贤。"
        },
        {
            "title": "缘识",
            "content": "慈悲与喜舍，历劫自然深。\r\n法要无抱束，缘归一寸心。"
        },
        {
            "title": "缘识",
            "content": "巅峰一望水深潭，谁解缘情语话堪。\r\n暗室自开明日月，道心奇异老山菴。\r\n研穷妙理真消息，诫忌先贤让不贪。\r\n稽古尚为今法则，愚蒙太甚苦惔惔。"
        },
        {
            "title": "缘识",
            "content": "无事胜多事，非缘不是缘。\r\n深穷浅近意，寻往便知前。"
        },
        {
            "title": "缘识",
            "content": "恍惚人难晓，天仙语默玄。\r\n修心无道理，终日自忙然。\r\n我命真中趣，长生认宿缘。\r\n机权饶使用，圣事不虚传。"
        },
        {
            "title": "缘识",
            "content": "浮生好道勿虚忙，炼药修行事久长。\r\n轻举不由他假借，一登清境入仙乡。"
        },
        {
            "title": "缘识",
            "content": "逍遥贤圣乐，我闷俗情愚。\r\n鄙俚何堪数，斟量解卷舒。\r\n恶缘须尽去，善事好相於。\r\n忙急真如梦，乾坤造化殊。"
        },
        {
            "title": "逍遥咏",
            "content": "谁知学道本来真，铅汞噗媒最好亲。\r\n非是虚传经岁月，自缘无识探龙津。\r\n初凝白云堪可贵，解点黄金妙入神。\r\n术数催驱依造化，老颜改作后生人。"
        },
        {
            "title": "试赵昌国",
            "content": "秋风雪月天，花竹鹤云烟，\r\n诗酒春池雨，山僧道柳泉。"
        },
        {
            "title": "缘识",
            "content": "年过百岁鬓如鸦，到处安然便是家，\r\n醉后有时相诘问，更言我解种黄芽。"
        },
        {
            "title": "缘识",
            "content": "无萦无虚鬓如医，手执仙经杖一藜。\r\n猛利销磨闲岁月，玄中妙道入云霓。\r\n红尘世界何拘束，白日山川高又低。\r\n去住自然皆寂默，逍遥不假上仙梯。"
        },
        {
            "title": "缘识",
            "content": "心如明鉴照织微，大道之中没是非。\r\n拂拭尘埃高挂阁，天边日月有光辉。"
        },
        {
            "title": "缘识",
            "content": "行幸一何得，民安君子乐。\r\n求官利益人，勸善懲诸恶。"
        },
        {
            "title": "缘识",
            "content": "玄门至道故无涯，自是人心所见邪。\r\n知识未能通大药，岂将容易擬荣家。\r\n千年圣境何虚谬，百劫曾修水用遮。\r\n龙虎欲成堪炼鼎，勿为利路乱交加。"
        },
        {
            "title": "逍遥咏",
            "content": "含胎十月无休歇，或作金兮或似雪。\r\n认取还丹莫乱求，猕猴水底弄明月。"
        },
        {
            "title": "缘识",
            "content": "经到玄科大法中，先持道德济阴功。\r\n三清有路人难到，但守虚无一迳同。"
        },
        {
            "title": "逍遥咏",
            "content": "经心玄妙理，道德念阴符。\r\n九转金丹鼎，三才玉匮书。\r\n恒常皆隐秘，达者见清虚。\r\n倏忽神明意，先贤觉自愿。"
        },
        {
            "title": "缘识",
            "content": "逢春便见野花亲，往覆闲忙旧路尘。\r\n轮走蹄轻多少意，世途常似梦中人。"
        },
        {
            "title": "缘识",
            "content": "十洲宫殿海漫漫，天上人间是可观。\r\n风袅长空清境界，凡夫兴念大应难。"
        },
        {
            "title": "逍遥咏",
            "content": "先贤所诫恐心邪，不说神明道理耶。\r\n岂信炉中生白雪，是非汞内产丹砂。\r\n华池自有延龄药，龙虎相逢王几家。\r\n十月阴阳须满足，馀残審细勿教差。"
        },
        {
            "title": "逍遥咏",
            "content": "要知逆顺莫相非，广演周遮隐玄机。\r\n先说艰难后始说，精穷运化遂相依。"
        },
        {
            "title": "逍遥咏",
            "content": "伏藏终不见，巧拙是兼非。\r\n至道光怀古，周通隐圣机。\r\n清天何物性，浊地故相依。\r\n修炼真堪惜，疏慵有顺违。"
        },
        {
            "title": "逍遥咏",
            "content": "道者强名立，清虚隐显深。\r\n欲行千里路，别探一般心。\r\n景象空天远，何劳意马寻。\r\n玄谈通智慧，曩动至从今。"
        },
        {
            "title": "缘识",
            "content": "中秋夜，圆转魄，\r\n东升慢上露先湿。起清风，\r\n明似雪，薄衣阶下寒泉滴。\r\n随且情，何豁达，\r\n五音罢去无踪迹。星稀斗暗一宽窄，\r\n桂华望处谁不惜。"
        },
        {
            "title": "缘识",
            "content": "古来高逸士，数目几多人。\r\n积德千花秀，温良七宝珍。\r\n缘因终可作，好事福齐臻。\r\n宇内光阴速，仙天夜月春。"
        },
        {
            "title": "缘识",
            "content": "具足凡夫，何行何著。\r\n静鏁天台，高知嵩岳。\r\n拘束迷情，人天离乐。\r\n圣境芝兰，名山采药。\r\n啖柏餐松，清神去浊。\r\n入口馨香，风和露嚼。\r\n可以放旷，千年之鹤。\r\n審取来由，勿自击缚。\r\n洞有桃源，化成云阁。\r\n上有凤皇，下水鱼跃。\r\n本从自然，岂用图度。"
        },
        {
            "title": "缘识",
            "content": "人本心田静，机关节买是非。\r\n聪明存节操，曲直自相依。\r\n思寂知玄奥，区分有顺违。\r\n精通含识性，理义恺然希。"
        },
        {
            "title": "缘识",
            "content": "耳根唯愿常清静，更得四时风雨顺。\r\n开得眼来一切心，尽为好事善相近。"
        },
        {
            "title": "缘识",
            "content": "谁测玄机圣，天功地久长。\r\n群生皆是性，道德有圆方。\r\n妍丑随情意，於戏细酌量。\r\n达人知澹薄，默默见非常。"
        },
        {
            "title": "缘识",
            "content": "从来非不求知己，方觉俗情似流水。\r\n消息毫端总是空，奇哉道味深无比。"
        },
        {
            "title": "逍遥咏",
            "content": "真境堪依仗，周迁四叙移。\r\n人忙闲圣迹，心达罢狐疑。\r\n俊造皆流品，逢能即是师。\r\n二从寒暑变，"
        },
        {
            "title": "缘识",
            "content": "逍遥物外未曾抛，念诵时将玉磬敲。\r\n虽不临坛深发愿，梦魂常忆大仙教。"
        },
        {
            "title": "缘识",
            "content": "重阳佳节菊花贵，婀娜如金叶青翠。\r\n傍篱傍落一婆娑，发在秋天为祥瑞。\r\n引步登高甚奇见，想此仪形植霄汉。\r\n恣情采折手中叉，满袖冠簪香不散。\r\n日飞黄鸟何老讶，看取丛丛光台榭。\r\n愿细观瞻向眼前，含珠露色应无价。\r\n好是侵晨半开坼，风摇去住还难得。\r\n清霜示布转白云，喜亦非常意南北。\r\n柳岸烟沈和水渌，独尔今朝看不足。\r\n倏忽时间胜於春，随分狂心无拘束。"
        },
        {
            "title": "缘识",
            "content": "天生颜貌几何般，鹤骨餐霞厌俗观。\r\n赤水华池谁法则，白银为阙又堪看。\r\n来传音旨俱然混，位有尊卑勿异端。\r\n逆顺之中关理性，心田静外岂相干。"
        },
        {
            "title": "缘识",
            "content": "多言心不善，出口莫能追。\r\n如梦欢娱乐，归家说盛衰。\r\n擬将何所用，理乱别公私。\r\n方寸巧施设，小人亦可悲。"
        },
        {
            "title": "逍遥咏",
            "content": "犹龙景象驾翔鸾，道在虚无天地间。\r\n一二合将归大礼，五千言外不开关。\r\n仪形眇邈难相类，圣迹希夷语默闲。\r\n昔日西游如似梦，化胡异域却应还。"
        },
        {
            "title": "缘识",
            "content": "还元到即见真归，不是虚传羽化飞。\r\n大道勿将闲设用，精修别得便忘机。\r\n安排稳入龙宫内，变易终藏虎鼎威。\r\n豁达乾坤神妙理，逍遥铅汞共相依。"
        },
        {
            "title": "缘识",
            "content": "如来千百亿，化身本是真。\r\n駈駈烦恼不解嗔，我不能谈说，\r\n沿旧却知新。"
        },
        {
            "title": "缘识",
            "content": "静非山里住，闹即擬何之。\r\n缘识归空寂，生前旧亦知。"
        }
    ]
}