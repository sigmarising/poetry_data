{
    "dynasty": "宋",
    "author": "汪元量",
    "intro": "汪元量（?—?） 字大有，号水云，钱塘（今浙江杭州）入，原为南宋宫廷琴师。恭帝德祜二年（1276），元军陷临安，三官被俘北去，汪随三宫留燕京。常往监中探视被囚禁的文天祥，以诗唱和，成为莫逆之交。后为道南归。因目睹亡国惨状，其词格调凄恻哀怨。有《水云集》、《湖山类稿》，词集《水云词》。",
    "items": [
        {
            "title": "湖州歌九十八首",
            "content": "长淮风定浪涛宽，锦櫂摇摇上下湾。\r\n兵后人烟绝稀少，可胜战骨白如山。"
        },
        {
            "title": "答林石田",
            "content": "南朝千古伤心事，每阅陈编泪满襟。\r\n我更伤心成野史，人看野史更伤心。"
        },
        {
            "title": "阿房宫故基",
            "content": "祖龙筑长城，雄关百二所。\r\n阿房高接天，六国收歌女。\r\n跨海觅仙方，蓬莱眇何许。\r\n欲为不死人，万代秦宫主。\r\n风吹鲍鱼腥，兹事竟虚语。\r\n乾坤反掌间，山河泪如雨。\r\n谁怜素车儿，奉玺纳季父。\r\n楚人斩关来，一炬成焦土。\r\n空余此余基，千秋泣禾黍。"
        },
        {
            "title": "剑门",
            "content": "剑门崔嵬若相抗，云栈萦回千百丈。\r\n石角钩连皆北向，失势一落心胆丧。\r\n侧身西望不可傍，猛虎毒蛇相下上。\r\n安得朱亥袖椎来，为我碎打双叠嶂。"
        },
        {
            "title": "唐律寄呈父凤山提举十首",
            "content": "夜来梦里到吾庐，梦破潸然泪似珠。\r\n吴女北游簪素柰，湘娥南望泣苍梧。\r\n风吹远浦秋鸿杳，月出空山夜鹤孤。\r\n忽忆西湖梅与柳，梦随云水度西湖。"
        },
        {
            "title": "戎州",
            "content": "豪士家园为我开，树头树底锦堆堆。\r\n书生大嚼真快意，不枉戎州走一回。"
        },
        {
            "title": "文山道人事毕壬午腊月初九日",
            "content": "崖山禽得到燕山，此老从容就义难。\r\n生愧夷齐尚周粟，死同巡远只唐官。\r\n雪平绝塞魂何往，月满通衢骨未寒。\r\n一剑固知公所欠，要留青史与人看。"
        },
        {
            "title": "湖州歌九十八首",
            "content": "每月支粮万石钧，日支羊肉六千斤。\r\n御厨请给葡萄酒，别赐天鹅与野麕。"
        },
        {
            "title": "贾魏公府",
            "content": "重门犹钉旧桃牌，惆怅行人去不回。\r\n万种好花环曲径，一泓流水绕香阶。\r\n高台已见胡羊走，乔木惟闻蜀鸟哀。\r\n檐外竹梅森似束，邻翁时剪作烧柴。"
        },
        {
            "title": "湖州歌九十八首",
            "content": "金屋煌煌丽九天，朝歌夜舞艳神仙。\r\n寻常只道西湖好，不识淮南是极边。"
        },
        {
            "title": "竹枝歌十首",
            "content": "湘江日落乱帆飞，不向东归便北归。\r\n杨柳渡头村店里，青裙女子卖乌柙。"
        },
        {
            "title": "夷山醉歌",
            "content": "呜呼再歌兮花满台，好月为我光徘徊。\r\n人生在世不满百，纷华过眼皆成灰。\r\n夷山青青汴水绿，西北高楼咽丝竹。\r\n美人十指纤如玉，为我行觞歌一曲。\r\n含宫嚼徵当窗牖，露脚斜飞湿杨柳。\r\n就中有客话陈桥，如此山河落人手。\r\n客且住，听我语，楚汉中分两丘土。\r\n七雄争战总尘埃，三国莺花浩无主。\r\n咸阳宫殿不复都，华清池沼温泉枯。\r\n世间兴废奔如电，沧海桑田几回变。\r\n人生得意且尽欢，何须苦苦为高官。\r\n人生有命且行乐，何必区区叹牢落。\r\n遮莫金章与玉珂，何如桐江披钓蓑。\r\n遮莫貂蝉贵此身，何如柴桑漉酒巾。\r\n君不见海上看羊手持节，饥来和雪和氈囓。\r\n又不见饭颗山头人见嗤，愁吟痛饮真吾师。\r\n美人美人劝我酒，有客有客听我歌。\r\n须臾客醉美人睡，我亦不知天与地。\r\n呜呼再歌兮无人听，月自落兮酒未醒。"
        },
        {
            "title": "月夜听琴",
            "content": "如此良夜，秋空月圆。\r\n君弹山鬼，我拊水仙。"
        },
        {
            "title": "凤州歌",
            "content": "去路迢迢入两当，三千三百到华阳。\r\n黄花川上黄花驿，千百猿声断客肠。"
        },
        {
            "title": "蚕市",
            "content": "成都美女白如霜，结伴攜筐去采桑。\r\n一岁蚕苗凡七出，寸丝那得做衣裳。"
        },
        {
            "title": "草地",
            "content": "龌龊复龌龊，昔闻今始见。\r\n一月不梳头，一月不洗面。\r\n饥则嚼乾粮，渴则啖雪片。\r\n困来卧氈房，重裘颇相恋。\r\n故衣连百结，虮虱似珠串。\r\n平明猎阴山，鹰犬逐人转。\r\n呱呱冻欲僵，老娃泪如霰。\r\n忽有使臣来，宣赐尚方饍。"
        },
        {
            "title": "九日次周义山",
            "content": "杜陵清瘦不禁寒，白发萧萧强笑欢。\r\n阶下决明难独立，庭前甘菊好谁看。\r\n一钱留得囊羞涩，九日沽来酒带酸。\r\n却忆大明朝谒罢，紫萸擎出赐千官。"
        },
        {
            "title": "晓行",
            "content": "痴坐书窗待晓钟，背灯无语意无穷。\r\n一家骨肉正愁绝，四海弟兄如梦同。\r\n西舍东邻今日别，北鱼南雁几时通。\r\n行行忍见御沟水，流出满江花片红。"
        },
        {
            "title": "读李鹤田钱塘百咏",
            "content": "南浦亭边话别时，扁舟东下浙江湄。\r\n遍将越国千年事，吟作钱塘百咏诗。\r\n无火可能烧莽卓，有刀恨不斩高斯。\r\n五陵佳气飞扬尽，泪洒西风两鬓丝。"
        },
        {
            "title": "永康军",
            "content": "锦城飞马过青城，无奈风声更雨声。\r\n一夜不眠何似者，筹花赌酒到天明。"
        },
        {
            "title": "湖州歌九十八首",
            "content": "第二筵开入九重，君王把酒劝三宫。\r\n驼峰割罢行酥酪，又进雕盘嫩韭葱。"
        },
        {
            "title": "湖州歌九十八首",
            "content": "琵琶切切更嘈嘈，高柳群蝉遂不号。\r\n一片夕阳无限好，汶河西上酒楼高。"
        },
        {
            "title": "登蓟门用家则堂韵",
            "content": "蓟门高处小凝眸，雨后林峦翠欲流。\r\n车笠自来还自去，笳箫如怨复如愁。\r\n珍珠络臂夸燕舞，纱帽蒙头笑楚囚。\r\n忽忆旧家行乐地，春风花柳十三楼。"
        },
        {
            "title": "湘夫人祠",
            "content": "舟维古流小从容，二女含嚬媚晚风。\r\n野庙半间蒙薜荔，湘江两岸泣芙蓉。\r\n玉台有镜蝌铭古，锦瑟无弦雁柱空。\r\n行近祠南默惆怅，倚筇江上数青峰。"
        },
        {
            "title": "寄赵青山同舍档四首",
            "content": "短褐离披紫凤图，非扬非墨亦非儒。\r\n独怜后辈欺前辈，自笑今吾即故吾。"
        },
        {
            "title": "湖州歌九十八首",
            "content": "晓来宫櫂去如飞，掠削鬟云浅画眉。\r\n风雨凄凄能自遣，三三五五坐弹棋。"
        },
        {
            "title": "满江红 和王昭仪韵",
            "content": "天上人家，醉王母、蟠桃春色。被午夜、漏声催箭，晓光侵阙。花覆千官鸾阁外，香浮九鼎龙楼侧。恨黑风、吹雨湿霓裳，歌声歇。人去後，书应绝。肠断处，心难说。更那堪杜宇，满山啼血。事去空流东汴水，愁来不见西湖月。有谁知、海上泣蝉娟，菱花缺。\r\n【注释】：【注释】：\r\n王昭仪即王清惠，在南宋末入宫为昭仪。她才华过人，和汪元量惺惺相惜，关系甚密。汪元量以琴侍于宫廷，曾“为太室、王昭仪鼓琴奉后酒”。1276 年，二人同随三宫被俘至元大都 。主在途中曾作《 满江红》，传诵一时。汪元量在抵燕之后 ，也作了这首和词。\r\n上片主要以追述昔日宫中的繁华生活为主，和王词原作相同。二人身份不同，回忆内容不一。王词中回忆得宠之经历，而汪词中多回忆宴会 。“天上”三句，借西王母瑶池蟠桃大会的盛况，比喻谢后欢宴的逸乐。天上人家，喻指皇宫 。“被午夜”两句，宴会气氛热烈，通宵达旦，一夜在不知不觉中逝去 。“花覆”二句看出场面的豪华。鸾阁外，龙楼房，花围锦簇，香烟缭绕。帝王将相，气派十足 。“恨黑风”两句，战争的血雨腥风急骤降临，豪华顿失。汪词取意于白居易《长恨歌》“ 渔阳鼙鼓动地来，惊破霓赏羽衣曲”；汪词改用“黑风吹雨”的意象，表达十分含蓄。\r\n“人去后”四个三字句，节奏急促，如音节中的快拍，刻画出王清惠北上后的心境：家书断绝，肝肠寸断，谁能与诉。这主要写乡愁 。“心难说”是翻录王词原作“无限事”凭谁说 ”“更那堪”两句，讲家愁国恨。时值苍生涂炭，江山疮痍，形势危艰，令人柔肠寸断，加深了“难说”的深度。杜宇，古代蜀国望帝的姓名 ，相传他死后灵魂化作杜鹃鸟 ，鸣声凄厉。啼声不断，至血出乃止 。“杜鹃啼血”常作为国亡家破痛烈心情的象征。“事去”一联 ，不仅对偶精工，而且内容深广：“东汴水”句指金灭北宋，“西湖月”句指元灭南宋，十四个字将南北宋亡国历史概括无遗。“西湖月”对应“人去后”其中蕴藏浓浓乡愁。汪元量在北地曾有《 幽州月夜酒边赋西湖月》长诗：“月亦伤心不肯明，人亦吞声泪如雨 。”词结尾“有谁知”三句，“有谁知”意为此词无他人知 ，只有己知 。“泣”字和王清惠原词中的“泪沾襟血”遥遥相对 。海上 ，这里指北方边鄙之处 ，不指大海。《汉书·苏武传》说匈奴“ 徙武北海上无人处 ”。北海，今贝加尔湖，匈奴居住最北部。汪元量和王清惠不仅被俘至大都，远达上都 ，乃至居延（在今甘肃）、天山（今祁连山）等极荒僻之地 。 元量《居延》诗有云：“忆昔苏子卿，持节入异域 ”。“海上”喻指苏武当日所处之地。南归后诗《答林石田见访有诗相劳》做“海上人归一寸丹”。婵娟，喻指王清惠。菱花缺，菱花形的铜镜一破为二，原指陈后主之妹乐昌公主与其夫徐德言在乱时破镜重圆的故事 ，汪词引用此典，以镜破喻亲人离散，兼喻国家山河破碎。\r\n汪元量这首和词挥洒自如，用语贴切，和王清惠原作相比，意思相近而不雷同，押其韵而不拘常，丝毫不见丝毫的窘迫和束缚 。词中既有对王词的唱和，又倾诉出知己之情 ，将自己的内心世界展现在词中。"
        },
        {
            "title": "湖州歌九十八首",
            "content": "京口沿河卖酒家，东边杨柳北边花。\r\n柳摇花谢人分散，一向天涯一海涯。"
        },
        {
            "title": "庚辰正月旦早朝呈留忠斋",
            "content": "庭燎明如昼，金壶漏水平。\r\n炉烟摇晓色，櫩□□□声。\r\n三祝圣人寿，一忠臣子情。\r\n新元奏封事，□□□苍生。"
        },
        {
            "title": "杭州杂诗和林石田",
            "content": "假途虞灭虢，尝胆越吞吴。\r\n黑白一棋局，方圆八阵图。\r\n是翁犹矍铄，诸老自揶揄。\r\n喟叹投麟笔，悲歌击唾壶。"
        },
        {
            "title": "钓台",
            "content": "滩沙叠叠是潮痕，古木苍然叫断猿。\r\n此老不干天子贵，故人方讶布衣尊。\r\n雨甜春水鱼龙动，风暖寒林鸟雀喧。\r\n我恰扁舟台下过，桐花香处月黄昏。"
        },
        {
            "title": "送张总管归广西",
            "content": "燕玉成行把酒卮，酒卮未尽即言离。\r\n宾鸿冒雨回峰日，旅燕冲风过海时。\r\n棹拨蓼湾秋斫脍，剑飞梅岭夜吟诗。\r\n明年有约重来否，一骑红尘贡荔枝。"
        },
        {
            "title": "重游甘露寺",
            "content": "小留甘露莫开船，我欲题诗寄佛轩。\r\n犬下修廊迎宿舍，僧归曲巷背闩门。\r\n梅边拂石安棋局，竹外鸣琴荐酒尊。\r\n却忆市朝无事日，笙歌日日醉昏昏。"
        },
        {
            "title": "西湖旧梦",
            "content": "六花飞舞似鹅毛，丞相身穿御赐袍。\r\n不念长安有贫者，下湖打鼓饮羊羔。"
        },
        {
            "title": "湖州歌九十八首",
            "content": "谢了天恩出内门，驾前喝道上将军。\r\n白旄黄钺分行立，一点猩红似幼君。"
        },
        {
            "title": "湖州歌九十八首",
            "content": "殿上群臣默不言，伯颜丞相趣降笺。\r\n三宫共在珠帘下，万骑虬须绕殿前。"
        },
        {
            "title": "别章杭山",
            "content": "抱琴曾北向，弹铗复南图。\r\n李泌游衡岳，知章赐鉴湖。\r\n柱头仙是鹤，濠上子非鱼。\r\n此夜同联鼎，他年莫寄书。"
        },
        {
            "title": "幽州城南江乡园",
            "content": "幽州城南花满溪，秋千摇颺高复低。\r\n吹笙击鼓园之西，金鞍马踏芳草堤。\r\n花娘满眼歌声齐，今日烂醉归去兮。"
        },
        {
            "title": "隆庆府",
            "content": "雁山突兀插青天，剑阁西来接剑泉。\r\n如此江山快人意，满船载酒下潼川。"
        },
        {
            "title": "湖州歌九十八首",
            "content": "十数年来国事乖，大臣无计逐时挨。\r\n三宫今日燕山去，春草萋萋上玉阶。"
        },
        {
            "title": "孟津",
            "content": "寒芦风飒飒，时节近昏黄。\r\n木脱千山瘦，江空一水长。\r\n云高鹏北运，天阔雁南翔。\r\n读尽焚舟赋，持觞酹子桑。"
        },
        {
            "title": "京口野望",
            "content": "傍岸人家插酒旗，受降城下客行稀。\r\n南徐白昼虎成阵，北固黄昏鸦打围。\r\n乱后江山元历历，愁边杨柳极依依。\r\n櫂歌渔子无些事，网得时鱼换酒归。"
        },
        {
            "title": "严郑公故宅",
            "content": "蜀山突兀接青天，郑公故宅城相连。\r\n深深古木哀黄鸟，漠漠荒烟哭杜鹃。\r\n舞罢遗钿流水外，战余折戟落花前。\r\n将军好武通文墨，割据操心未必然。"
        },
        {
            "title": "清明",
            "content": "避难不知寒食，和愁大过清明。\r\n都下纷纷跃马，湖边恰恰啼莺。"
        },
        {
            "title": "戎州",
            "content": "锦壳中间玉一团，树高数丈实难攀。\r\n泸戎颗颗甜如蜜，夔梓累累味薄酸。"
        },
        {
            "title": "蜀相庙",
            "content": "我谒武侯祠，阴郎草凄凄。\r\n当时南阳结庐学龙卧，深山大泽无人知。\r\n胡为蜀先主，三顾前致辞。\r\n欲烦恢复天下计，先生筹策天下奇。\r\n浩然出山来，凜凜虎豹姿。\r\n乘时既得人，上曰真吾师。\r\n已晓关与张，二子不复疑。\r\n孤有孔明在军中，如龙有水相因依。\r\n历数既有归，破贼当自兹。\r\n可怜复汉社稷心未已，当时三峡图垒空巍巍。\r\n先生有才过曹丕，中原恢复未可知。\r\n惜哉军务劳，一心死无私。\r\n出师一表如皎日，千古万古鸿名垂。"
        },
        {
            "title": "浮丘道人招魂歌",
            "content": "有诗有诗吟啸集，纸上飞蛇歕香汁。\r\n杜陵宝吃得开埤亲拾，沧海月明老珠泣。\r\n天地长留国风什，鬼神护呵六丁立。\r\n我公笔势人莫及，每一呻吟泪痕溼。\r\n呜呼八歌兮歌转急，魂招不来风习习。"
        },
        {
            "title": "湖州歌九十八首",
            "content": "晓鬓鬅忪懒不梳，忽听人说是南徐。\r\n手中明镜抛船上，半揭篷窗看打鱼。"
        },
        {
            "title": "居拟苏武四首",
            "content": "棠棣本同根，苏葩亦相联。\r\n谁谓忽远役，怀抱无由宣。\r\n况我骨肉亲，与子枝叶连。\r\n昔为双飞凫，今为孤飞鸢。\r\n徘徊复彷徨，感激涕泗涟。\r\n道路阻且远，四海霏尘烟。\r\n鹡鴒恐失群，绕树何翩翩。\r\n我有一斗酒，可以同笑言。\r\n去去从此辞，努力云中鞭。"
        },
        {
            "title": "涿州",
            "content": "泸沟桥下水泠泠，落木无边秋正清。\r\n牛马乱铺黄帝野，鹰鸇高摩涿州城。\r\n柳亭日射旌旗影，花馆风传鼓吹声。\r\n归客偶然舒望眼，酒边触景又诗成。"
        },
        {
            "title": "夔门驿",
            "content": "宿酲未解据胡床，亭午披衣望麝香。\r\n三峡夜来天似水，百蛮秋后月如霜。\r\n洲前橘柚垂垂实，石上藤萝细细长。\r\n又欲拿舟过滟澦，黄牛白狗接高唐。"
        },
        {
            "title": "读文山诗藁",
            "content": "一朝禽瘴海，孤影落穷荒。\r\n恨极心难雪，愁浓鬓易霜。\r\n燕荆歌易水，苏李泣可梁。\r\n读到难难际，梅花铁石肠。"
        },
        {
            "title": "寄赵青山同舍档四首",
            "content": "六馆风流不可寻，形骸土木泪痕深。\r\n有时咄咄空书字，俗子宁知我辈心。"
        },
        {
            "title": "石头城",
            "content": "石头城上小徘徊，世换僧残寺已灰。\r\n地接汴淮山北去，江吞吴越水东来。\r\n健鱼奋鬣随蛟舞，快鹘翻身猎雁回。\r\n一片降旗千古泪，前人留与后人哀。"
        },
        {
            "title": "天山观雪王昭仪相邀割驼肉",
            "content": "北征已十年，抑郁悲局促。\r\n拄杖看天山，雪光皎如玉。\r\n满目鸇鹰飞，晴天猎鸿鹄。\r\n羁人灶无炊，竟夕枵其腹。\r\n美人塞边来，邀我分豆粥。\r\n手持并铁刀，欣然割驼肉。\r\n勿诮草堂翁，一饱死亦足。"
        },
        {
            "title": "妾薄命呈文山道人",
            "content": "妾初未嫁时，晨夕深闺中。\r\n年当十五余，颜色如花红。\r\n千里远结婚，出门山重重。\r\n与君盛容饰，一笑开芙蓉。\r\n君不顾妾色，剑气干长虹。\r\n耿耿丈夫□，□□天下雄。\r\n结发未逾载，倏然各西东。\r\n妾独□□□，□养姑与翁。\r\n姑翁去年春，长梦随飘风。\r\n思君□□□，音信安可通。\r\n谅无双飞翼，焉得长相从。\r\n自服嫁时衣，荆钗淡为容。\r\n誓以守贞洁，与君生死同。\r\n君当立高节，杀身以为忠。\r\n岂无春秋笔，为君纪其功。"
        },
        {
            "title": "歌妓许冬冬携酒郊外小集",
            "content": "益州歌妓许冬冬，客里相逢似燕鸿。\r\n醉拥蜀琴抽白雪，舞回班扇割西风。\r\n山炰野馔荒山里，浪蕊浮花古寺中。\r\n偶尔留连借余景，出门一笑夕阳红。"
        },
        {
            "title": "送张舍人从军",
            "content": "大笑出门去，谁能笔砚囚。\r\n十年浑不调，万里欲先侯。\r\n衰尔吾将老，飞扬子未休。\r\n他年身退遁，肯伴赤松游。"
        },
        {
            "title": "西湖旧梦",
            "content": "王孙挟弹打鸳鸯，红藉花前世界凉。\r\n揭起蓬窗弄湖水，潜螭双眼射金光。"
        },
        {
            "title": "北邙山",
            "content": "芒芒北邙山，高坟尽无主。\r\n惟有石麒麟，相向立秋雨。"
        },
        {
            "title": "湖州歌九十八首",
            "content": "第七筵排极整齐，三宫游处软舆提。\r\n杏浆新沃烧熊肉，更进鹌鹑野雉鸡。"
        },
        {
            "title": "卢奉御自上都回见访",
            "content": "诗人骑马接官回，解后居庸怀抱开。\r\n冷地不禁风聒聒，炎天长见雪堆堆。\r\n昨宵我梦中南去，今日君从直北来。\r\n说尽穷阴无限事，呼童携酒上金台。"
        },
        {
            "title": "越州歌二十首",
            "content": "淮南西畔草离离，万檝千艘水上飞。\r\n旗帜蔽江金鼓震，伯颜丞相过江时。"
        },
        {
            "title": "汉州",
            "content": "马踏巉岩缓著鞭，汉州城外看青天。\r\n云横叠嶂吞残日，风卷崇冈起晓烟。\r\n地拔翠峰森似笋，溪明锦石小如钱。\r\n官邮睡足出门去，信口语言诗未圆。"
        },
        {
            "title": "湖州歌九十八首",
            "content": "东宫雪里燕三宫，妃子殷勤把酒锺。\r\n百十箜篌弹玉指，两行珠翠击金镛。"
        },
        {
            "title": "越州歌",
            "content": "师相平章误我朝，千秋万古恨难消。\r\n萧墙祸起非今日，不赏军功在断桥！\r\n【注释】：【注释】：【说明】南宋朝廷一直排挤害主张抗金元、振兴国家的将领志士，听任秦桧、贾似道等把持朝政，最后\r\n导致覆亡。作者在诗里斥责了贾似道之流的罪行，指出了亡国的历史教训，字里行间充满愤慨和悲痛。\r\n【解释】①越州--这一组绝句共二十首，写的是关于南宋覆亡的事，南宋京城临安古为越国之地，所\r\n以用“越州”题名。②师相平章--师相，太师相国。平章，唐朝以后担任相实际职务的人常常冠以“平章\r\n事”头衔。这里是指贾似道。他在南宋末年掌握了多年军政大权。度宗时权势显赫，封太师、平章军国重\r\n事，朝廷大事都要在他的私宅里裁决。他一味享乐，根本不想抗击元兵，甚至隐匿战情愚弄朝野。后被革\r\n职放逐。③萧墙祸--萧墙即门屏，借指内部，一般把内患叫作“萧墙之祸”。④断桥--西湖白堤上的一座\r\n桥，这里借指抽宋朝廷。这两句说：酿成亡国大祸，并非始自今日，原因在于贾似道之流一直弄权误国\r\n，不奖赏保卫国家有功的将士。"
        },
        {
            "title": "蓟北春望",
            "content": "江南二月蕨笋肥，江北客行殊未归。\r\n怕上西楼洒乡泪，东风吹雨湿征衣。"
        },
        {
            "title": "湖州歌九十八首",
            "content": "会同馆里紫蒙茸，兰麝飘来阵阵风。\r\n箫鼓沸天回雁舞，黄罗帐幔燕三宫。"
        },
        {
            "title": "大元皇后游蓬莱岛",
            "content": "午夜红云满太清，晓来王母下瑶京。\r\n日從万岁山头出，人在九重天上行。"
        },
        {
            "title": "忠武侯庙",
            "content": "夔门春水拍天流，人日倾城踏碛游。\r\n古庙虫蛇穿画壁，竹风溪雨共啾啾。"
        },
        {
            "title": "歌风台",
            "content": "百尺荒台禾黍悲，沈思往事似轮飞。\r\n洛中车驾秦皇去，沛上风云汉帝归。\r\n鹰入塞榆冲雁阵，鹘穿城树破鸦围。\r\n东徐金少英雄恨，留与行人歌是非。"
        },
        {
            "title": "吴儿",
            "content": "玉貌儿童泪盈把，辫发垂肩行酒斝。\r\n将军又去打苏州，出门指使教牵马。"
        },
        {
            "title": "夷山醉歌",
            "content": "楚狂醉歌歌正发，更上梁台望明月。\r\n朔风猎猎吹我衣，绝代佳人皎如雪。\r\n搥羯鼓，弹箜篌，\r\n烹羊宰牛坐糟丘，一笑再笑扬清讴。\r\n遥看汴水波声小，锦櫂忘还事多少。\r\n昨日金明池上来，艮岳凄凉麋鹿绕。\r\n麦青青，黍离离，万年枝上鸦乱啼。\r\n二龙北狩不复返，六龙南渡无还期。\r\n金铜泪迸露盘湿，画阑桂柱酸风急。\r\n鸠居鹊构苍隼入，蛇出燕巢白狐立。\r\n东南地陷妖气黑，双凤高飞海南陌。\r\n吴山日落无沈沈，母子同行向天北。\r\n关河万里雨露深，小儒何必悲苦辛。\r\n归来耳热忘头白，买笑挥金莫相失。\r\n呼奚奴，吹觱篥，\r\n美人纵复横，今夕复何夕。\r\n楚狂醉歌歌欲辍，老猿为我啼竹裂。"
        },
        {
            "title": "居拟苏武四首",
            "content": "结发为新婚，恩爱相匹俦。\r\n欢乐殊未已，征夫忽西游。\r\n中夜起彷徨，仰视天汉流。\r\n众星正纵横，皓月澄中州。\r\n明发临古道，古道何悠悠。\r\n生死从此辞，握手泪不收。\r\n勉哉惜芳姿，毋使怀百忧。\r\n丈夫抱赤心，妇女安可留。"
        },
        {
            "title": "水龙吟 淮河舟中夜闻宫人琴声",
            "content": "鼓鞞惊破霓裳，海棠亭北多风雨。歌阑酒罢，玉啼金泣，此行良苦。驼背模糊，马头匼匝，朝朝暮暮。自都门燕别，龙艘锦缆，空载得、春归去。目断东南半壁，怅长淮、已非吾土。受降城下，草如霜白，凄凉酸楚。粉阵红围，夜深人静，谁宾谁主。对渔灯一点，羁愁一搦，谱琴中语。\r\n【注释】：【注释】：\r\n这又是汪元量关于国破家亡的伤感词。\r\n1276 年（宋恭帝德祐二年）正月 ，元军南下 ，丞相伯颜率领大军攻到南宋都城临安东北的皋亭山 。南宋朝野震荡，太后谢氏传国玺请求降元。不久，元大军兵入临安，三宫都做了俘虏。后帝后、妃嫔及宫官三千多元被押北上燕京，汪元量其时为乐师，也裹挟其中 。在途径淮河时 ，舟中宫女奏起琴，琴声哀凄，勾起了汪元量缕缕痛苦的情思，感怀而作《水龙吟》。“鼓鼙惊破霓裳 ，海棠亭北多风雨”，起笔即点出德祐之难，用形象的语言，写亡国的巨变。朝廷还沉浸在欢歌乐舞之中，却突然被城外惊天动地的战鼓惊醒 ，战争的血雨腥骤然降落的皇城深宫 。白居易《长恨歌》“渔阳鼙鼓动地来，惊破霓裳羽衣曲 ”乃前句所本。海棠亭即指唐宫内的沉香亭。《太真外传》记 ：“上皇登沉香亭诏太真妃子 ，妃子时卯醉未醒，命力士从侍儿扶掖而至 。妃子醉颜残妆，鬓乱钗横，不能再拜 。上皇笑曰 ：‘岂是妃子醉，真海棠睡未足耳 。”这里 ，借唐天宝之变写本朝之事，借历史来喻今，批判朝廷的败落 。“玉啼金泣”“金泣”兼用金人滴泪的典故 ，典见于李贺《金铜仙人辞汉歌序》：“仙人临载 ，乃潸然泣下 。” 写易代被遣的悲哀 ，颇为贴切。\r\n“驼背模糊”三句，点化杜甫 “马头金稦匝，驼背锦模糊”（《送蔡希曾还陇右》）诗句，承上“此行良苦”，想象到敌国之地的亡国奴生活 。“自都门宴别”三句，极言其“ 苦 ”。“龙艘锦缆”指的是隋炀帝事，用来比喻帝后所乘之舟 。南下和北上都是亡国之事这三句，既是舟载北行的实况写照 ，意谓国运已尽、无力回天。“ 春 ”是押解出发的季节 ，象征南宋国运。“春归去”指南宋王朝的国亡如春天一样终结。“空”字浸透了徒唤奈何的深悲。\r\n下片转写船经淮河时的感受。“长淮”点题“淮河舟中 ”。“非吾土”用王粲《登楼赋》“虽信美而非吾土兮”之意。望断长淮，美景色已非昔日色调，盖心情不同之故。“目断”、“怅”，眷恋、凄婉之情赤者然墨上。“受降”三句，借用唐李益《夜上受降城闻笛》诗句：“受降城外月如霜”，再以设想之辞，想起以后的生活，心中泛起陈陈酸楚。汉、唐均有受降城，多在西北边塞但非一地。这里仅借用而已，不是实指。\r\n“ 粉阵”以下，目光又从远方回到近旁。帝王、侍臣、后妃、宫女 、等级原本森严，而今“ 粉阵红围”皆为囚徒，主奴难辨，不分宾主。在狭窄的小舟中，拥挤着入眠。唯独那位满怀愁绪，多愁善感的宫女 ，在孤灯下弹拨着琴弦，也撩拨着词人幽伤的心绪。最后三句直应词题“夜闻宫人琴声 ”收束全篇，含蕴悠长。上片重在铺陈背景，下片围绕题面。同时将时间与空间拓展到行前和今后，统一在“惊”“苦”的感情基调上 。从而避免了章法上的平铺直叙。“龙艘锦缆”极具象征意味。\r\n宋末国变的山河之恸，词家创作甚多，但多托为咏物，字面隐晦表意模糊 。汪元量的这首词则不同，作者以亲历之事，细作陈述，更是有感而发，情真意切。作者借宫女的琴弦，抒发了“亡国之苦，去国之戚”。"
        },
        {
            "title": "天坛山",
            "content": "我登天坛山，洒然清吟目。\r\n群峰如儿孙，罗列三十六。\r\n支藤陟曾巅，中有少室屋。\r\n山人化飞仙，庭除生苜宿。\r\n古碑野火烧，剥落字难读。\r\n雏鹿卧幽岩，孤鸟响空谷。\r\n解鞍小迟留，偷閒半日足。\r\n长啸归去来，题诗纪幽独。"
        },
        {
            "title": "唐律寄呈父凤山提举十首",
            "content": "西兴渡口乱啼鸦，锦缆牵江目力赊。\r\n六馆衣冠沦道路，三宫珠玉走风砂。\r\n山川不尽心难老，岁月忧煎发渐华。\r\n行到湘南归不得，倚门应是望天涯。"
        },
        {
            "title": "牡丹平",
            "content": "长平山上紫云封，蜀老相传隐者宫。\r\n高树蔽天三十里，开花十丈舞春风。"
        },
        {
            "title": "湖州歌九十八首",
            "content": "江南郡守列金阶，内里华筵日日排。\r\n文武官僚多二品，还乡尽带虎头牌。"
        },
        {
            "title": "湖州歌九十八首",
            "content": "锦颿高揭绣帘开，鼍鼓声悲凤管哀。\r\n月子纤纤云里见，吴江不尽暮潮来。"
        },
        {
            "title": "平原郡公赵福王挽章",
            "content": "大王无起日，草木尽伤悲。\r\n生在太平世，死当离乱时。\r\n南冠流远路，北面幸全尸。\r\n旧客行霜霰，呼天泪湿麾。"
        },
        {
            "title": "幽州歌",
            "content": "汉儿辫发笼氈笠，日暮黄金台上立。\r\n臂鹰解带忽放飞，一行塞雁南征急。"
        },
        {
            "title": "月夜拟李陵诗传",
            "content": "嘉会不可再，聚散空彷徨。\r\n临流歌长吟。送子游远方。\r\n悲风来天末，圆月流景光。\r\n行人驾言迈，令我结中肠。\r\n岂无一尊酒，与子发慨慷。"
        },
        {
            "title": "函谷关",
            "content": "西风吹我度函关，古壑泉声静自閒。\r\n老子骑牛沙上去，仙人化鹤苑中还。\r\n断崖木脱悬残日，绝域云横失好山。\r\n旧说度关珠履客，一声鸡唱翠微间。"
        },
        {
            "title": "杭州杂诗和林石田",
            "content": "静看从衡士，番成买卖儿。\r\n禁中惊战鼓，城上出降旗。\r\n魏操非无汉，唐渊不有隋。\r\n从兹更革后，宁复太平期。"
        },
        {
            "title": "湖州歌九十八首",
            "content": "皇帝初开第一筵，天颜问劳思绵绵。\r\n大元皇后同茶饭，宴罢归来月满天。"
        },
        {
            "title": "琴台",
            "content": "文园多病厌文君，恨入金徽不忍闻。\r\n寂寞高台留古迹，来牛去马自成群。"
        },
        {
            "title": "青阳提刑哀些",
            "content": "提刑辞宋国，奉使到燕都。\r\n入贡能全璧，怀归不献图。\r\n看羊居北海，化鹤返西湖。\r\n楚客歌哀些，临棺奠酒壶。"
        },
        {
            "title": "杭州杂诗和林石田",
            "content": "天下愁无尽，生前乐有涯。\r\n文章一小技，富贵总虚花。\r\n尘入金张宅，草生王谢家。\r\n可怜三月火，不见八姨车。"
        },
        {
            "title": "御宴蓬莱岛",
            "content": "晓入重闱对冕旒，内家开宴拥歌讴。\r\n驼峰屡割分金盌，马嬭时倾泛玉瓯。\r\n禁苑风生亭北角，寝园日转殿西头。\r\n山前山后花如锦，一朵红云侍辇游。"
        },
        {
            "title": "幽州秋日听王昭仪琴",
            "content": "瑶池宴罢夜何其，拂拭朱弦落指迟。\r\n弹到急时声不乱，曲当终处意尤奇。\r\n雪深沙碛王嫱怨，月满关山蔡琰悲。\r\n羁客相看默无语，一襟秋思自心知。"
        },
        {
            "title": "彭州",
            "content": "我到彭州酒一觞，遗儒相与话凄凉。\r\n渡江九庙归尘土，出塞三宫坐雪霜。\r\n岐路茫茫空望眼，兴亡滚滚入愁肠。\r\n此行历尽艰难处，明日繁华是锦乡。"
        },
        {
            "title": "衡山道中寄平远赵宣慰",
            "content": "回雁峰前问讯，楚江几度兰香。\r\n望美人兮何许，水云隔断潇湘。"
        },
        {
            "title": "越州歌二十首",
            "content": "内湖三月赏新荷，锦缆龙舟缓缓拖。\r\n醉里君王宣乐部，隔花教唱采莲歌。"
        },
        {
            "title": "贾魏公府",
            "content": "湖边不见碾香车，断珥遗钿满路涂。\r\n门迳风轻飞野马，亭台火尽及池鱼。\r\n海棠花下生青杞，石竹丛边出紫苏。\r\n却忆相公游赏日，三千卫士立阶除。"
        },
        {
            "title": "月夜拟李陵诗传",
            "content": "河梁日将暮，游子安所从。\r\n执手古路侧，征裾飘长风。\r\n行行忽已远，眇若孤飞鸿。\r\n人生非松乔，代谢自有终。\r\n长当崇令名，赤心以为忠。"
        },
        {
            "title": "泸州",
            "content": "复作泸州去，轻舟疾复徐。\r\n峡深藏虎豹，谷暗隐樵渔。\r\n西望青羌远，南瞻白帝迂。\r\n晴岚侵簟枕，寒露溼衣裾。\r\n野沼荷将尽，山园荔已疏。\r\n长官相见后，置酒斫鲸鱼。"
        },
        {
            "title": "岁暮过信州灵溪",
            "content": "不弹长铗叹无车，独倚枯筇面碧虚。\r\n兵破乡村人住少，火烧桥道客行疏。\r\n云低天阔鹰呼隼，水落溪喧獭趁鱼。\r\n东骛西驰归未得，明朝又是岁将除。"
        },
        {
            "title": "湖州歌九十八首",
            "content": "芦荻飕飕风乱吹，战场白骨暴沙泥。\r\n淮南兵后人烟绝，新鬼啾啾旧鬼啼。"
        },
        {
            "title": "湖州歌九十八首",
            "content": "拨尽琵琶意欲悲，新愁旧梦两依依。\r\n江楼吹笛三更后，细雨灯前醉玉妃。"
        },
        {
            "title": "余将南归燕赵诸公子携妓把酒钱别醉中作把酒",
            "content": "君把酒，听我歌。\r\n君不见陌上桑，鹑奔奔兮鹊疆疆。\r\n高堂今夕灯烛光，燕姝赵女吹笙簧。\r\n君把酒，听我歌。\r\n美人美人美如此，倾城倾国良有以。\r\n周惑褒姒烽火起，纣惑妲己贤人死。\r\n君把酒，听我歌。\r\n汉家之乱吕太后，唐家之乱武则天。\r\n魏公铜台化焦土，隋炀月殿成飞烟。\r\n君把酒，听我歌。\r\n美人美人色可食，美人美人笑可爱。\r\n美人命薄争奈何，美人色衰相弃背。\r\n美人一笑难再得，美人绝色今何在。\r\n君不见马嵬坡下杨太真，天生尤物不足珍。\r\n那及唐虞九妇人，千古万古名不湮。\r\n\r\n【注释】：【原题】：\r\n余将南归燕赵诸公子携妓把酒钱别醉中作把酒听歌行"
        },
        {
            "title": "嘉定府",
            "content": "郡楼着眼蜀天宽，分得巴江水一湾。\r\n大小峨眉相对立，梨花山接海棠山。"
        },
        {
            "title": "杭州杂诗和林石田",
            "content": "逃难藏深隐，重逢出近诗。\r\n乾坤一反掌，今古两愁眉。\r\n我作新亭泣，君生旧国悲。\r\n向来行乐地，夜雨走狐狸。"
        },
        {
            "title": "唐律寄呈父凤山提举十首",
            "content": "昔年去国大苍黄，同舍诸生半死亡。\r\n春别浙江花似雾，秋行碛地草如霜。\r\n时沽市酒借余景，屡宿官邮悲故乡。\r\n满目故人皆厚禄，吾侪添得两奚囊。"
        },
        {
            "title": "湖州歌九十八首",
            "content": "宝应城南柳数枝，葭墙艾席是民居。\r\n眼前境逆没诗兴，忽有小舟来卖鱼。"
        },
        {
            "title": "酬方塘赵待制见赠",
            "content": "久谓儒冠误，穷愁方弃书。\r\n十年心不展，万里意何如。\r\n司马归无屋，冯驩出有车。\r\n吾曹犹未化，烂醉且穷庐。"
        },
        {
            "title": "浮丘道人招魂歌",
            "content": "有子有子衣裳单，皮肉冻死伤其寒。\r\n蓬空煨烬不得安，叫怒索饭饥无餐。\r\n乱离走窜千里山，荆棘蹲坐肤不完。\r\n失身被系泪不乾，父闻此语摧心肝。\r\n呜呼六歌兮歌欲残，魂招不来心鼻酸。"
        },
        {
            "title": "浮丘道人招魂歌",
            "content": "有女有女清且淑，学母晓妆颜如玉。\r\n忆昔狼狈走空谷，不得还家收骨肉。\r\n关河丧乱多杀戮，白日驱人夜烧屋。\r\n一双白璧委沟渎，日暮潜行向天哭。\r\n呜呼七歌兮歌不足，魂招不来泪盈掬。"
        },
        {
            "title": "画溪酒边",
            "content": "夜来饮酒醉如何，酒醒方知事转多。\r\n赵国未衰廉蔺在，齐城将下郦韩过。\r\n鹊飞月树无依所，龙入风江漫作波。\r\n忽有好诗来眼底，画溪榔板唱渔歌。"
        },
        {
            "title": "竹枝歌十首",
            "content": "快风吹我入三巴，桂櫂兰桡倚暮花。\r\n一道月明天似水，湘灵鼓瑟下长沙。"
        },
        {
            "title": "居拟苏武四首",
            "content": "皎皎云间月，灼灼我室闾。\r\n酣歌美长夜，清辉丽高隅。\r\n征夫许报国，将使万里途。\r\n是时吹寒风，晨起驱行车。\r\n仰视天文乖，俯视长江殊。\r\n良友惜远别，执手相踟蹰。\r\n清时不屡好，嘉会难再娱。\r\n万里一失所，中道将何如。\r\n愿子著明誓，善保千金躯。"
        },
        {
            "title": "永安宫",
            "content": "蜀主遗宫有古槐，颓墙古木鸟喈喈。\r\n金舆罢幸荒金屋，玉仗休班废玉阶。\r\n三峡浪舂红日碎，两岸风振黑云霾。\r\n孔明图垒仍登览，野寺残僧拾堕柴。"
        },
        {
            "title": "湖州歌九十八首",
            "content": "太皇太后过江都，遥指淮山似画图。\r\n抛却故家风雨外，夜来归梦绕西湖。"
        },
        {
            "title": "唐律寄呈父凤山提举十首",
            "content": "黄帽催人急放舟，荻花枫叶共飕飕。\r\n天公作恶云翻手，河伯为妖风打头。\r\n接翅野鸦围古堞，断行孤雁落中州。\r\n吴山只隔淮山路，江北江南处处愁。"
        },
        {
            "title": "燕歌行",
            "content": "北风刮地愁云彤，草木烂死黄尘蒙。\r\n挝鞞伐鼓声咚咚，金鞍铁马摇玲珑。\r\n将军浩气吞长虹，幽并健儿胆力雄。\r\n战车轧轧驰先锋，甲戈相拨声摩空。\r\n雁行鱼贯弯角弓，披霜踏雪渡海东。\r\n斗血浸野吹腥血，捐躯报国效死忠。\r\n鼓衰矢竭谁收功，将军卸甲入九重。\r\n锦袍宣赐金团龙，天子锡宴葡萄宫。\r\n烹龙炰鸾割驼峰，紫霞潋滟琉璃锺。\r\n天颜有喜春融融，乞与窈窕双芙蓉。\r\n虎符腰佩官益穹，归来贺客皆王公。\r\n戟门和气春风中，美人左右如花红。\r\n朝歌夜舞何时穷，岂知沙场雨溼悲风急，\r\n冤魂战鬼成行泣。"
        },
        {
            "title": "昭君墓",
            "content": "一昔王昭君，远嫁单于去。\r\n上马出宫门，琵琶语如诉。\r\n昔为汉宫妃，觅句绕沙碛。\r\n一吟三徘徊，日卓人影直。\r\n孤鸿云中来，对我声呖呖。\r\n乃知晴天好，物类各有适。\r\n顷刻片云生，雪花大如席。\r\n伟哉复伟哉，造物真戏剧。"
        },
        {
            "title": "湖州歌九十八首",
            "content": "杭州万里到幽州，百咏歌成意未休。\r\n燕玉偶然通一笑，歌喉宛转作吴讴。"
        },
        {
            "title": "寄李鹤田",
            "content": "文江别后又三年，别后三年诗几篇。\r\n老去莫思身外事，命穷甘作饮中仙。\r\n天阴雨溼龙归海，云淡风轻鹤在田。\r\n回首西湖湖上路，新蒲细柳为谁妍。"
        },
        {
            "title": "湖州歌九十八首",
            "content": "晓望燕云正雪天，闭门氈帐恣高眠。\r\n内家遗钞三千锭，添赐三宫日用钱。"
        },
        {
            "title": "湖州歌九十八首",
            "content": "万骑横江泣鼓鞞，千枝画角一行吹。\r\n淮南今夜好明月，船上美人空泪垂。"
        },
        {
            "title": "湖州歌九十八首",
            "content": "官军两岸护龙丹，麦饭鱼羹进不休。\r\n宫女垂头空作恶，暗抛珠泪落船头。"
        },
        {
            "title": "江上",
            "content": "太学诸斋拣秀才，出门何处是金台。\r\n楝花风紧子规急，杨柳烟昏黄鸟哀。\r\n潮落潮生天外去，人歌人哭水边来。\r\n推篷坐对吴山月，几度关门击柝回。"
        },
        {
            "title": "湖州歌九十八首",
            "content": "船到沧州且少留，客来同上酒家楼。\r\n沿河树折枣初剥，满地藤枯瓜未收。"
        },
        {
            "title": "云安闻鹃",
            "content": "云安风景愚能说，苍峡风掀浪如雪。\r\n杜鹃叫得口流血，染遍山花归不得。\r\n臣甫再拜哦新诗，诗成甫也成愁绝。\r\n都人重是古帝魂，敬重此鸟心不辍。\r\n不知此鸟知不知，四时叫得巴山裂。\r\n却忆群姬左右趋，三十六宫醉花月。"
        },
        {
            "title": "杭州杂诗和林石田",
            "content": "春去雨方歇，水流花自飞。\r\n人生蝼蚁梦，世道犬羊衣。\r\n日月东西驿，乾坤阖闢扉。\r\n斯令无二子，空有首阳薇。"
        },
        {
            "title": "三衢官舍和王府教",
            "content": "十年牢落走穷荒，万里归来行路长。\r\n坐上佳宾能鼓瑟，窗前细雨好烧香。\r\n武淹某泽常思汉，甫寓鄜州只念唐。\r\n秉烛相看真梦寐，夜阑无语意茫茫。"
        },
        {
            "title": "瀛国公入西域为僧号木波讲师",
            "content": "木老西天去，袈裟说梵文。\r\n生前从此别，去后不相闻。\r\n忍听北方雁，愁看西域云。\r\n永怀心未已，梁月白纷纷。"
        },
        {
            "title": "月夜拟李陵诗传",
            "content": "清时难再得，离别安可留。\r\n出门望西北，欲往还绸缪。\r\n俯视长河奔，方舟激中流。\r\n惊波一何骇，返顾令人忧。\r\n天风吹枯桑，日暮寒飕飕。\r\n何当从此别，送子狐白裘。"
        },
        {
            "title": "湖州歌九十八首",
            "content": "销金帐下忽天明，梦里无情亦有情。\r\n何处乱山可埋骨，暂时相对坐调笙。"
        },
        {
            "title": "读史",
            "content": "饿死首阳二子，偷生商岭四翁。\r\n刘项称王称霸，关张无命无功。"
        },
        {
            "title": "浮丘道人招魂歌",
            "content": "有官有官位卿相，一代儒宗一敬让。\r\n家亡国破身漂荡，铁汉生擒今北向。\r\n忠肝义胆不可状，要与人间留好样。\r\n惜哉斯文天已丧，我作哀章泪悽怆。\r\n呜呼九歌兮歌始放，魂招不来默惆怅。"
        },
        {
            "title": "吴江",
            "content": "吴江潮水化虫沙，两岸垂杨噪乱鸦。\r\n舟子鱼羹分宰相，路人麦饭进官家。\r\n莫思后事悲前事，且向天涯到海涯。\r\n回首尚怜西去路，临平山下有荷花。"
        },
        {
            "title": "越州歌二十首",
            "content": "一阵西风满地烟，千军万马浙江边。\r\n官司把断西兴渡，要夺渔船作战船。"
        },
        {
            "title": "长沙",
            "content": "洞庭过了浪犹高，河伯欣然止怒涛。\r\n傍岸买鱼仍问米，登楼呼酒更持螯。\r\n湘汀暮雨幽兰溼，野渡寒风古树号。\r\n诗到巴陵吟不得，屈原千古有离骚。"
        },
        {
            "title": "嵩山",
            "content": "客行天地中，嵩峰何突兀。\r\n鸟道阻且修，马烦行复歇。\r\n一入玉女窗，便觉幽兴发。\r\n好鸟鸣嘤嘤，细草乱如发。\r\n石城荫青松，琼壁白喷雪。\r\n中有神圣居，飞甍半摧折。\r\n宝绘翳苔莓，古碑字亦灭。\r\n莫辩千载事，焉能踏仙辙。\r\n徒有感慨怀，脉脉泪不绝。"
        },
        {
            "title": "西湖旧梦",
            "content": "月香水影逋梅白，雨色晴光坡柳青。\r\n一箇销金锅子里，舞裾歌扇不曾停。"
        },
        {
            "title": "巴陵",
            "content": "重到巴陵秋正清，岳阳城下系孤舲。\r\n江湖万里水云阔，天地一凉河叹明。\r\n月出洞庭鱼婢舞，气蒸云梦雁奴腥。\r\n篙工又鼓潇湘花，渔笛渔榔上下鸣。"
        },
        {
            "title": "虎丘",
            "content": "维舟与客访兴亡，寺有残僧说故王。\r\n宝物已销龙虎气，奎章犹射斗牛光。\r\n为妖真女花藏墓，说法生公月满堂。\r\n邂逅一樽归路远，樵歌牧笛送斜阳。"
        },
        {
            "title": "湖州歌九十八首",
            "content": "青天澹澹月荒荒，两岸淮田尽战场。\r\n宫女不眠开眼坐，更听人唱哭襄阳。"
        },
        {
            "title": "越州歌二十首",
            "content": "苍生恸哭入云霄，内苑琼林已作樵。\r\n打断六更天未晓，禁庭两桁籸盘烧。"
        },
        {
            "title": "湖州歌九十八首",
            "content": "恰到杨村旧马头，北风吹雨便成秋。\r\n呜呜鬼物败人兴，掩却篷窗且睡休。"
        },
        {
            "title": "竹枝歌十首",
            "content": "白头渔父白头妻，网得鱼多夜不归。\r\n生怕渡官搜着税，巴东转柁向巴西。"
        },
        {
            "title": "昌州海棠有香二首",
            "content": "香霏堂上树婆娑，不见嫣然亦可嘉。\r\n且向秋风一盃酒，枝头的的两三花。\r\n夜梦花仙索我诗，他山别种世间稀。\r\n一年四季花如锦，莫把娇姿比贵妃。"
        },
        {
            "title": "杭州杂诗和林石田",
            "content": "日月往来谷，乾坤生杀机。\r\n江春蛟妾舞，塞暖雁奴归。\r\n逆旅诗添债，愁城酒破围。\r\n如何秦相国，昨夜{左火右鸟}韩非。"
        },
        {
            "title": "贾魏公府",
            "content": "葛岭当年宰相家，游人不敢此行过。\r\n柳阴夹道莺成市，花影压阑蜂闹衙。\r\n六载襄阳围已解，三更鲁港事如何。\r\n栋梁今日皆焦士，新有园丁种火麻。"
        },
        {
            "title": "湖州歌九十八首",
            "content": "第八筵开在北亭，三宫丰燕已恩荣。\r\n诸行百戏都呈艺，乐局伶官叫点名。"
        },
        {
            "title": "星子驿别客",
            "content": "星江彼此系行舟，我向南州君北州。\r\n彭泽初归元亮醉，沙场远使子卿愁。\r\n人生离合花间蝶，世事浮沉柳外鸥。\r\n明日沾襟各分手，相思何处倚高楼。"
        },
        {
            "title": "废宅",
            "content": "王侯多第宅，草满玉阑干。\r\n纵有春光在，人谁看牡丹。"
        },
        {
            "title": "锦江蜀先主庙",
            "content": "国破人何在，宫名喜尚存。\r\n虽云蜀先主，犹是汉诸孙。\r\n吴魏不相下，关张岂少恩。\r\n崩年在三峡，遗恨满乾坤。"
        },
        {
            "title": "黄州江下",
            "content": "黄洲渡口，赤壁矶头。\r\n冷风凄雨，一葉扁舟。"
        },
        {
            "title": "湖州歌九十八首",
            "content": "第十琼筵敞禁庭，两厢丞相把壶瓶。\r\n君王自劝三宫酒，更送天香近玉屏。"
        },
        {
            "title": "旧內曲水池",
            "content": "锦沟引水入觞池，两两金船上下驰。\r\n春季夫人扶辇疾，玉堂学士带花迟。\r\n当时行乐虽然秘，此日遗踪自可悲。\r\n回首支郎新栋宇，浮屠千尺白差差。"
        },
        {
            "title": "寰州道中",
            "content": "穷荒六月天，地有一尺雪。\r\n孤儿可怜人，哀哀泪流血。\r\n书生不忍啼，尸坐愁欲绝。\r\n鼙鼓夜达明，角笳竞於邑。\r\n此时入骨寒，指堕肤亦裂。\r\n万里不同天，江南正炎热。"
        },
        {
            "title": "湖州歌九十八首",
            "content": "第九筵开尽帝妃，三宫端坐受金卮。\r\n须臾殿上都酣醉，拍手高歌舞雁儿。"
        },
        {
            "title": "越州歌二十首",
            "content": "群臣上疏纳忠言，国害分明在目前。\r\n只论平章行不法，公田之后又私田。"
        },
        {
            "title": "题王导像",
            "content": "秦淮浪白蒋山青，西望神州草木腥。\r\n江左夷吾甘半壁，只缘无泪洒新亭。"
        },
        {
            "title": "湖州歌九十八首",
            "content": "北风吹雨入篷间，宫女腰肢瘦怯寒。\r\n阿监隔船相借问，计程今日到淮安。"
        },
        {
            "title": "巴江",
            "content": "巴□鼓櫂兴悠悠，野鹿衔花出峡头。\r\n网得巨鱼堪切脍，攜觞重上荔枝楼。"
        },
        {
            "title": "越州歌二十首",
            "content": "月夜湖歌歌正长，船来船去水茫茫。\r\n上塘歌了下塘唱，更唱吴王与越王。"
        },
        {
            "title": "杭州杂诗和林石田",
            "content": "蠋也吞声哭，潜行到水头。\r\n人谁包马革，子独衣羊裘。\r\n水面生何益，南冠死则休。\r\n百年如过翼，抚掌笑孙刘。"
        },
        {
            "title": "湖州歌九十八首",
            "content": "丝雨绵云五月寒，淮堧遗老笑儒冠。\r\n行军元帅来相探，折送驼峰炙一盘。"
        },
        {
            "title": "药市",
            "content": "蜀乡人是大医王，一道长街尽药香。\r\n天下苍生正狼狈，愿分良剂救膏肓。"
        },
        {
            "title": "麻姑仙坛歌",
            "content": "麻姑飘飘出烟雾，红尾凤飞骑不住。\r\n青城山高风露寒，佩环挂着山花树。\r\n花雾蒙蒙香湿衣，一点柔红泻香露。\r\n群仙行酒擘麒麟，玉盌金盘间犀箸。\r\n琼璈笛含氤氲，二十三弦语幽素。\r\n琼台醼罢醉不归，月出昆仑天未曙。\r\n青衣结束金丝蕊，鹤扇双行引归路。\r\n白云叠叠水潺潺，神仙窟宅知何处。"
        },
        {
            "title": "湖州歌九十八首",
            "content": "第三筵开在蓬莱，丞相行杯不放杯。\r\n割马烧羊熬解粥，三宫宴罢谢恩回。"
        },
        {
            "title": "湖州歌九十八首",
            "content": "一片淮山落照中，开船忽遇打头风。\r\n行军元帅传言语，别拨官军下浙东。"
        },
        {
            "title": "幽州除夜",
            "content": "十年旅食在天涯，到处身安只是家。\r\n雪塞春回邹衍律，霜营寒入祢衡挝。\r\n壶倾卯酒杯浮粟，厨出辛盘饤簇花。\r\n奴仆不须喧鼓吹，恐惊枥马与林鸦。"
        },
        {
            "title": "李陵台",
            "content": "伊昔李少卿，筑台望汉月。\r\n月落泪纵横，凄然肠断裂。\r\n当时不受死，心怀归汉阙。\r\n岂谓壮士身，中道有摧折。\r\n我行到寰州，悠然见突兀。\r\n下马登斯台，台荒草如雪。\r\n妖氛霭冥蒙，六合何恍惚。\r\n伤彼古豪雄，清泪泫不歇。\r\n吟君五言诗，朔风共呜咽。"
        },
        {
            "title": "杭州杂诗和林石田",
            "content": "世变长椎髻，时更短后衣。\r\n魏庭翁仲泣，唐殿子孙非。\r\n树秃鸦争集，梁空燕自归。\r\n断桥春已暮，无赖柳花飞。"
        },
        {
            "title": "湖州歌九十八首",
            "content": "一匊吴山在眼中，楼台累累间青红。\r\n锦颿后夜烟江上，手抱琵琶忆故宫。"
        },
        {
            "title": "竹枝歌十首",
            "content": "黄陵庙前枫叶丹，黄陵渡头烟水寒。\r\n美人万里不相见，月子弯弯只自看。"
        },
        {
            "title": "竹枝歌十首",
            "content": "柘枝舞罢竹枝歌，风烛须臾奈尔何。\r\n马玉池中鸿雁密，定王台上骆驼多。"
        },
        {
            "title": "玉局诗",
            "content": "联骑来登卯酉山，老君玉局护阑干。\r\n步虚殿上香云绕，空翠萧森北斗寒。"
        },
        {
            "title": "戎州",
            "content": "锦荔戎州第一奇，大如鸡子压枝垂。\r\n金刀剪下三千颗，对客从容把酒卮。"
        },
        {
            "title": "柴秋堂越上寄诗就韶柬奚秋崖",
            "content": "越王台上我同游，越女楼中君独留。\r\n燕子日长宜把酒，鲤鱼风起莫行舟。\r\n江山有待伟人出，天地不仁前辈休。\r\n何处如今觅巢许，欲将心事与渠谋。"
        },
        {
            "title": "南归对客",
            "content": "北行十三载，痴懒身羁孤。\r\n勒马向天山，咄咄空踟蹰。\r\n穷阴六月内，白雪飞穹庐。\r\n冷气刺骨髓，寒风割肌肤。\r\n饥餐枣与栗，渴饮酪与酥。\r\n弃置勿复言，言之则成迂。\r\n前年走河北，荆榛郁丘墟。\r\n夜宿古战场，鬼物声呜呜。\r\n去年及淮南，黄尘翳行裾。\r\n长流漂白骨，满目皆畏途。\r\n今年归湖山，乔木依故居。\r\n堂前双老亲，粲粲色敷腴。\r\n壁间岂无琴，床头亦有书。\r\n友朋日过從，可嬉仍可娱。\r\n开轩耿晴色，梅花绕庭除。\r\n呼儿斫海鲸，新篘酒盈壶。\r\n偶尔得生还，相对真梦如。\r\n万事一画饼，百年捋髭须。\r\n向来误儒冠，今也无壮图。\r\n且愿休王师，努力加饭蔬。"
        },
        {
            "title": "湖州歌九十八首",
            "content": "铁瓮城头马乱嘶，金陵城下砲如飞。\r\n黑风卷地鼓鼙急，昨夜常州又受围。"
        },
        {
            "title": "草堂",
            "content": "白发遨游梓阆间，中原戎马未平安。\r\n粗饭浊醪常欠缺，老妻稚子半饥寒。\r\n扁舟出峡风涛壮，短褐行湘天地宽。\r\n侨寓耒阳牛酒饱，不知曾忆使君滩。"
        },
        {
            "title": "湖州歌九十八首",
            "content": "两下金幱障御阶，异香缥缈五门开。\r\n都人罢市从容立，迎接南朝驸马来。"
        },
        {
            "title": "初庵傅学士归田里",
            "content": "燕台同看雪花天，别后音书雁不传。\r\n紫阁笑谈为职长，彤闱朝谒在班前。\r\n挥毫屡扫三千字，把酒时呼十四弦。\r\n闻已挂冠归故里，尚方宣赐钞成船。"
        },
        {
            "title": "湖州歌九十八首",
            "content": "受降城下草离离，寒食清明只自悲。\r\n汉寝秦陵何处在，莺花无主雨如丝。"
        },
        {
            "title": "南岳道中二首",
            "content": "南岳阴阴松道凉，又骑站马望荆襄。\r\n山中老柏滴寒翠，江上危峰撑夕阳。\r\n昔往不堪经滟澦，此行重得看潇湘。\r\n三宫万里知安否，何日檀栾把寿觞。"
        },
        {
            "title": "湖州歌九十八首",
            "content": "万里羇孤夜忆家，边城吹角更吹笳。\r\n须臾敕使传言语，今日天庭赏雪花。"
        },
        {
            "title": "湖州歌九十八首",
            "content": "江头杨柳舞婆娑，万马成群啮短莎。\r\n北客醉中齐拍手，隔船又唱采茶歌。"
        },
        {
            "title": "小桃源入三岩观鱼",
            "content": "眉州城外小桃源，行入三岩涧水喧。\r\n人近碧潭才抚掌，唤鱼出沿跳龙门。"
        },
        {
            "title": "太华峰",
            "content": "华山山木乱纷纷，铁销垂垂袅袅猿。\r\n石齿齿前光烁烁，壁岩岩后势奔奔。\r\n奇奇怪怪云根耸，郁郁葱葱雾气昏。\r\n上上上头仍上上，最高高处有乾坤。"
        },
        {
            "title": "商山庙",
            "content": "蹇柏枯松枕庙门，独瞻遗像酹清尊。\r\n紫芝奕奕浮香气，碧草纤纤没烧痕。\r\n羽翼已成犹有说，腹心相视更何言。\r\n高歌一曲归来隐，静看山禽哺子孙。"
        },
        {
            "title": "湖州歌九十八首",
            "content": "丞相催人急放舟，舟中儿女泪交流。\r\n淮南渐远波声小，犹见扬州望火楼。"
        },
        {
            "title": "昝元帅相拉浣花溪泛舟",
            "content": "行都元帅千蹄马，腰佩角弓箭盈把。\r\n浣花溪头具小舟，击鼓吹箫行酒斝。\r\n舞腰嬝娜锦缠头，风吹金缕随东流。\r\n公孙弟子背面笑，拔剑一击蛟龙愁。\r\n万里桥西有茅屋，杜子当年来卜筑。\r\n湘江一醉不复归，四松寂寞擎寒玉。"
        },
        {
            "title": "扬州",
            "content": "重到扬州十载余，画桥雨过月模糊。\r\n后皇庙里花何在，炀帝隄边柳亦枯。\r\n陂麦青青嘶乱马，城芜冉冉落群乌。\r\n人生聚散愁无尽，且小停鞭向酒罏。"
        },
        {
            "title": "湖州歌九十八首",
            "content": "兀兀篷窗坐似禅，景州城外更凄然。\r\n官河宛转无风力，马曳驴拖鼓子船。"
        },
        {
            "title": "余将南归燕赵诸公子携妓把酒钱别醉中作把酒",
            "content": "我把酒，听君歌。\r\n美人娟娟花灼灼，月照金樽光绰约。\r\n有酒有歌君亦愁，把酒听歌君亦乐。\r\n我有鹦鹉杯，君有鸬鹚杓。\r\n一杯一杯复一杯，酒尽还沽共君酌。\r\n我把酒，听君歌。\r\n天不荒，地不老，\r\n人生百年休草草。对花对酒且高歌，\r\n盖世功名亦枯槁。满堂金玉守者谁，\r\n万事何如酒杯好。君不见巢父许由空洗耳，\r\n伯夷叔齐空饿死。范蠡扁舟挟西子，\r\n五湖风浪兼天起。又不见相如怀璧空归来，\r\n廉颇善饭何壮哉。谢安携妓入东山，\r\n苍生望望霖雨乾。把酒劝君饮，\r\n请君为我歌。燕昭筑台金满地，\r\n郭隗登台多意气。刘琨梦里起听鸡，\r\n班超万里封侯归。吾不见浣花溪头老翁哭，\r\n白首为儒守茅屋。\r\n\r\n【注释】：【原题】：\r\n余将南归燕赵诸公子携妓把酒钱别醉中作把酒听歌行"
        },
        {
            "title": "斡鲁垛观猎",
            "content": "黑风满天红日出，千里万里栖寒烟。\r\n快鹰已落蓟水畔，猎马更在燕山前。\r\n白旄黄钺左右绕，氈房殿帐东西旋。\r\n海青眇然从此去，天鹅正坠阴崖巅。"
        },
        {
            "title": "幽州会饮",
            "content": "客路相逢在异乡，佐尊先得杜韦娘。\r\n舞回锦臂花争艳，醉吸金波月斗光。\r\n他日未忘今日乐，老年须记少年狂。\r\n五陵游侠休相笑，归去奚奴有锦囊。"
        },
        {
            "title": "越州歌二十首",
            "content": "鲁港当年傀儡场，六军尽笑贾平章。\r\n三声锣响三更后，不见人呼大魏王。"
        },
        {
            "title": "湖州歌九十八首",
            "content": "一更船泊郓州城，城外巡军夜柝鸣。\r\n如此月圆如此客，犹能把酒到天明。"
        },
        {
            "title": "杭州杂诗和林石田",
            "content": "休休休休休，干戈尽白头。\r\n诸公云北去，万事水东流。\r\n春雨不知止，晚山相对愁。\r\n呼童携斗酒，我欲一登楼。"
        },
        {
            "title": "竹枝歌十首",
            "content": "天上人间一梦过，春来秋去奈愁何。\r\n铜仙有泪如铅水，不似湘妃竹上多。"
        },
        {
            "title": "湖州歌九十八首",
            "content": "第六筵开在禁庭，蒸麋烧鹿荐杯行。\r\n三宫满饮天颜喜，月下笙歌入旧城。"
        },
        {
            "title": "焦山",
            "content": "焦山寺里白云堆，百尺危楼百尺台。\r\n持咒圣僧漂海去，寻访閒客渡江来。\r\n雷轰古树蜈公出，日转虚檐燕子回。\r\n案上楞严都好在，昆明又见有新灰。"
        },
        {
            "title": "西湖旧梦",
            "content": "如此湖山正好嬉，游人船上醉如泥。\r\n黄莺不入垂杨柳，却立海棠花上啼。"
        },
        {
            "title": "北师驻皋亭山",
            "content": "钱塘江上雨初乾，风入端门阵阵酸。\r\n万马乱嘶临警跸，三官垂泪湿铃鸾。\r\n童儿空想追徐福，疠鬼终朝灭贺兰。\r\n苦议和亲休练卒，婵娟剩遣嫁呼韩。"
        },
        {
            "title": "湖州歌九十八首",
            "content": "可怜河畔草青青，锦缆牵江且缓行。\r\n爱此淮南山水好，问天乞得片时晴。"
        },
        {
            "title": "钱塘",
            "content": "踯躅吞声泪暗倾，杖藜徐步浙江行。\r\n青芜古路人烟绝，绿树新墟鬼火明。\r\n事去玉环沈异域，愁来金盌出佳城。\r\n十年草木都糜烂，留得南枝照浅清。"
        },
        {
            "title": "青城山",
            "content": "敕使穿云破湿苔，水边坐石更行杯。\r\n翩翩野鹤飞如舞，冉冉岩花笑不来。\r\n乱木交柯盘圣井，数峰削玉并仙台。\r\n平明绝顶穷幽讨，更上青城望一回。"
        },
        {
            "title": "苏台怀古",
            "content": "灵岩寺古树森罗，满目兴亡落逝波。\r\n越相舟中西子去，楚王宫里北人过。\r\n歌台日暖游麋鹿，禁苑风高走骆驼。\r\n却羡老僧无一事，自携瓶锡入烟萝。"
        },
        {
            "title": "传言玉女 钱塘元夕",
            "content": "一片风流，今夕与谁同乐。月台花馆，慨尘埃漠漠。豪华荡尽，只有青山如洛。钱塘依旧，潮生潮落。万点灯光，羞照舞钿歌箔。玉梅消瘦，恨东皇命薄。昭君流泪，手拈琵琶弦索。离愁聊寄，画楼哀角。\r\n【注释】：【注释】：\r\n在南宋词人的词中，临安元宵节是常写的题材之一。但因词人的出发点不同，所表达的意象也不尽一样。或粉饰太平。或无病呻吟。但汪元量此词从元宵节的今昔对比，从中寄托了对国家兴亡的伤感之情。一片风流，今夕与谁同乐？眼前依然一派繁华景象，但跟谁一起分享呢 ？元兵指日南下，大兵压境，人心惶惶 ，苦中作乐，苦何以堪 ？。“月台”二句，描述在月光下，花丛中，台馆依旧林立，但已弥漫敌骑的漫漫的尘埃。“豪华”二句，谓昔日繁华尽逝，只有青山如旧。唐朝许浑《金陵怀古》有诗“英雄一去豪华尽，惟有青山似洛中”。“豪华”指元宵节的繁华已逝喻指宋朝昔日的整个太平景象已荡然无存。“ 钱塘”两句，谓钱塘江潮涨潮落仍象从前，似怨江潮无情，不解人间兴衰，与杜牧诗：“无情最是台城柳，依旧烟笼十里堤”，异曲同工。其后汪元量南归，被俘同难的宫嫔们赋诗相赠，其中林顺德《送水云归吴》诗云：“归舟夜泊西兴渡，坐看潮来又潮去。”借汪词送汪，别有一番深意。\r\n “万点灯光”，几句 ，笔锋一转，由室外之景转写室内。分别从灯光、玉梅、昭君三层落笔。元宵节又称灯节，往日火树银花 ，灯光锦簇。“羞”字用得好，谓“灯光”也以神州陆沉而权贵们仍沉溺歌舞为羞 。“灯光”反衬亡国人的视角和心境 。感觉“羞”的不是物，而是人，即作为观照者的词人自己。珠光宝气与万点灯火交相辉映，愈丽愈“羞”，良辰美景，风光不在 。“玉梅”两句，梅花凋残，春光不久。东皇 ，指春神。苏轼《 次韵杨公济奉议梅花 》中讲：“月地云阶漫一樽，玉奴终不负东昏。”《南史·王茂传》记载，王茂助梁武帝攻占建康 ，“时东昏（齐明帝，被梁废为东昏侯）妃潘玉儿有国色，⋯⋯帝乃出之。军主田安启求为妇，玉儿泣曰：‘昔者见遇时主，今岂下匹非类 。死而后已，义不受辱。’及见缢，洁美如玉 。”苏轼在诗中即以玉儿类比梅花，极言其洁白、坚贞。汪词“玉梅”句，用来暗寓宋朝后妃当此国运将终之时，命运坎坷，怨恨至极。\r\n“昭君”两句，应当系喻指宫嫔。汪元量当时所作《北师驻皋亭山》曾有句讲 ：“若议和亲休练卒，婵娟剩遣嫁呼韩 。”汪元量后作诗《幽州秋日听王昭仪琴 》，也有“雪深沙碛王嫱怨 ，月满关山蔡琰悲”之句 ，比喻被俘的王昭仪 ；共同赴难的宫嫔郑惠真《送水云归吴》诗，亦以“琵琶拨尽昭君泣，芦叶吹残蔡琰啼 ”自喻。弦索，指乐器上的弦 ，泛指弦乐器，这里即指琵琶。从后妃（玉梅）到宫嫔（昭君），都有末日将至之感。\r\n“离愁卿寄，画楼哀角”则总括后妃、宫嫔，也包括作者自己。腹有满腔离宫之愁，只能寄托在戍楼传来的号角声中以“画”修饰戍楼，用华辞反衬；以“哀”形容角声，相反相成。幽咽角声，恰如为宋王朝奏起了挽歌。元宵佳节而以“哀角”作结，是伤心人的心声。1235 年，蒙古南侵 。1275 年，元军三路逼近临安。次年二月，宋朝投降 。帝后被北迁元都。汪元量时值为宫廷乐师，也同时随行。这首词作为元兵临于城下之时，在其词中也可以看出有一种大厦将倾前夕的危机感。"
        },
        {
            "title": "杭州杂诗和林石田",
            "content": "陵庙成焦土，宫墙没野蒿。\r\n亡秦皆赵李，佐汉独萧曹。\r\n国子乘黄贵，山人著白高。\r\n飞埃犹黯黯，逝水正滔滔。"
        },
        {
            "title": "湖州歌九十八首",
            "content": "都人不识有干戈，罗绮丛中乐事多。\r\n一夜月明天漠漠，汉人歌罢楚人歌。"
        },
        {
            "title": "幽州除夜醉歌",
            "content": "燕姬压酒春宵永，列炬摇光拂红影。\r\n银鸭香烘云母屏，绮窗绣阁流芳馨。\r\n脆管声含兰气娇，风钗拖颈乌云飘。\r\n锦瑟无端促弦急，纤蛾敛翠翻成泣。\r\n雕笼啁哳鸡鸣早，一笑红颜镜中老。"
        },
        {
            "title": "湖州歌九十八首",
            "content": "金陵昨夜有降书，更说扬州一战输。\r\n淮北淮南清未了，又添军马下东吴。"
        },
        {
            "title": "湖州歌九十八首",
            "content": "四川昝帅尚粗豪，万马来燕贡一遭。\r\n奏授虎符三百面，内家更赐织金袍。"
        },
        {
            "title": "莺啼序 重过金陵",
            "content": "金陵故都最好，有朱楼迢递。嗟倦客、又此凭高，槛外已少佳致。更落尽梨花，飞尽杨花，春也成憔悴。问青山、三国英雄，六朝奇伟。麦甸葵丘，荒台败垒。鹿豕衔枯荠。正朝打孤城，寂寞斜阳影里。听楼头、哀笳怨角，未把酒、愁心先醉。渐夜深，月满秦淮，烟笼寒水。凄凄惨惨，冷冷清清，灯火渡头市。慨商女不知兴废。隔江犹唱庭花，馀音亹亹。伤心千古，泪痕如洗。乌衣巷口青芜路，认依稀、王谢旧邻里。临春结绮。可怜红粉成灰，萧索白杨风起。因思畴昔，铁索千寻，谩沈江底。挥羽扇、障西尘，便好角巾私第。清谈到底成何事。回首新亭，风景今如此。楚囚对泣何时已。叹人间、今古真儿戏。东风岁岁还来，吹入锺山，几重苍翠。\r\n【注释】：【注释】：\r\n汪元量生于宋末元初 ，是南宋“遗民”，在其词篇中，怀旧词占有相当大的比重。他善于鼓琴，在进士及第之后，一直供奉于内廷 。1276 年，元兵大破临安，南宋恭帝和后妃属员三千多人被俘北上，汪元量也未能幸免 ，对南宋朝廷的忠心 ，使他不幸仕于元，只好做了道士。他因此而被释放，回到江南。这首词便是他在得以南归后重游金陵所作。\r\n《莺啼序》是最长的词调 。篇幅长，追于铺叙，是词中大赋。在填写过程中必须注意四片之间的结构安排。汪氏此词，首先凭高所见实景入手，从而引出对三国、六朝的疑问，咏史怀古。\r\n“全词四叠”借用“赋” 的笔法依次铺叙开来。“金陵故都最好”这片是总写，点题之后，写出词人心情、时令。起首两句，包含了南朝诗人谢朓的《隋王鼓吹曲·入朝曲》：“江南佳丽地，金陵帝王州，逶迤带绿水，迢递起朱楼 。”谢朓这首短诗具有高度的概括性，勾勒了作为帝王之都的金陵城的总貌字句华丽，但很大气 。汪元量借它作为点题之用 ，截取了“ 迢递朱楼 ”四个字，令人勾起对谢朓那首诗的联想。金陵古都 ，金陵故事 ，全都浮现于词句之中。“借”字蕴含极其巧妙的手段。如中国传统园林。这里在词中亦有异曲同工之妙。汪元量这首词，借用前人名句的地方很不少，以后的“金陵怀古”诗词大都如此 。这往往成为写作之中一个亮点 ，逐渐形成惯例 。点题之后，透露出词人的心境。“嗟倦客、又此凭高，槛外已少佳致 。”这两句，含义深婉。作者自称“倦客 ”，他经历了亡国、被掳、出家、放归等等一系列巨变，饱尝丧国之后带来的屈辱和悲痛，对人生产生了一种心灰意懒的厌倦情绪的缘故 。“倦客”二字，透露了作者对现实不满但无奈的悲苦心境。在这种心境之下 ，重游故地，眼前仍然是“逶迤绿水，迢递朱楼”，在他眼里已失去“佳致”。“更落尽梨花，飞尽杨花，春也成憔悴。”“更”意即“更何况”是重新开拓出来的一层意思 ；“也”即“也变得”承接上文，求其类同 ，连“成憔悴”和“少佳致”在一起：叙心境和写时令的两层意思就密合起来了。“问青山，三国英雄，六朝奇伟？用疑问句点出主题：怀古之幽情。“少佳致”、“成憔悴”的景况和“金陵故都最好”的观念在作者看来已不能相称，使人疑窦顿生：难道这就是那英雄辈出的三国时代和奇人伟士迭现的六朝时代的故都吗？疑问的实质是感叹，是一种对历史逝去，豪杰已成古人的咏叹。唯有青山不变，不谙人世沧桑，仍可作历史之见证 。《莺啼序》词的首片的作用只引领下文，故而写得比较概括，但是，还是能够传达出来作者的激荡情绪和强烈感慨。\r\n首片引领全文后 ，转入具体的写景和抒情的描写。这首词写景虚实结合，虚实相应。实景是作者眼前所见，虚景则是心头所想 ；所见和所想自然结合。而这虚写之景又可分为两种 ：一是存在但没见的景物，另一种是纯出乎作者想象的景物 。“朱楼”、“青山 ”，那是作者凭高所见的实景。壮丽的实景仍挡不住作者心中瑟瑟的感觉 。写景可以抒情，情随景生，作为客体存在的景物常常被染上浓重的主观色彩。同一物事，在不同心境的主体之中的感受往往是截然相反的。\r\n“麦甸葵丘，荒台败垒，鹿豕衔枯荠”几句，着眼于虚拟的景物 。这里值得注意的是 ，通过景物描写，暗喻世事之更替 。另外用典表意 。如“麦甸葵丘”、“荒台败垒”皆有典出 。刘禹锡《再游玄都观》诗序：“⋯⋯荡然无复一树 ，惟兔葵燕麦，动摇于春风耳 。”是“麦甸葵丘”之典出。宫殿崔嵬、歌舞升平已不在 ，如今却只任凭麋鹿野猪去奔走践踏。《史记·淮南王安传》“臣今见麋鹿游姑苏之台也。”伍子胥苦谏吴王而不见纳，愤然自慨。把这两个曲故合起来看，作者用意甚明 ，慨南宋之不奋，抒己之伤悲。“潮打孤城”、“月满秦淮”古人多咏此意。本词借用其句，抒发己怀 。刘禹锡《金陵五题·石头城》讲：“山围故国周遭在，潮打孤城寂寞回；淮水东边旧时月，夜深还过女墙来。”杜牧《泊秦淮》云：“烟笼寒水月笼沙，夜泊秦淮近酒家；商女不知亡国恨，隔江犹唱《后庭花》。”借金陵景物，抒发感慨。唐人这些诗歌，已成为经典诗句传唱。正如《金陵五题》的序言里转述白居易所说 ：“ 吾知后之诗人 ，不复措辞矣 。”自己也难以独出心裁，别开生面，不如用别人之旧瓶，装自己之新酒。传与后世读者。汪元量隐括唐人诗句采取的手法是把唐人的句子拆开，但仍保持着前后的呼应，同时又把自己的句子融合进去，根据词调的要求，重新组合。汪元量在隐括、化用前人诗词，重新进行拆改组合的过程中，是煞费苦心的。把前人的句子放得十分妥贴，对于那些完全出于自己手笔的句子，如“未把酒、愁心先醉”、“伤心千古，泪痕如洗”等，也作了周到的安排，熔借来的句子和已句于一炉，且使其错落有致，密合无间。这几个句子直接抒发作者的怀旧情丝 ，强烈表达作者的主观感情 ，故而在全词当中位置重要 。起到统率全段的作用 ，从而显示了作者的主导作用和作品的创造性质。抒发故情旧绪，转入了对历史的评述 。“临春结绮”、“红粉成灰”，开始由第三片向第四片过渡。“临春”和“结绮”是金陵宫苑里的两座楼阁的名字，乃为陈后主和他宠爱的张丽华居住之所 。刘禹锡《 金陵五题》中的《台城》一首曾经咏叹过这两座楼阁 ：“台城六代竞豪华，结绮临春事最 奢。万户千门成野草，只缘一曲《后庭花》。”强烈谴责这位荒淫之君。汪元量深有同感。白居易《和关盼盼感事诗》里道 ：“见说白杨堪作柱，争教红粉不成灰 ”，汪元量词中写成了“可怜红粉成灰，萧索白杨风起”两句，并暗用曹植 《杂诗》“高台多悲风”的句意和禹锡诗表达方式有所不同 。 抒发了他面对历史陈迹而萌生的哀其不幸，怒其不争的复杂感情。\r\n“因思畴昔”引领第四片，叙述东吴、东晋的史事。用意非常明显 ，喻指南宋王朝覆灭的历史悲剧。“千寻铁索沉江底一片降幡出石头 。”东吴曾以铁索横江，作为防御工事，意为抵挡东晋南下。哪知被晋将王烧断，致使天堑无凭，国土沦丧。羽扇障尘、角巾还第、新亭对泣 ，出自于东晋士族代表人物王导，见于《世说新语》和《晋书·王导传 》。“羽扇障尘”喻指南宋士大夫之不能戮力同心。王导与外戚庚亮共掌东晋大权，势力仲伯之间，一日大风扬尘，王导以扇拂之，说道 ：“元规（庚亮字）尘污人。”“角巾还第”喻指南宋士大夫之不能以大事为重，传言庚亮将要带兵到他的治所来，有人便建议他暗中戒备，王导却说：“我与元规虽俱王臣 ，本怀布衣之好。若其欲来，吾角巾径还乌衣，何所稍严 ！”（《世说新语·雅量 》）角巾是便服 ，金陵的乌衣巷是王导私人第宅；“角巾私第”意即辞官归家之意 。“新亭对泣”，《世说新语·言语》篇记载 ：“过江诸人，每至美日，辄相邀新亭，藉卉饮宴。周侯中坐而叹曰：‘风景不殊，正自有山河之异 。’皆相视流泪。唯王丞相愀然变色曰：‘当共戮力王室，克复神州，何至作楚囚相对！’”这里当是喻指南宋士大夫对时局危难而束手无策。汪元量有针对性地评述了这几个发生在金陵的历史故事，很有现实意义。当时南宋王朝刚刚覆灭，他所抒发的兴亡感慨也是有针对性的 ，有现实性的。“叹人间今古真儿戏”以儿戏喻兴亡，含义很复杂而用语却似乎很轻松，这里面既有作者自己的感慨，也有对历代亡国君臣的遣责，为的是把“人间今古”一笔带过。作者实际上是假借轻松的心境 ，引出一个沉重的话题。全词的结尾，又回到金陵景物，并照应篇首的“倦客又此凭高”登高远眺“春风岁岁还来，吹入钟山，几重苍翠 。”自然界不因人世之变迁而按照它固有的规律，照常轮换 。钟山依旧，只是人事不再 。因这种怀旧情结作为全篇的一个总结 ，应该说是意味极为深长。\r\n金陵是六朝古都，金陵王朝的变换，是从吴到南朝陈中国历史变迁的一个缩影。因而，以金陵为题材的诗词很多。刘禹锡、杜牧、王安石、周邦彦以及其后的萨都剌。孔尚任都有传世佳作。虽题材相同，但作品是各有特点。汪氏此词，是借古伤今抒写亡国之痛的好作品。"
        },
        {
            "title": "湖州歌九十八首",
            "content": "扬子江头潮退迟，三宫船傍钓鱼矶。\r\n须臾风定过江去，不奈林间杜宇啼。"
        },
        {
            "title": "荣州",
            "content": "醉倚高楼上，裁诗得五言。\r\n蚕丛云羃羃，鸟道月昏昏。\r\n妓女吹金管，庖丁洗玉盆。\r\n客痴浑不寐，府主更开樽。"
        },
        {
            "title": "孔子旧宅",
            "content": "奉出天家一瓣香，著鞭东鲁谒灵光。\r\n堂堂圣像垂龙袞，济济贤生列雁行。\r\n屋壁诗书今绝响，衣冠人物只堪伤。\r\n可怜杏老空坛上，惟有寒鸦口夕阳。"
        },
        {
            "title": "社牲",
            "content": "年登敛牲钱，日吉视牢筴。\r\n烹庖香满村，未觉膰脤窄。\r\n餕余裹青蒻，篱落笑言哑。\r\n咄哉陈孺子，乃有天下责。"
        },
        {
            "title": "光相寺",
            "content": "峨眉县西四十里，峭壁悬崖削寒翠。\r\n崎岖栈道动摇摇，矮石支撑同贔屭。\r\n忽窥万仞黑无底，下有龙渊七十二。\r\n攀扪步步足难移。大盘小盘八十四。\r\n行行更入娑罗平，侧立长嗟心胆碎。\r\n洗脚溪头登土峰，板屋数间光相寺。\r\n寺中萧然无个僧，普贤小殿生阴气。\r\n天仙桥上光明岩，银色光中世界异。\r\n须臾风雨洗天来，兜罗绵云塞天地。\r\n虚空现出大圆光，五色晕中瞻大士。\r\n日暮云收山寂然，乙夜灯分百千计。\r\n别有草庵三四僧，花木满轩颓清致。\r\n有时云起自雷岩，两道金光出岩际。\r\n有时云散光独明，犹见光中回象辔。\r\n僧云又有清现光，白日无云光更丽。\r\n奇光异草吹香风，怪兽珍禽左右至。\r\n善财童子何许来，五十三参见真谛。\r\n神通变化无了时，如幻如梦复如戏。\r\n胡为狡狯弄精魂，机事机心极无谓。\r\n儒生持此问山僧，僧曰如是观如是。\r\n若言有相更有光，灵化千千诚小技。\r\n何如无光复无相，湛寂名为第一义。\r\n菩萨空中数点头，收敛圆光无一事。\r\n事山万点白差差，初日照之光毳毳。\r\n遥瞻天竺立绵延，我欲游观足如系。\r\n平生兹游真冠绝，走笔成诗图快意。"
        },
        {
            "title": "草地寒甚氈帐中读杜诗",
            "content": "少年读杜诗，颇厌其枯槁。\r\n斯时熟读之，始知句句好。\r\n书生挟蠹鱼，流行万里道。\r\n朱颜日以衰，玄发日已老。\r\n耿耿不圆卿，宁方自为皂。\r\n举目无寸亲，忧伤入怀抱。\r\n炎天冷如冰，碛地不生草。\r\n我马跑沙石，我饥面苍昊。\r\n人马不相离，冻死俱未保。\r\n何当回白日，阴云尽一扫。"
        },
        {
            "title": "鲁港",
            "content": "博徒无计解其纷，夜半鸣钲溃万军。\r\n鲁港朔风掀恶浪，吴山寒日翳愁云。\r\n周褒媚已终亡国，孟德斯孤忍负君。\r\n大木已颠天柱折，钱塘江上雁成群。"
        },
        {
            "title": "感慈元殿事",
            "content": "翠华扶辇出彤庭，蜜炬星繁天未明。\r\n鵷鹭分行江上别，熊罴从驾雨中行。\r\n绿波淼淼浮三殿，紫禁沈沈断六更。\r\n惟有周遭山似洛，不堪回首泪纵横。"
        },
        {
            "title": "杭州杂诗和林石田",
            "content": "有客肠回九，无人发握三。\r\n关中新约法，江左旧清谈。\r\n铁骑来天北，楼船过海南。\r\n一枝巢越鸟，八茧熟吴蚕。"
        },
        {
            "title": "湖州歌九十八首",
            "content": "歌风台畔水沄沄，地面官人馈酒荤。\r\n宫女上船嬉一霎，不禁尘土污衣裙。"
        },
        {
            "title": "湖州歌九十八首",
            "content": "牙樯暂住献州城，鹭去鸥来管送迎。\r\n卧笑宫人掷骰子，金钱痴咒卜输赢。"
        },
        {
            "title": "蚕丛祠",
            "content": "西蜀风烟天一方，蚕丛古庙枕斜阳。\r\n茫然开国人天主，彷佛鸿荒盘古王。"
        },
        {
            "title": "庐山三叠泉",
            "content": "唐不过李仙，宋不过苏子。\r\n此泉来高处，亦复聊尔耳。"
        },
        {
            "title": "昝舍人锦江泛舟",
            "content": "舍人与客放船开，网得鲸鱼饷酒杯。\r\n西川锦雀甜如蜜，录事相分二百枚。"
        },
        {
            "title": "花蕊夫人故宅二首",
            "content": "宅前宅后好青山，零落重门半掩关。\r\n玉貌久归天上去，宫词百首落人间。"
        },
        {
            "title": "冬至日同舍会拜",
            "content": "燕市人争看秀才，团栾此日会金台。\r\n葡萄酒熟浇驼髓，萝蔔羹甜煮鹿胎。\r\n砚笔寂寥空洒泪，管弦鸣咽自生哀。\r\n雪寒门户宾朋少，且拨红炉守泰来。"
        },
        {
            "title": "戎州",
            "content": "锦树高枝种万窠，岁收百斛足生涯。\r\n八钱买得一斤重，鲁直诗中特地夸。"
        },
        {
            "title": "除夕同舍集饮",
            "content": "万里阴寒泪欲流，暂时欢笑且忘忧。\r\n已呼赤脚来烹雁，更遣苍头为割牛。\r\n燕伎女来情不恶，鲁男子在话难投。\r\n欲怜半夜朝天去，霜瓦差差十二楼。"
        },
        {
            "title": "杭州杂诗和林石田",
            "content": "竟夕柴门掩，无心接缙绅。\r\n山中多乐事，世上少全人。\r\n诸吕几亡汉，商翁不仕秦。\r\n柴桑深僻处，亦有晋遗民。"
        },
        {
            "title": "万安殿夜直",
            "content": "凤衔紫诏下云端，千载明良际会难。\r\n金阙早朝天表近，玉堂夜直月光寒。\r\n宫衣屡赐恩荣重，御宴时开礼数宽。\r\n却忆玄都人去后，桃花零落倚阑干。"
        },
        {
            "title": "唐律寄呈父凤山提举十首",
            "content": "愁来不可更禁当，望鬼门关断尽肠。\r\n无处告诉只欲死，有时颠倒忽成狂。\r\n三湘风雨失舟檝，万里路岐多雪霜。\r\n遥忆武林社中友，下湖箫鼓醉红装。"
        },
        {
            "title": "神女祠",
            "content": "野庙凄凉向峡中，断崖无路一从容。\r\n楚王神女知何在，云锁巫山十二峰。"
        },
        {
            "title": "湖州歌九十八首",
            "content": "长芦转柁是通津，尽是东西南北人。\r\n日暮烟花箫鼓闹，红楼烂醉楚州春。"
        },
        {
            "title": "杭州杂诗和林石田",
            "content": "先生忘富贵，久客幸平安。\r\n发已千茎白，心犹一寸丹。\r\n衣冠前进士，家世旧郎官。\r\n醉入乌程里，吟登李杜坛。"
        },
        {
            "title": "湖州歌九十八首",
            "content": "船泊邳州古岸傍，斜风细雨送昏黄。\r\n美人十二船中坐，犹把金猊炷好香。"
        },
        {
            "title": "嵩山",
            "content": "行行太室峰，秋声若鸣镝。\r\n流目瞩崎岖，蓬莱应咫尺。\r\n上有神仙区，下有穆王宅。\r\n徘徊复徘徊，泫然感畴昔。\r\n八骏不重来，秋山空月白。\r\n安得会璆韶，共作瑶池客。"
        },
        {
            "title": "湖州歌九十八首",
            "content": "宫人清夜按瑶琴，不识明妃出塞心。\r\n十八拍中无限恨，转弦又奏广陵音。"
        },
        {
            "title": "湖州歌九十八首",
            "content": "满船明月夜鸣榔，船上宫人烧夜香。\r\n好是烧香得神力，片帆稳送到渔阳。"
        },
        {
            "title": "兴元府",
            "content": "秋风吹我入兴元，不马荒邮倚竹门。\r\n诗句未成云渡水，酒杯方举月临轩。\r\n山川寂寞非常态，市井萧条似破村。\r\n官吏不仁多酷虐，逃民饿死弃儿孙。"
        },
        {
            "title": "曾平山招饮",
            "content": "老貌不随俗，固穷而隐居。\r\n一坞百竿竹，八窗千卷书。\r\n酌以旋篘酒，荐之新网鱼。\r\n兴尽出门去，晚凉山雨余。"
        },
        {
            "title": "九月九日堂红叶二首",
            "content": "凤凰山上少人家，红叶漫山映落霞。\r\n却笑陶潜归栗里，东篱寂寞对黄花。"
        },
        {
            "title": "幽州寒食游江乡园",
            "content": "晓出城南信杖藜，江乡小圃百花开。\r\n侑尊妓女骑驴去，顶笠僧官跃马来。\r\n几架秋千红嬝娜，数行箫管绿低徊。\r\n隔河小艇人歌舞，摇荡春光不肯回。"
        },
        {
            "title": "答开先老子万一山",
            "content": "庐山五老，招我此行。\r\n我琴不鼓，无亏无成。"
        },
        {
            "title": "唐律寄呈父凤山提举十首",
            "content": "自笑儒衣世法疏，穷愁何日得伸舒。\r\n一从挟策来燕地，几拟陈情乞鉴湖。\r\n风雨凄凄鸿雁瘦，雪霜凜凜鹡鴒孤。\r\n湘江楼上无憀甚，不见吴山似画图。"
        },
        {
            "title": "同毛敏仲出湖上由万松岭过浙江亭",
            "content": "钱塘门外看新晴，舞蜨游蜂没一星。\r\n风挟断云横北巘，烟随飞雨度南屏，\r\n苏隄柳树照波绿，吴苑麦苗连地青。\r\n邂逅寻诗过岭去，鼓鞞声震浙江亭。"
        },
        {
            "title": "明皇庙",
            "content": "三郎幸蜀大琅珰，夜雨闻铃欲断肠。\r\n遗庙至今香火闹，女巫调笑舞霓裳。"
        },
        {
            "title": "观鱼台",
            "content": "高台留古迹，不见隐公游。\r\n白日悲风起，清河逆水流。\r\n潜鱼投别浦，狡兔据荒丘。\r\n应笑臧僖伯，何如谏得休。"
        },
        {
            "title": "开平",
            "content": "冷霰撒行车，呻吟独搔首。\r\n须臾大如席，风卷半空走。\r\n母子鼻酸辛，依依自相守。\r\n书生倒行囊，沽来一樽酒。\r\n暂时借温和，耳热岂长久。\r\n万木无阴风，言语冰在口。\r\n氈房耿无眠，兀兀听刁斗。"
        },
        {
            "title": "蜀道",
            "content": "蜀道难行高接天，秦关勒马望西川。\r\n峨眉崒嵂知何处，剑阁崔巍若箇边。"
        },
        {
            "title": "泸沟桥王昭仪见寄回文次韵",
            "content": "沟水泸边落木疏，旧家天远寄来书。\r\n秋风冷驿宫行未，夜月虚窗客梦初。\r\n流雁断鸿飞旷野，舞鸾离鹤别穹庐。\r\n裘貂醉尽一樽酒，愁散方知独上车。"
        },
        {
            "title": "真定官舍",
            "content": "使君数间夜如何，灯烛高张照绮罗。\r\n白酒千杯浇客醉，红妆一面恼人多。\r\n风烟漠漠庭前树，霜月娟娟沼内荷。\r\n驿吏出门相语及，城南便是滹沱河。"
        },
        {
            "title": "湖山堂",
            "content": "高堂寂寞半开门，草没颓墙竹满园。\r\n雨过湖天笼白昼，云归山市锁黄昏。\r\n忘机今古鸥来往，说梦兴亡燕语言。\r\n行尽六桥吟更好，万松岭上一声猿。"
        },
        {
            "title": "花蕊夫人故宅二首",
            "content": "千古风流一梦中，江山阅尽几英雄。\r\n芙蓉城里家何在，花蕊夫人宅已空。"
        },
        {
            "title": "常州",
            "content": "渡头风起柳摇丝，丁卯桥边屋已稀。\r\n河草青青淮马健，江花冉冉海鸥肥。\r\n一樽酒对三人饮，八字帆分两岸飞。\r\n天末有人难问讯，仲连东去不须归。"
        },
        {
            "title": "湖州歌九十八首",
            "content": "不堪回首泪盈盈，万里淮河听雨声。\r\n莫问萍虀并豆粥，且餐麦饭与鱼羹。"
        },
        {
            "title": "吴山",
            "content": "海枯龙去雨淋淋，羯鼓喧哗山禁林。\r\n虎士堕弢兵力倦，鸡人罢箭漏声沈。\r\n莺摇御柳春犹闹，燕蹴宫花雾转深。\r\n肠断木绵庵里客，可怜{左眉可阝}坞筑黄金。"
        },
        {
            "title": "唐律寄呈父凤山提举十首",
            "content": "燕山只在乱云边，过了黄河便豁然。\r\n鼠帽蒙头车上坐，貂裘拥鼻草间眠。\r\n秋砧捣落千营月，晓寨炊残万灶烟。\r\n说与奚奴休笑我，诗人要看好山川。"
        },
        {
            "title": "金山",
            "content": "杨柳隄边看渡船，金山山上访金仙。\r\n一江风起尘扬海，两岸潮来浪拍天。\r\n龙化老人频问法，狐为少妇窃听禅。\r\n此机何与书生事，且借方床熟昼眠。"
        },
        {
            "title": "湖州歌九十八首",
            "content": "使臣开闸过高邮，杨柳丝丝拂去舟。\r\n宫女开篷犹自笑，閒抛金弹打沙鸥。"
        },
        {
            "title": "临川水驿",
            "content": "羊角山高锁战尘，春风吹草绿孤城。\r\n鹊巢逊与鸠夫妇，燕幙能容雁弟兄。\r\n今古废兴棋一著，萍蓬聚散酒三行。\r\n悲歌曲尽故人去，笛响长江月正明。"
        },
        {
            "title": "湖州歌九十八首",
            "content": "第四排筵在广寒，葡萄酒酿色如丹。\r\n并刀细割天鸡肉，宴罢归来月满鞍。"
        },
        {
            "title": "西湖旧梦",
            "content": "嵯峨云髻簇金钿，血色罗裾湿晓烟。\r\n陌上相逢通一笑，第三桥下是奴船。"
        },
        {
            "title": "竹枝歌十首",
            "content": "落木萧萧风怒号，平沙漠漠雁腥臊。\r\n湘江秋水澄如练，山鬼嚣时山月高。"
        },
        {
            "title": "浮丘道人招魂歌",
            "content": "有客有客浮丘翁，一生能事今日终。\r\n齧氈雪窖身不容，寸心耿耿摩苍空。\r\n睢阳临难气塞充，大呼南八男儿忠。\r\n我公就义何从容，名垂竹帛生英雄。\r\n呜呼一歌兮歌无穷，魂招不来何所从。"
        },
        {
            "title": "湖州歌九十八首",
            "content": "日中转柁到河间，万里羁人强自宽。\r\n此夜此歌如此酒，长安月色好谁看。"
        },
        {
            "title": "后主庙",
            "content": "汉贼不两立，英雄恨不平。\r\n孔明劳已死，仲达走还生。\r\n双剑鹰鹯急，三秦虎豹横。\r\n东南无霸气，恢复恐难行。"
        },
        {
            "title": "贾魏公雪中下湖",
            "content": "冻木号风雪满天，平章犹放下湖船。\r\n兽炉金帐羔儿美，不念襄阳已六年。"
        },
        {
            "title": "长城外",
            "content": "饮马长城窟，马繁水枯竭。\r\n水竭将奈何，马嘶不肯歇。\r\n君看长城中，尽是骷髅骨。\r\n骷髅几千年，犹且未灭没。\r\n空衔千年冤，此冤何时雪。\r\n祖龙去已远，长城久迸裂。\r\n叹息此骷髅，夜夜泣秋月。"
        },
        {
            "title": "答林石田见访有诗相劳",
            "content": "偶携降帜立诗坛，剪烛西窗共笑欢。\r\n落魄苏秦今席暖，猖狂阮籍尚氈寒。\r\n山中客老干茎白，海上人归一寸丹。\r\n世事本来愁不得，乾坤只好醉时看。"
        },
        {
            "title": "金陵",
            "content": "只见空城不见台，客行搔首重徘徊。\r\n风云旧日龙南渡，宇宙新秋雁北来。\r\n三国衣冠同草莽，六朝宫殿总尘埃。\r\n交游相见休相问，把手江头且一杯。"
        },
        {
            "title": "凤凰台",
            "content": "草没高台凤不游，大江日夜自东流。\r\n齐梁地废鸦千树，王谢家空蚁一丘。\r\n骑马僧争淮口渡，捕鱼人据石头洲。\r\n玉箫声断悲风起，不见长安李白愁。"
        },
        {
            "title": "扬州",
            "content": "江都王气逐浮沤，旧说维扬第一州。\r\n银烛夜攒喧凤吹，金鞍晓织卫龙舟。\r\n绿芜城上军声合，红药阶前客泪收。\r\n云散月明天在水，误疑身世落瀛洲。"
        },
        {
            "title": "湖州歌九十八首",
            "content": "凤管龙笙处处吹，都民欣乐太平时。\r\n宫娥不识兴亡事，犹唱宣和御制词。"
        },
        {
            "title": "湖州歌九十八首",
            "content": "两淮战鼓不停挝，万骑精兵赛夜叉。\r\n破阵焚舟弹指顷，汉人犹悮夏爷爷。"
        },
        {
            "title": "南岳道中二首",
            "content": "夜来大醉别衡阳，今日长吟下楚湘。\r\n翠藻青苹鱼市井，白苹红蓼雁家乡。\r\n江云起处蒙蒙湿，山雨来时阵阵凉。\r\n欹枕不禁肝肺热，汪然流涕惜兴亡。"
        },
        {
            "title": "潼州府",
            "content": "潼江待我洗吟眸，如此江山是胜游。\r\n红袖斗歌才拍手，绿鬟对舞尽缠头。\r\n箜篌急撚风生座，鼙鼓连挝月上楼。\r\n一夜不眠鸡戒晓，又骑铺马过绵州。"
        },
        {
            "title": "蓝田",
            "content": "寒更客起卷花氈，又勒青骢过玉田。\r\n一匊归心千涧外，十分秋思两峰前。\r\n蓝关月冷猿啼木，秦岭风高雁贴天。\r\n北望茂陵应咫尺，髑髅沙白草芊芊。"
        },
        {
            "title": "湖州歌九十八首",
            "content": "僧道恩荣已受封，上庠儒者亦恩隆。\r\n福王又拜平原郡，幼主新封瀛国公。"
        },
        {
            "title": "湖州歌九十八首",
            "content": "更阑炙烛绣檐遮，卸却金钿与翠花。\r\n心似乱丝眠不得，江楼中夜咽悲笳。"
        },
        {
            "title": "湖州歌九十八首",
            "content": "一出宫门上画船，红红白白艳神仙。\r\n山长水远愁无那，又见江南月上弦。"
        },
        {
            "title": "杭州杂诗和林石田",
            "content": "一春云羃羃，三月雨淋淋。\r\n鱼菜不归市，莺花空满林。\r\n人行官巷口，军簇御街心。\r\n老子猖狂甚，犹歌梁甫吟。"
        },
        {
            "title": "邳州",
            "content": "身如传舍任西东，夜榻荒邮四壁空。\r\n乡梦渐生灯影外，客愁多在雨声中。\r\n淮南火后居民少，河北兵前战鼓雄。\r\n万里别离心正苦，帛书何日寄归鸿。"
        },
        {
            "title": "洞仙歌 毗陵赵府，兵后僧多占作佛屋",
            "content": "西园春暮。乱山迷行路。风卷残花堕红雨。念旧巢燕子，飞傍谁家，斜阳外、长笛一声今古。繁华流水去。舞歇歌沈，忍见遗钿种香土。渐橘树方生，桑枝才长，都付与、沙门为主。便关防、不放贵游来，又突兀梯空，楚王宫宇。\r\n【注释】：【注释】：\r\n毗陵，即今江苏常州。元兵挥师南下后，攻打毗陵 。战斗进行得异常激烈 ，毗陵遭受了极大破坏。1276 年春末，汪元量随从三宫赴燕，途径常州，见城破的惨景 ，感怀而作此词 。词中通过一座府邸的变迁，寄寓了对故朝兴亡的伤感。元朝崇信佛教，其时江南释教总统嘉木扬喇勒智仗势横行，穷奢极欲，甚至盗挖南宋六陵，作者借昔日豪华的赵府，却被僧人占作佛屋，作者黯然神伤，颇有感喟。\r\n上片“西园”三句，点明着笔地点 。“春暮”点明晚春时景 ；接着两句一写草 ，一写花：草为“乱草”，杂乱野草，遮没路径；花为“残花”，急风阵阵吹打 ，花瓣纷堕。红雨即指花瓣雨 ，即花瓣散落如雨 ，李贺《将进酒》有“桃花乱落如红雨”的诗句。通过描绘满目凄凉的残春景象，烘托出作者的衰老心态和亡国之悲恨 。“王侯多宅第，草满玉阑干。纵有春光在，人谁看牡丹 ”，汪氏所写的这首诗写草虽乱而花却好，虽描写不同，但意义无异。\r\n残垣断壁，故园不在。词人心事重重，由花园着眼整宅，心中不知何等滋味 。“念旧巢”二句，由点及面由花园进一步写整座邸宅 。“ 旧时王谢堂前燕，飞入寻常百姓家。”刘禹锡慨叹东晋王谢等贵族第宅，历经沧桑，豪宅已成废墟，建起平常百姓的住宅，燕子仍来原处做巢，只是屋舍已易他人，此词引用刘诗之意，意为赵府仍在，但已改作佛寺，原来的燕子也不识其处，不知飞到哪家哪户去了。“斜阳外”二句，转写邸宅外景：落日斜照，笛声远送。“今古”，指古今相同，三国时文人向秀，和嵇康、吕安相善后日暮经过故友嵇康 、吕安旧庐 ，闻邻人吹笛 ，“感音而叹”，作《思旧赋》。“长笛一声今古”，也是“感音而叹”的意思。笔致含蓄深曲，令人感慨亲之。\r\n汪元量对琴师音乐特别敏感，常用声音作为其词的结尾，用幽畅的笛声抒发感慨。\r\n怀古声息，笔锋一转，下片又转到府宅、花园本身 。“繁华流水去 ”，是本词所包含之情感。“舞歇”二句展开续写繁华逝去之景象：赵府昔日歌舞升平的景象已为过眼烟云 ，只见遗钿已被泥土所埋 。“忍见”，怎能忍心看到这种景象 。蕴含词中心中一缕怀旧情思。钿，花钿，用金翠珠宝等制成的花朵形的首饰。以“香”形容“土 ”，倍觉哀怨。残留于今日往日的脂粉气，而丽人已不在。\r\n“渐橘树方生 ”四句，重写花园。“渐”、“方”、“才”三字 ，深含潜滋暗长的意味，蕴藏无限生机。橘树和桑树颇具深意 。屈原《九章·橘颂》说：“后皇嘉树 ，橘徕服兮。受命不迁 ，生南国兮。深固难徙，更一志兮。”生于南方的橘树 ，不能移植，根深蒂固 。《孟子·梁惠王上》说 ：“五亩之宅，树之以桑 。”桑树和梓树是家树 ，古代家宅中常栽有此树。后以“桑梓”作为故乡的代称。汪元量赞赏橘桑，正是表达对故国故土的坚贞 。沙门 ，指僧人。大好园林 ，却为僧人所占 ，“便关防”三句 ，令人感慨万分 。谓不让显贵玩赏 ，防守紧严 。 只是一座庙宇而已。\r\n这首词层次鲜明。以赵府旧宅为题材 ，以“园、宅”为两点，由园到宅，由宅到园。反复跳跃，但线索清晰，又不乏迭宕之美。园中草乱花谢，再写橘桑萌蘖，残而又生，衰极美来；宅子已是“燕飞谁家”，故园已是面目全非，早做为一座庙宇。\r\n全词色调鲜明，借一园一宅写神州陆沉。旧日繁华已逝，“舞歇歌沉”，寄寓了作者思故国、恋故乡的一种情怀。"
        },
        {
            "title": "东平官舍",
            "content": "晓鞭驿马入东州，瘦骨稜嶒怯素秋。\r\n天地不仁人去国，江山如待客登楼。\r\n市沽鲁酒难为醉，座咽胡笳易得愁。\r\n日暮凭阑穷目力，一行征雁塞边头。"
        },
        {
            "title": "吕梁",
            "content": "吕梁三十仞，县水莫知源。\r\n雨歇山如沃，波狂岸欲翻。\r\n黄云扑古塞，青草织平原。\r\n最是关情处，秋霜一夜猿。"
        },
        {
            "title": "浙江亭别客",
            "content": "诸公来此欲凭阑，秃树粘云溼不乾。\r\n小燕正嫌三月雨，老莺又受一春寒。\r\n楼头呼酒尽情饮，江上遇花随意看。\r\n莫怨人生有离别，人生到此别离难。"
        },
        {
            "title": "湖州歌九十八首",
            "content": "新济州来旧济州，柳门西畔两三鸥。\r\n酒边笑谑消长日，弄竹弹丝尽胜流。"
        },
        {
            "title": "惠山值雨",
            "content": "惠山寺里北人过，古柏茎茎伐尽柯。\r\n三世佛身犹破相，一泓泉水亦生波。\r\n山林虽乐无非乐，尘世多魔未是魔。\r\n举似于人何以故，坐檐閒看雨滂沱。"
        },
        {
            "title": "越州歌二十首",
            "content": "东南半壁日昏昏，万骑临轩趣幼君。\r\n三十六宫随辇去，不堪回首望吴云。"
        },
        {
            "title": "关山月",
            "content": "关山月，关山月，\r\n东边来，西边没。\r\n夜夜照关山，□□多战骨。\r\n男儿莫去学弓刀，女儿莫嫁关山□。\r\n□□母啼送爺去当军，今年妻啼送夫去当□。\r\n□□□老妻年少，养子嫁夫不得力。\r\n关山月，关山月，\r\n□□见月圆，月月见月缺。\r\n万里征夫泪流血。将军□□大羽箭，\r\n沙场格斗无休歇。谁最苦兮谁□□，\r\n□□出戍当门户。只今头白未还乡，\r\n母死妻亡业无主。关山月，\r\n关山月，生离别，\r\n死离别。爺娘妻子顾不得，\r\n努力戎行当报国。"
        },
        {
            "title": "全太后为尼",
            "content": "南国旧王母，西方新世尊。\r\n头颅归妙相，富贵悟空门。\r\n传法优婆域，诵经孤独园。\r\n夜阑清磬罢，趺坐雪花繁。"
        },
        {
            "title": "彭州歌",
            "content": "彭州昔号小成都，城市繁华锦不如。\r\n尚有遗儒头雪白，见人犹自问诗书。\r\n彭州又曰牡丹乡，花月人称小雒阳。\r\n自笑我来逢八月，手攀枯干举清觞。"
        },
        {
            "title": "杭州杂诗和林石田",
            "content": "烽火来千里，狼烟度六桥。\r\n岭寒苍兕叫，江晓白鱼跳。\r\n壮士披金甲，佳人弄玉箫。\r\n偶余尊酒在，聊以永今朝。"
        },
        {
            "title": "昝相公送锦被",
            "content": "蜀都府主迎宾客，赠我蜀锦三百尺。\r\n美人蔌蔌弄金梭，鸳鸯机上初成疋。\r\n繁花乱蕊皆同心，艳卉中含杜鹃血。\r\n玉妃如霜姑射仙，金刀剪破云霞缬。\r\n为我裁成合欢被，细意密缝无线迹。\r\n道人把玩色相射，银海光摇泪珠滴。\r\n却忆故家初破时，绣龙画雉如砂石。\r\n绮窗窈窕花离离，红妆万境娇无力。\r\n百幅锦帆风不动，绿湿红鲜盪春碧。\r\n纷华过眼一梦如，蜀锦呈绫复何益。\r\n白茅安用红锦包，虎皮难以裹羊质。\r\n只今卷锦还府主，心地了然无得失。\r\n铜壶漏断银缸灭，昆仑影转初三月。\r\n道人坐久闻妙香，纸帐蒲团自清绝。"
        },
        {
            "title": "江陵",
            "content": "月到荆江上，轻帆莫远扬。\r\n水摇龙影动，风送雁声长。\r\n北斗回秋柄，南辰耿夜光。\r\n徘徊舒一啸，诗兴落潇湘。"
        },
        {
            "title": "湖州歌九十八首",
            "content": "暮雨潇潇酒力微，江头杨柳正依依。\r\n宫娥抱膝船窗坐，红泪千行湿绣衣。"
        },
        {
            "title": "听徐雪江琴",
            "content": "徐卿寒夜弹玉琴，冻云妒月波澄阴。\r\n海上神峰削幽翠，十二楼前玉妃坠。\r\n湘娥素女相对泣，翠竹苍梧泪痕湿。\r\n幽兰不香蕙花死，千愁万怨青枫里。\r\n风敲叶脱雨如啸，百鸟喧啾孤凤叫。\r\n老龙吐珠亦洒洒，山鬼摇闩走堂下。\r\n徐卿徐卿且停手，呼儿割鸡酌春酒。\r\n曲高调古人不识，侧耳西楼咽筝笛。"
        },
        {
            "title": "废苑见牡丹黄色者",
            "content": "西园兵后草茫茫，亭北犹存御爱黄。\r\n晴日暖风生百媚，不知作意为谁香。"
        },
        {
            "title": "眉州借景亭",
            "content": "巍亭借景引壶觞，元佑诗人翰墨香。\r\n苍峡雷霆龙意气，碧崖烟雨豹文章。\r\n隔邻修竹娟娟静，夹道枯桑冉冉黄。\r\n水泛帘栊檐影倒，风吹城堞角声长。\r\n巴童结束歌仍俊，蜀女腰脚舞亦狂。\r\n千古相望翁季在，眉山草木有辉光。"
        },
        {
            "title": "湖州歌九十八首",
            "content": "宰执连镳向北行，淮南夜夜鬼灯青。\r\n虽然适意无南北，生死难逃筛下星。"
        },
        {
            "title": "杭州杂诗和林石田",
            "content": "蹑足封韩信，剖心嗔比干。\r\n河山千古泪，风雨一番寒。\r\n世指鹿为马，人呼鸟作鸾。\r\n江头潮汹汹，城脚水漫漫。"
        },
        {
            "title": "湖州歌九十八首",
            "content": "三宫寝室异香飘，貂鼠氈帘锦绣标。\r\n花毯褥裀三万件，织金凤被八千条。"
        },
        {
            "title": "杭州杂诗和林石田",
            "content": "吟身春共瘦，独立望江亭。\r\n越水荒荒白，吴山了了青。\r\n军降欣解甲，民喜罢抽丁。\r\n拍碎阑干曲，吞声血泪零。"
        },
        {
            "title": "封丘",
            "content": "今夜宿封丘，明朝过汴州。\r\n云横遮远塞，水落见长洲。\r\n树折枣初剥，藤枯瓜未收。\r\n倾囊沽一斗，聊以慰羁愁。"
        },
        {
            "title": "越州歌二十首",
            "content": "甲子初秋柳宿乖，皇天无雨只空雷。\r\n正当七月初三夜，帝劝长星酒一杯。"
        },
        {
            "title": "锦城秋暮海棠",
            "content": "锦城海棠妙无比，秋光染出胭脂蕊。\r\n日照殷红如血鲜，箭砂妆粒真珠子。\r\n玉环着酒睡初觉，脸薄粉香泪如洗。\r\n绛纱穿露水晶圆，笑杀荷花守红死。\r\n蜀乡海棠根本别，有色有香成二美。\r\n春花开残秋复花，簸弄东君权不已。\r\n锦袍公子汗血驹，宾客喧哗间朱紫。\r\n有酒如池肉如山，银烛千条照罗绮。\r\n萧娘十八青丝发，手把金锺歌皓齿。\r\n神仙艳骨世所无，歌声直入青云里。\r\n江南倦客惨不乐，鸣笛哀筝乱人耳。\r\n干戈满地行路难，屏里吴山数千里。\r\n遥怜花国化青芜，浪蕊浮花敢欣喜。\r\n草堂无诗花无德，窃号花仙宁不耻。\r\n春花撩乱亦可怜，秋花烂熳何为尔。\r\n花前妙舞曲未终，红雪纷纷落流水。\r\n薄命佳人只土尘，抛盃拔剑长歌起。"
        },
        {
            "title": "昝相公席上",
            "content": "燕云远使栈云间，便遣郫筒助客欢。\r\n闪闪白鱼来丙穴，绵绵紫鹤出巴山。\r\n神仙缥缈艳金屋，城郭繁华号锦官。\r\n万里桥西一回首，黑云遮断剑门关。"
        },
        {
            "title": "易水",
            "content": "芦苇萧森古渡头，征鞍卸却上孤舟。\r\n烟笼古木猿啼夜，月印平沙雁叫秋。\r\n砧杵远闻添客泪，鼓鼙才动起人愁。\r\n当年击筑悲歌处，一片寒光凝不流。"
        },
        {
            "title": "杭州杂诗和林石田",
            "content": "此夕知何夕，游船杂战船。\r\n山河空百二，宫阙漫三千。\r\n雨歇云垂地，潮平水接天。\r\n惜哉无祖逖，谁肯著先鞭。"
        },
        {
            "title": "湖州歌九十八首其九○",
            "content": "雪子飞飞塞面寒，地炉石炭共团栾。\r\n天家赐酒十银瓮，熊掌天鹅三玉盘。"
        },
        {
            "title": "北岳降香呈严学士",
            "content": "万里溟蒙起战埃，翩翩勒马出金台。\r\n同君远使山头去，如朕亲行岳顶来。\r\n野庙横斜挨老树，古碑颠倒枕荒苔。\r\n瞻天只有丹心在，香篆炉熏达九垓。"
        },
        {
            "title": "秦岭",
            "content": "峻岭登临最上层，飞埃漠漠草稜稜。\r\n百年世路多翻覆，千古河山几废兴。\r\n红树青烟秦祖陇，黄茅白苇汉家陵。\r\n因思马上昌黎伯，回首云横泪湿膺。"
        },
        {
            "title": "降香回燕",
            "content": "一從得玉旨，勒马幽燕起。\r\n河北与河南，一万五千里。"
        },
        {
            "title": "幽州送景僧录归钱塘",
            "content": "天目山前景老禅，长安传法旧沙门。\r\n十年不见身为累，万里相逢舌尚存。\r\n漠漠尘埃凝破衲，凄凄风露袭归辕。\r\n到家定有秋光在，报答黄花满故园。"
        },
        {
            "title": "凤州",
            "content": "凤州山馆有清辉，古木扶疏散陆离。\r\n红尾锦鸡鸣古埭，绿头花鸭盪幽池。\r\n荷声策策秋来后，桂影团团月上时。\r\n病马啮荄思故枥，惊乌绕树宿何枝。\r\n三分割据人如梦，满目兴亡客自痴。\r\n走笔成诗聊纪实，岷峨风土出蹲鸱。"
        },
        {
            "title": "平原郡公夜宴月下待瀛国公归寓府",
            "content": "春事阑珊梦里休，他乡相见泪空流。\r\n柳摇楚馆牵新恨，花落吴宫忆旧游。\r\n渴想和羹梅已熟，饥思进饭麦初收。\r\n瀛洲归去琅玕长，月朗风熏十二楼。"
        },
        {
            "title": "苏武洲氈房夜坐",
            "content": "明发启帐房，冷气迸将入。\r\n饥鹰傍人飞，瘦马对人立。\r\n御寒挟貂裘，蒙头帽氈笠。\r\n凄然绝火烟，阴云压身湿。\r\n赖有葡萄醅，借暖敌风急。"
        },
        {
            "title": "湖州歌九十八首",
            "content": "晓来潮信暂相留，满耳惊涛愁复愁。\r\n月殿不知何处在，锦帆摇曳到扬州。"
        },
        {
            "title": "越州歌二十首",
            "content": "昔梦吴山列御筵，三千宫女烛金莲。\r\n而今莫说梦中梦，梦里吴山只自怜。"
        },
        {
            "title": "自笑",
            "content": "释氏掀天官府，道家随世功名。\r\n俗子执鞭亦贵，书生无用分明。"
        },
        {
            "title": "短歌",
            "content": "腰宝剑，背瑶琴，\r\n燕云万里金门深。斩邪诛佞拱北极，\r\n阜财解愠歌南音。驾骅骝，\r\n御狐貉。度关山，\r\n望河洛。况是东南宇宙窄，\r\n桑田变海风涛恶。劝君一醉千日醒，\r\n世事花开又花落。"
        },
        {
            "title": "西湖旧梦",
            "content": "芙蓉照水桂香飘，车马纷纷度六桥。\r\n锦幔笼船人似玉，隔花相对学吹箫。"
        },
        {
            "title": "戎州",
            "content": "害马劳人事已灰，长安无复使臣来。\r\n满园蓊蔚千千树，尽是杨妃死后栽。"
        },
        {
            "title": "九月九日堂红叶二首",
            "content": "天平山木似花开，青女裁成锦绣堆。\r\n暂借秋光作春色，白衣解遣麴生来。"
        },
        {
            "title": "越州歌二十首",
            "content": "年年宫柳好春光，百啭黄鹂绕建章。\r\n冶杏夭桃红胜锦，牡丹屏里燕诸王。"
        },
        {
            "title": "越州歌二十首",
            "content": "脱却黄袍心莫斯，魏王事业止於斯。\r\n孤舟走过扬州去，表奏朝廷乞太师。"
        },
        {
            "title": "采石",
            "content": "夜泊青山下，江空不受尘。\r\n只看波底月，便是谪仙人。"
        },
        {
            "title": "宋宫人分嫁北匠",
            "content": "皎皎千婵娟，盈盈翠红围。\r\n辇来路迢递，梳鬟理征衣。\r\n复采鸳鸯花，缀之连理枝。\r\n忧愁忽已失，欢乐当自兹。\r\n君王不重色，安肯留金闺。\r\n再令出宫掖，相看泪交垂。\r\n分配老斲轮，强颜相追随。\r\n旧恩弃如土，新宠岂所宜。\r\n谁谓事当尔，苦乐心自知。\r\n含情理金徽，烦声乱朱丝。\r\n一弹丹凤离，再弹黄鹄飞。\r\n已恨听者少，更伤知音稀。\r\n吞声不忍哭，寄曲宣余悲。\r\n可怜薄命身，万里荣华衰。\r\n江南天一涯，流落将安归。\r\n向来承恩地，月落夜乌啼。"
        },
        {
            "title": "夔门",
            "content": "赤甲山连白帝山，三巴三峡百牢关。\r\n孤舟行客愁无那，十二峰前十二滩。"
        },
        {
            "title": "寄李鹤田",
            "content": "南泉多载夜光还，健步移梅种玉山。\r\n八十二翁犹矍铄，苦吟不放此心闲。"
        },
        {
            "title": "豫章驿",
            "content": "豫章门外尽青原，高阁临江喜尚存。\r\n莺舌澜翻嘲鹤静，鸥心恬淡厌蛙喧。\r\n绿波淼淼投书渚，翠竹森森写韶轩。\r\n约客不来人已远，满天风雨又黄昏。"
        },
        {
            "title": "浙江亭和徐雪江",
            "content": "朱甍突兀倚云寒，潮打孤城寂寞还。\r\n荒草断烟新驿路，夕阳古木旧江山。\r\n英雄聚散阑干外，今古兴亡欸乃间。\r\n一曲尊前空击剑，西风白发泪斑斑。"
        },
        {
            "title": "唐律寄呈父凤山提举十首",
            "content": "抱琴挟策马萧萧，北望燕云道路遥。\r\n紫塞晓行闻鸡叫，黄河夜渡见鱼跳。\r\n周回四蜀愁双剑，浩荡三湘梦六桥。\r\n踏遍乾坤犹是客，小山丛桂不能招。"
        },
        {
            "title": "唐律寄呈父凤山提举十首",
            "content": "锦帆浩荡湿龙鸾，乐指三千粉泪寒。\r\n万里远行看日近，一人不杀见天宽。\r\n玉关屡沐军罗拜，金殿时蒙上问安。\r\n宴罢御香携满袖，醉归环佩月中看。"
        },
        {
            "title": "忠州荔枝楼小憩",
            "content": "竟日扬鞭不暂闲，畏途叠叠是青山。\r\n西风吹落忠州去，锦绣窠中屋万间。"
        },
        {
            "title": "慈元殿赐牡丹",
            "content": "九重羯鼓声动地，万年枝上回春意。\r\n天遣姮娥散一枝，一枝先到山人家。\r\n焚香再拜睹国色，雨露沾濡知帝力。\r\n我愿人间春不老，长对此花颜色好。"
        },
        {
            "title": "鲁港败北",
            "content": "夜半槌金鼓，南边事已休。\r\n三军坑鲁港，一舸走扬州。\r\n星殒天应泣，江喧地欲流。\r\n欺孤生异志，回首媿巢由。"
        },
        {
            "title": "和人贺杨仆射致政",
            "content": "莲府公卿拜后尘，手持优诏挂朱轮。\r\n从军幕下三千客，闻礼庭中七十人。\r\n饰帐丽词推北巷，画堂清乐掩南邻。\r\n岂同王谢山阴会，空叙流杯醉暮春。"
        },
        {
            "title": "幽州雪霁翰林诸公分韵得明字",
            "content": "寒雪初晴冷气清，地炉火活渐春生。\r\n嬾骑□□□人户，满酌肥羔朝帝京。\r\n屋破玉川贫亦乐，□□□坞贵何荣。\r\n道心自得锺仪趣，一操南音□□□。"
        },
        {
            "title": "涪州",
            "content": "晓立验樯乌，时闻鸟兽呼。\r\n斯须风力健，遮莫水程迂。\r\n赤岩石稠叠，白盐山独孤。\r\n眼前犹有险，不尽更危途。"
        },
        {
            "title": "闻父老说兵",
            "content": "昔闻天兵入西蜀，鞞鼓乱挝裂岩谷。\r\n金鞍战马踏云梯，日射旌旗红{上竹下敕}{上竹下敕}。\r\n黑雾压城尘涨天，西方杀气成愁烟。\r\n钓鱼台畔古战场，六军战血平三川。\r\n天寒日落愁无色，将军一剑万人敌。\r\n妇女多在官宫中，兵气不扬长太息。"
        },
        {
            "title": "湖州歌九十八首",
            "content": "一人不杀谢乾坤，万里来来谒帝阍。\r\n高下受官随品从，九流艺术亦沾恩。"
        },
        {
            "title": "百花潭",
            "content": "万里扬鞭到益州，旌旗小队锦江头。\r\n红船载酒环歌女，摇荡百花潭水秋。"
        },
        {
            "title": "草堂",
            "content": "子美西来筑此堂，浣花春水共凄凉。\r\n鸣鸠孔燕归何处，野草闲花护短墙。\r\n英雄去矣柴门闭，邻里伤哉竹径荒。\r\n安得山瓶盛乳酒，送分渔父濯沧浪。"
        },
        {
            "title": "天津桥",
            "content": "白杨猎猎柳青青，怒浪高低不肯平。\r\n一自尧夫分手后，更无人听杜鹃声。"
        },
        {
            "title": "湖州歌九十八首",
            "content": "第五华筵正大宫，辘轳引酒吸长虹。\r\n金盘堆起胡羊肉，御指三千响碧空。"
        },
        {
            "title": "酬隐者刘桃冈",
            "content": "食既弹长铗，囊悬少错刀。\r\n功名须汝辈，诗酒且吾曹。\r\n强项贫而乐，扬眉气自豪。\r\n北来鱼字密，南去雁书高。\r\n拟折渊明柳，重寻梦得桃。\r\n明珠忽委赠，价重九方臯。"
        },
        {
            "title": "泰山",
            "content": "敕使联镳上翠岑，飞泉跃涧吼雷音。\r\n凌高一览知天远，迂曲千蹊觉洞深。\r\n龙蛰沧溟蛟舞壑，枭横碧落凤归林。\r\n山灵护得神祠在，苔蚀秦碑古树阴。"
        },
        {
            "title": "成都",
            "content": "锦城满目是烟花，处处红楼卖酒家。\r\n坐看浮云横玉垒，行观流水盪金沙。\r\n巴童栈道骑高马，蜀卒城门射老鸦。\r\n见说近来多咨跖，夜深战鼓不停挝。"
        },
        {
            "title": "湖州歌九十八首",
            "content": "徐州城上觅黄楼，四壁诗章读不休。\r\n更欲登台看戏马，州官攜酒共嬉游。"
        },
        {
            "title": "湖州歌九十八首",
            "content": "宫人夜泊近人家，瞥见红榴三四丫。\r\n犹说初离行在所，玉阑无数牡丹花。"
        },
        {
            "title": "浮丘道人招魂歌",
            "content": "有妻有妻不得顾，饥走荒山汗如雨。\r\n一朝中道逢狼虎，不肯偷生作人妇。\r\n左掖虞姬右陵母，一剑捐身刚自许。\r\n天上地下吾与汝，夫为忠臣妻烈女。\r\n呜呼五歌兮歌声苦，魂招不来在何所。"
        },
        {
            "title": "湖州歌九十八首",
            "content": "九重蕡烛照帘栊，三殿乘舆去贺冬。\r\n金面垂慈多喜色，史官书瑞奉年丰。"
        },
        {
            "title": "忆湖上",
            "content": "我忆西湖断桥路，雨色明光自朝暮。\r\n燕去鸿来今几度，梅花万里水云隔。\r\n日夜思家归不得，偶然醉归文姬侧。"
        },
        {
            "title": "贾魏公出师",
            "content": "奏罢出师表，翻然辞庙堂。\r\n千艘空宝玉，万马下钱塘。\r\n□许命真主，欺孤欲假王。\r\n可能清海岱，宗社再昌唐。"
        },
        {
            "title": "乌江",
            "content": "平生英烈世变双，汉骑飞来肯受降。\r\n早与虞姬帐不死，不教战血到乌江。"
        },
        {
            "title": "筠溪王奉御寄诗次韵呈崖松卢奉御",
            "content": "新诗蒙远寄，客路不胜秋。\r\n同谷歌臣甫，新丰醉客周。\r\n君今嫌作史，我已厌封侯。\r\n何日西湖曲，红船上下游。"
        },
        {
            "title": "通州道中",
            "content": "一片秋云妒太虚，穷荒漠漠走群狐。\r\n西瓜黄处藤如织，北枣红时树若屠。\r\n雪塞捣砧人戍远，霜营吹角客愁孤。\r\n几回兀坐穹庐下，赖有葡萄酒熟初。"
        },
        {
            "title": "浮丘道人招魂歌",
            "content": "有母有母死南国，天气黯淡杀气黑。\r\n忍埋玉骨崖山侧，蓼莪劬劳泪沾臆。\r\n孤儿以忠报罔极，拔舌剖心命何惜。\r\n地结苌弘血成碧，九泉见母无言责。\r\n呜呼二歌兮歌复忆，魂招不来长叹息。"
        },
        {
            "title": "钱塘歌",
            "content": "钱塘江上龙光死，钱王宫阙今如此。\r\n白发宫娃作远游，漠漠平沙千万里。\r\n西北高楼白云齐，欲落未落日已低。\r\n古人不见今人去，江水东流乌夜啼。"
        },
        {
            "title": "越州歌二十首",
            "content": "贾庙巍巍尽敕封，秦齐两国受恩同。\r\n木棉庵下无依鬼，合策麒麟第一功。"
        },
        {
            "title": "兵后登大内芙蓉阁宫人梳洗处",
            "content": "粲粲芙蓉阁，我登双眼明。\r\n手拊沈香阑，美人已东征。\r\n美人未去时，朝理绿云鬟，\r\n暮吹紫鸾笙。美人既去时，\r\n阁下麋鹿走，阁上鸱枭鸣。\r\n江山咫尺生烟雾，万年枝上悲风生。\r\n空有遗钿碎珥狼籍堆玉案，空有金宝炬错落悬珠楹。\r\n杨柳兮青青，芙蓉兮冥冥。\r\n美人不见空泪零，锦梁双燕来又去，\r\n夜夜蟾蜍窥玉屏。"
        },
        {
            "title": "湖州歌九十八首",
            "content": "风雨声中听櫂歌，山炰野馔奈愁何。\r\n雪花淮白甜如蜜，不减江珧滋味多。"
        },
        {
            "title": "济渎",
            "content": "玉简投潭洞，金樽出石隈。\r\n龙光蟠窟宅，蜃气结楼台。\r\n卷地风雷起，掀天雨雹来。\r\n人间为济渎，水底即蓬莱。"
        },
        {
            "title": "孤山和李鹤田",
            "content": "湖上悲风舞白杨，英雄凋尽只堪伤。\r\n花飞废苑怜铜马，草没荒坟卧石羊。\r\n人在醉中春已晚，客於愁处日偏长。\r\n林西楼观青红湿，又逊僧官燕梵王。"
        },
        {
            "title": "答徐雪江",
            "content": "十载高居白玉堂，陈情一表乞还乡。\r\n孤云落日渡辽水，匹马西风上太行。\r\n行橐尚留官里俸，赐衣犹带御前香。\r\n只今对客难为答，千古中原话柄长。"
        },
        {
            "title": "燕子楼",
            "content": "楼颠瓦解草如鬣，燕子不来风猎猎。\r\n倚筇搔首重徘徊，野花丛里飞蝴蜨。"
        },
        {
            "title": "越州歌二十首",
            "content": "昨梦吴山阆苑开，风吹仙乐下瑶台。\r\n翠围红阵知多少，半揭珠帘看驾来。"
        },
        {
            "title": "望海楼独立",
            "content": "风吹腥气满楼台，独倚阑干十二回。\r\n天入越江龙逝去，雨昏吴市燕飞来。\r\n旌旗闪闪千帆过，帘幙重重一笛哀。\r\n惆怅玉环何处在，海棠犹自向人间。"
        },
        {
            "title": "湖州歌九十八首",
            "content": "九出琼花一夜开，无双亭曲小徘徊。\r\n可怜后土空祠宇，望断韦郎不见来。"
        },
        {
            "title": "重访马碧梧",
            "content": "万里远行役，十年良可哀。\r\n前辈古风在，故人今雨来。\r\n绝口不言事，挽须惟把杯。\r\n种得碧梧树，春风花自开。"
        },
        {
            "title": "湖州歌九十八首",
            "content": "金屋妆成物色新，三宫日用御厨珍。\r\n其余宫女千余个，分嫁幽州老斲输。"
        },
        {
            "title": "越州歌二十首",
            "content": "集芳园里策奇功，丞相南行面发红。\r\n留得紫绵三百曲，风吹雨打并右空。"
        },
        {
            "title": "凤州歌",
            "content": "凤州南去是南岐，大散横盘势更危。\r\n跃马紫金河畔路，万株杨柳撒金丝。"
        },
        {
            "title": "湖州歌九十八首",
            "content": "两淮极目草芊芊，野渡灰余屋数椽。\r\n兵马渡江人走尽，民船拘敛作官船。"
        },
        {
            "title": "汴都纪行",
            "content": "寻僧入相国寺，领客过太师桥。\r\n行到汴隄西畔，柳阴阴处鱼跳。"
        },
        {
            "title": "昌州海棠有香二首",
            "content": "我到昌州看海棠，恰逢时节近重阳。\r\n人言好种亦难得，只有州衙一树香。"
        },
        {
            "title": "湖州歌九十八首",
            "content": "太肖风起浪头高，锦柁摇摇坐不牢。\r\n靠著篷窗垂两目，船头船尾烂弓刀。"
        },
        {
            "title": "湖州歌九十八首",
            "content": "一半淮江半浙江，怒潮日夜自相撞。\r\n扬州昨夜军书至，说道淮安未肯降。"
        },
        {
            "title": "戏马台",
            "content": "台空马尽始知休，枳棘丛边鹿自游。\r\n泗水不关兴废事，佛峰空锁古今愁。\r\n风吹野甸稻花晚，雨暗山城枫叶秋。\r\n欲吊英灵何处在，髑髅无数满长洲。"
        },
        {
            "title": "湖州歌九十八首",
            "content": "客中忽忽又重阳，满酌葡萄当菊觞。\r\n谢后已叨新圣旨，谢家田土免输粮。"
        },
        {
            "title": "湖州歌九十八首",
            "content": "满朝宰相出通州，迎接三宫晏不休。\r\n六十里天围锦帐，素车白马月中游。"
        },
        {
            "title": "湖州歌九十八首",
            "content": "翠鬟半亸倦梳妆，杨柳风前阵阵凉。\r\n弦索懒拈缩纤手，龙涎犹嚼口脂香。"
        },
        {
            "title": "湖州歌九十八首",
            "content": "万里修途似梦中，天家赐予意无穷。\r\n昭仪别馆香云暖，自把诗书授国公。"
        },
        {
            "title": "湖州歌九十八首",
            "content": "丙子正月十有三，挝鞞伐鼓下江南。\r\n臯亭山上青烟起，宰执相看似醉酣。"
        },
        {
            "title": "西湖旧梦",
            "content": "红桡绿舫盪清波，露脚斜飞湿芰荷。\r\n回首涌金门外望，里河独自沸笙歌。"
        },
        {
            "title": "湖州歌九十八首",
            "content": "夜来酒醒四更过，渐觉衾裯冷气多。\r\n踏雪敲门双敕使，传言太子送天鹅。"
        },
        {
            "title": "张平章席上",
            "content": "两鬓萧萧不耐秋，兴来今日谒公侯。\r\n舞余燕玉锦缠头，又著红靴踢绣毬。"
        },
        {
            "title": "别杨驸马",
            "content": "去去马空冀北，行行鹤度辽东。\r\n弹铗三千客里，囊锥十九人中。\r\n杜子肯依严武，孔融不下曹公。\r\n南八男儿如此，杀身方是英雄。"
        },
        {
            "title": "杭州杂诗和林石田",
            "content": "偶出西湖士，新蒲缘未齐。\r\n携来鳊缩项，买得蟹团脐。\r\n问酒入新店，唤船行旧隄。\r\n乱离多杀戮，水畔几人啼。"
        },
        {
            "title": "燕山九日",
            "content": "九日凄凉戏马台，龙山高会亦尘埃。\r\n天翻地覆英雄尽，暑往寒来岁月催。\r\n人隔关河归未得，客逢时节转堪哀。\r\n十年旧梦风吹过，忍对黄花把酒杯。"
        },
        {
            "title": "西湖旧梦",
            "content": "南高峰对北高峰，十里荷花九里松。\r\n烟雨楼台僧占了，西湖风月属吾侬。"
        },
        {
            "title": "杭州杂诗和林石田",
            "content": "石田林处士，吟境静无尘。\r\n乱后长如醉，愁来不为贫。\r\n饭蔬留好客，笔砚老斯人。\r\n近法秦州体，篇篇妙入神。"
        },
        {
            "title": "华清池",
            "content": "一夜春寒事可知，海棠无地避风吹。\r\n温泉自向东流去，不管飞红出禁池。"
        },
        {
            "title": "黄金台和吴实堂韵",
            "content": "把酒上金台，伤心泪落杯。\r\n君臣难再得，天地不重来。\r\n古木巢苍鹘，残碑枕碧苔。\r\n倚阑休北望，万里起黄埃。"
        },
        {
            "title": "阴山观猎和赵待制回文",
            "content": "围猎看人放海青，黑山峡口路交横。\r\n飞鸿雨湿云天远，去马风寒雪塞平。\r\n归客北边关柝击，过军西畔寨灯明。\r\n巍巍殿帐氈房暖，衣铁冷深更鼓鸣。"
        },
        {
            "title": "绵州",
            "content": "绵州八月秋气深，芙蓉溪上花阴阴。\r\n使君唤船复载酒，书生快意仍长吟。\r\n击鼓吹笙欢客饮，脱巾露发看日沈。\r\n归来不知其所往，但见月高松树林。"
        },
        {
            "title": "比干墓",
            "content": "卫州三十里，荒墩草无数。\r\n忽听路人言，此葬比干处。\r\n下马拊石碑，三叹不能去。\r\n斐然成歌章，聊书墓头树。\r\n我吊比干心，不吊比干墓。\r\n世间贤与愚，同尽成黄土。\r\n斯人亦人尔，千千万万古。"
        },
        {
            "title": "湖州歌九十八首",
            "content": "三殿加餐强自宽，内家日日问平安。\r\n大元皇后来相探，特赐丝紬二百单。"
        },
        {
            "title": "山东飞放",
            "content": "天子出猎山之东，臂鹰健卒豪且雄。\r\n我欲从之出云中，坐看万马如游龙。"
        },
        {
            "title": "寄赵青山同舍档四首",
            "content": "聚嘲丛谤腐儒痴，江海漂零酒一卮。\r\n闲把至音调绿绮，朗吟新句写乌丝。"
        },
        {
            "title": "竹枝歌十首",
            "content": "贾谊祠前酹酒尊，汨罗江上吊骚魂。\r\n耒阳更有一抔土，行路人传是假坟。"
        },
        {
            "title": "西湖旧梦",
            "content": "帝城官妓出湖边，尽作军装斗画船。\r\n夺得锦标权遗喜，金银关会赏婵娟。"
        },
        {
            "title": "唐律寄呈父凤山提举十首",
            "content": "南岳诸峰处处嘉，麻鞋竹杖蹑青霞。\r\n山前已见九杈□，洞里不逢三朵花。\r\n岩瀑垂垂腾晓蜃，野田渺渺落寒鸦。\r\n衡阳鼓角风悲咽，游子斯时正忆家。"
        },
        {
            "title": "重庆府",
            "content": "铁作篙师铁作舟，风撞浪涌可无忧。\r\n林间麋鹿遥相望，峡里蛟龙横不休。\r\n目断吊桥空悄悄，头昏伏枕自悠悠。\r\n锦城秋色追随尽，好处山川更一游。"
        },
        {
            "title": "蜀主芙蓉城",
            "content": "芙蓉城上草萋萋，吊古徘徊日欲西。\r\n帝子不来花蕊去，荒唐无主乱鸦啼。"
        },
        {
            "title": "居延",
            "content": "忆昔苏子卿，持节入异域。\r\n淹留十九年，风霜毒颜色。\r\n啮氈曾牧羝，跣足涉沙碛。\r\n日夕思汉君，恨不生羽翼。\r\n一朝天气清，持节入汉国。\r\n胤子生别离，回视如块砾。\r\n丈夫抱赤心，安肯泪沽臆。"
        },
        {
            "title": "云台",
            "content": "荒亭驻马酌金罍，风卷黄埃丑上来。\r\n满地山河无汉业，赵州留得古云台。"
        },
        {
            "title": "孙殿帅从魏公出师",
            "content": "我宋麒麟阁，公当向上名。\r\n出师休背主，誓死莫偷生。\r\n社稷逢今日，英雄在此行。\r\n忽为儿女态，一笑欲倾城。"
        },
        {
            "title": "越州歌二十首",
            "content": "秋风吹雨暗天涯，越鸟巢翻何以家。\r\n岭上万松都斫尽，西湖新路欲排叉。"
        },
        {
            "title": "浮丘道人招魂歌",
            "content": "有妹有妹天一方，良人去后逢此殃。\r\n黄尘暗天道路长，男呻女吟不得将。\r\n汝母已死埋炎荒，汝兄跣足行雪霜。\r\n万里相逢泪滂滂，惊定拭泪还悲伤。\r\n呜呼四歌兮歌欲狂，魂招不来归故乡。"
        },
        {
            "title": "竹枝歌十首",
            "content": "湘南湘北蕙花开，树头树底猨乱哀。\r\n云巢九疑虞帝庙，雨昏三峡楚王台。"
        },
        {
            "title": "阆州",
            "content": "阆州城南海棠溪，客子不可无新诗。\r\n正嫌风搅浪花碎，更被雨冲云叶垂。\r\n野鸥出没底心性，山禽飞舞犹威仪。\r\n江南或问阆州景，锦屏山水天下奇。"
        },
        {
            "title": "答同舍杜德机",
            "content": "北风吹我上金台，忍见蛾眉堕马嵬。\r\n宴罢蟠桃王母去，江南肠断贺方回。"
        },
        {
            "title": "马嵬坡",
            "content": "霓裳惊破出宫门，马上香罗拭泪痕。\r\n到此竟为山下鬼，不堪鞞鼓似招魂。"
        },
        {
            "title": "七月初七夜渡黄河",
            "content": "长河界破东南天，怒涛日夜如奔川。\r\n此行适逢七月夕，妖氛散作空中烟。\r\n牛郎织女涉清浅，支机石上今何年。\r\n扬帆一纵万里目，身世恍若槎中仙。\r\n仰看银河忽倒泻，月明风露何娟娟。\r\n狂来拔剑斫河水，欲与祖逖争雄鞭。\r\n扣舷把酒酹河伯，低头细看河清涟。\r\n平生此怀具已久，到此欲说空回旋。\r\n嗟予不晓神灵意，咫尺雷雨心茫然。"
        },
        {
            "title": "湖州歌九十八首",
            "content": "昨夜三更泪湿腮，伍胥何事梦中来。\r\n三宫从此相分别，自勒潮头白马回。"
        },
        {
            "title": "隆州",
            "content": "歇马隆州借夕凉，壶中薄酒似酸汤。\r\n城濠寨屋偏栽柳，市井人家却种桑。\r\n官逼税粮多作孽，民穷田土尽抛荒。\r\n年来士子多差役，隶籍盐场与锦坊。"
        },
        {
            "title": "苏台",
            "content": "阖闾门外草如霜，到此踌躇欲断肠。\r\n红阵教成人已去，黄池会罢事堪伤。\r\n将雏野鹿衔枯荠，挟子宫乌噪夕阳。\r\n越蠡扁舟漭无所，五湖风浪白茫茫。"
        },
        {
            "title": "题赐砚",
            "content": "斧柯片石伴幽閒，堪与遗民共号顽。\r\n试忆当时承赐事，墨痕如泪尽成斑。"
        },
        {
            "title": "歌楼感事",
            "content": "昔年同辇载花仙，此日登楼籍妓员。\r\n恩赐舞衣香未歇，御书歌扇墨犹鲜。\r\n碧云翼翼金钗滑，红雪翩翩玉佩圆。\r\n却把向来供奉曲，酒边对客续朱弦。"
        },
        {
            "title": "湖州歌九十八首",
            "content": "锦帆百幅碍斜阳，遥望陵州里许长。\r\n车马争驰迎把盏，走来船上看花娘。"
        },
        {
            "title": "出居庸关",
            "content": "平生爱读书，反被读书误。\r\n今辰出长城，未知死何处。\r\n下马古战场，荆榛莽回互。\r\n群狐正從横，野枭号古树。\r\n黑云满天飞，白日翳复吐。\r\n移时风扬沙，人马俱失路。\r\n踌躇默吞声，聊歌远游赋。"
        },
        {
            "title": "越州歌二十首",
            "content": "丝风毛雨共凄凉，燕子楼空恨恨长。\r\n今日客逢新酒熟，夜来春去落花忙。"
        },
        {
            "title": "浮丘道人招魂歌",
            "content": "有弟有弟隔风雪，音信不通雁飞绝。\r\n独处空庐坐缧絏，短衣冻指不能结。\r\n天生男儿硬如铁，白刃飞空肢体裂。\r\n此时与汝成永诀，汝于何处收兄骨。\r\n呜呼三歌兮歌声咽，魂招不来泪流血。"
        },
        {
            "title": "多景楼",
            "content": "多景楼中昼掩扉，画梁不敢住乌衣。\r\n禅房花木兵烧杀，佛寺干戈僧怕归。\r\n山雨欲来淮树立，潮风初起海云飞。\r\n酒尊未尽登舟急，更过金焦看落晖。"
        },
        {
            "title": "宫人为尼",
            "content": "白发今如此，无依实可怜。\r\n圣恩空旧想，佛相又新圆。\r\n镜晓容颜别，钟昏梦寐悬。\r\n百年心上事，怀古泪涟涟。"
        },
        {
            "title": "越州歌二十首",
            "content": "鳌山灯月照人嬉，宣德门前万玉姬。\r\n记得那年三五夜，快行擎驾倒行归。"
        },
        {
            "title": "湖州歌九十八首",
            "content": "雪里天家赐炕羊，两壶九醖紫霞觞。\r\n三宫夜给千条烛，更赐高丽黑玉香。"
        },
        {
            "title": "女道士王昭仪仙游词",
            "content": "吴国生如梦，幽州死未寒。\r\n金闺诗卷在，玉案道书闲。\r\n苦雾蒙丹旐，酸风射素棺。\r\n人间无葬地，海上有仙山。"
        },
        {
            "title": "寄赵青山同舍档四首",
            "content": "谢傅东山喜劫棋，刘生南岳怕联诗。\r\n君侯自有通身胆，用舍行藏且顺时。"
        },
        {
            "title": "东湖送春和陈自堂",
            "content": "十年南北竞，故旧几人存。\r\n兵后谁知我，城中独见君。\r\n东湖徐孺宅，北海孔融樽。\r\n宛转留春意，吟诗到夜分。"
        },
        {
            "title": "花石纲",
            "content": "假山虽假总非真，未必中间可隐身。\r\n若使此山身可隐，上皇不作远行人。"
        },
        {
            "title": "杭州杂诗和林石田",
            "content": "如此只如此，无聊酒一樽。\r\n江山犹昨日，笳鼓又新元。\r\n黑潦迷行路，黄埃入禁门。\r\n皋亭山顶上，百万汉军屯。"
        },
        {
            "title": "湖州歌九十八首",
            "content": "万马如云在外间，玉阶仙仗罢趋班。\r\n三宫北面议方定，遣使臯亭慰伯颜。"
        },
        {
            "title": "终南山馆",
            "content": "夜凉金气转凄其，正是羁孤不寐时。\r\n千古伤心南渡曲，一襟清泪北征诗。\r\n霜凝鞞鼓星横剑，风卷旌旗月满卮。\r\n旅雁已离榆塞去，帛书摇曳过江迟。"
        },
        {
            "title": "越州歌二十首",
            "content": "两峰云销几时开，昨夜京城战鼓哀。\r\n渔父生来载歌舞，满头白发见兵来。"
        },
        {
            "title": "燕山送黄千户之旴江",
            "content": "万里关河道路迂，出门一笑意何如。\r\n来时雨雪侵驼褐，归日风云蔼驷车。\r\n玉座喜闻黄石策，金台荣拜紫泥书。\r\n野人无以效芹献，一斗酒边双鲤鱼。"
        },
        {
            "title": "北征",
            "content": "北师有严程，挽我投燕京。\r\n挟此万卷书，明发万里行。\r\n出门隔山岳，未知死与生。\r\n三宫锦帆张，粉阵吹鸾笙。\r\n遗氓拜路傍，号哭皆失声。\r\n吴山何青青，吴水何泠泠。\r\n山水岂有极，天地终无情。\r\n回首叫重华，苍梧云正横。"
        },
        {
            "title": "杭州杂诗和林石田",
            "content": "天目丝丝雨，江头翦翦风。\r\n鼓鞞千艇合，刁斗万家同。\r\n金马怜焦土，铜驼压草丛。\r\n杞天愁欲堕，黑入太阴中。"
        },
        {
            "title": "湖州歌九十八首",
            "content": "北望燕云不尽头，大江东去水悠悠。\r\n夕阳一片寒鸦外，目断东西四百州。"
        },
        {
            "title": "淮安水驿",
            "content": "薄暮舟维杨柳隄，手攀杨柳立多时。\r\n汉儿快意歌荷叶，越女含愁舞柘枝。\r\n月溼江花和露泫，潮摇淮树带风悲。\r\n长亭一夜浑无寐，与空传杯更和诗。"
        },
        {
            "title": "湖州歌九十八首",
            "content": "邵伯津头闸未开，山城鼓角不胜哀。\r\n一川霞锦供行客，且掬荷香进酒杯。"
        },
        {
            "title": "峡边山寺",
            "content": "寺近阴崖多雾雨，峡边灵窦忽风雷。\r\n松间白足攜诗板，石上苍头把酒杯。"
        },
        {
            "title": "洛阳桥",
            "content": "日西来到洛阳城，下马桥边信步行。\r\n红紫已无花烂漫，青黄只有草從横。\r\n风吹渭水秋砧急，月满秦川夜柝清。\r\n我醉欲眠眠不得，更听人唱楚歌声。"
        },
        {
            "title": "扬子江",
            "content": "扬子津头客子愁，孤舟欲渡意绸缪。\r\n蛟龙汹汹争新穴，鸥鹭轻轻下故洲。\r\n水卷岸沙连地去，风掀江浪接天流。\r\n试披陆羽图经看，洗鼎煎茶更少留。"
        },
        {
            "title": "函谷关",
            "content": "田文夜半至函关，鸡未鸣时去路难。\r\n不是三千珠履客，如何秦地得生还。"
        },
        {
            "title": "文山丞相丙子自京口脱去变姓名作清江刘洙今",
            "content": "昔年变姓走淮滨，虎豹從横独怆神。\r\n青海茫茫迷故国，黄尘黯黯泣孤臣。\r\n魏雎张禄梦中梦，越蠡陶朱身后身。\r\n今日相看论往事，刘洙元是姓文人。\r\n\r\n【注释】：【原题】：\r\n文山丞相丙子自京口脱去变姓名作清江刘洙今日相对得非梦耶"
        },
        {
            "title": "湖州歌九十八首",
            "content": "篷窗倚坐酒微酣，淮水无波似蔚蓝。\r\n双橹咿哑摇不住，望中犹自是江南。"
        },
        {
            "title": "出自蓟门行",
            "content": "出自蓟门行，行行望天北。\r\n何处愁杀人，黑风走沙石。\r\n华裾者谁子，意气万人敌。\r\n金鞍鞁白马，马奋飞虎生翼。\r\n书生尔何为，不草相如檄。\r\n徒有经济心，壮年已斑白。"
        },
        {
            "title": "幽州会同馆",
            "content": "六花飞舞下天衢，万里羁人心正孤。\r\n收拾碎砖裨暖炕，掘穿平地结寒炉。\r\n行厨日给官中粟，递驿时供塞上酥。\r\n忽报传宣双敕使，王门今欲试齐竽。"
        },
        {
            "title": "凌歊台",
            "content": "百尺凌歊事已非，古碑岩畔上苔衣。\r\n禁园风暖车争发，废殿雨寒花乱飞。\r\n海北天高鹏得运，江南春尽雁知归。\r\n三千歌舞今何处，惟有姑溪绕翠微。"
        },
        {
            "title": "居拟苏武四首",
            "content": "黄鹤一远举，千年方始归。\r\n众鸟念其群，哀鸣亦相依。\r\n彼美双鸳鸯，一旦生乖离。\r\n幸有盈尊酒，聊以与子违。\r\n请歌远游吟，慷慨声以悲。\r\n清商咽丝竹，激烈怆复悽。\r\n行人不可留，万里将何之。\r\n念子日已远，会念未有期。\r\n挽首长叹息，泪下沾我衣。\r\n安得生羽翰，与子成双飞。"
        },
        {
            "title": "西湖旧梦",
            "content": "溶溶漾漾碧粼粼，船去船来不碍人。\r\n日午中官传上旨，内家宣赐玉堂春。"
        },
        {
            "title": "少室山",
            "content": "岩岩路径入空蒙，中有幽人旧日宫。\r\n野草败垣供暮雨，断碑古木管秋风。\r\n山川融结千年秀，天地包笼一世雄。\r\n从此不须高索价，高名过眼总飘蓬。"
        },
        {
            "title": "吴山晓望",
            "content": "城南城北草芊芊，满地干戈已惘然。\r\n燕燕莺莺随战马，风风雨雨渡江船。\r\n小儒愁剧吟如哭，老子歌阑醉欲眠。\r\n一夜春寒花命薄，乱飘红紫下平川。"
        },
        {
            "title": "湖州歌九十八首",
            "content": "灌州河水曲如弓，青草坪边路向东。\r\n船过州南忽奇绝，一如湖上藉花风。"
        },
        {
            "title": "和徐雪江即事",
            "content": "万里起青烟，旌旗若涌泉。\r\n国家开气数，陵谷见推迁。\r\n避难浑无地，偷生赖有天。\r\n夜来闻大母，已自纳降笺。"
        },
        {
            "title": "送皇甫秀才下荆州",
            "content": "西南多胜概，挟策缓周旋。\r\n笛弄五溪月，櫂摇三峡天。\r\n楚江萍似斗，太华藕如船。\r\n归橐应无价，人争秀句传。"
        },
        {
            "title": "竹枝歌十首",
            "content": "弄玉吹箫过洞庭，烟波渺渺接巴陵。\r\n朗吟仙子来何处，飞上君山玩月明。"
        },
        {
            "title": "杭州杂诗和林石田",
            "content": "天也今如此，人乎可奈何。\r\n台边西子去，宫里北人过。\r\n玉树歌方息，金铜泪已多。\r\n旌旗遮御路，舟楫满官河。"
        },
        {
            "title": "重访草堂",
            "content": "放櫂花豀去，重来访草堂。\r\n菰蒲依静渚，杨柳绕回塘。\r\n野暂棕高下，山墙竹短长。\r\n槁梧含古色，瘦菊减清香。\r\n鼙鼓檛三叠，旌旗列两行。\r\n花娘纷舞袖，座客竞飞觞。\r\n酱蘸生葱白，虀浇熟韭黄。\r\n洪炉催卷饼，匕首割烧羊。\r\n大笑诸公醉，高谈小子狂。\r\n城关犹未掩，冠盖已飞扬。\r\n鸟语青松里，人行锦树傍。\r\n杜陵轻出峡，千古隔潇湘。"
        },
        {
            "title": "利州",
            "content": "云栈遥遥马不前，风吹红树带青烟。\r\n城因兵破悭歌舞，民为官差失井田。\r\n岩谷搜罗追猎户，江湖刻剥及渔船。\r\n酒边父老犹能说，五十年前好四川。"
        },
        {
            "title": "太皇谢太后挽章",
            "content": "大汉阴风起，羁孤血泪县。\r\n忽闻天下母，已赴月中仙。\r\n哀乐浮云外，荣枯逝水前。\r\n遗书乞骸骨，归葬越山边。"
        },
        {
            "title": "太皇谢太后挽章",
            "content": "羯鼓喧吴越，伤心国破时。\r\n雨阑花洒泪，烟苑柳颦眉。\r\n事去千年速，愁来一死迟。\r\n旧臣相吊后，寒月堕燕支。"
        },
        {
            "title": "潼关",
            "content": "蔽日乌云拨不开，昏昏勒马度关来。\r\n绿芜径路人千里，黄叶邮亭酒一杯。\r\n事去空垂悲国泪，愁来莫上望乡台。\r\n桃林塞外秋风起，大漠天寒鬼哭哀。"
        },
        {
            "title": "万州",
            "content": "槎牙鸟道没人烟，狼虎交横马不前。\r\n回首青山藏白跖，万州城下草连天。"
        },
        {
            "title": "秋日酬王昭仪",
            "content": "秋到浓时酒自斟，挑灯看剑泪痕深。\r\n黄金台愧少知己，碧玉调将空好音。\r\n万叶秋风孤馆梦，一灯夜雨故乡心。\r\n庭前昨夜梧桐语，劲气萧萧入短襟。"
        },
        {
            "title": "湖州歌九十八首 其九十八",
            "content": "杭州万里到幽州，百咏歌成意未休。\r\n燕玉偶然通一笑，歌喉宛转作吴讴。"
        },
        {
            "title": "湖州歌九十八首 其九十七",
            "content": "两下金幱障御阶，异香缥缈五门开。\r\n都人罢市从容立，迎接南朝驸马来。"
        },
        {
            "title": "湖州歌九十八首 其九十六",
            "content": "夜来酒醒四更过，渐觉衾裯冷气多。\r\n踏雪敲门双敕使，传言太子送天鹅。"
        },
        {
            "title": "湖州歌九十八首 其九十五",
            "content": "东宫雪里燕三宫，妃子殷勤把酒锺。\r\n百十箜篌弹玉指，两行珠翠击金镛。"
        },
        {
            "title": "湖州歌九十八首 其九十四",
            "content": "晓望燕云正雪天，闭门氈帐恣高眠。\r\n内家遗钞三千锭，添赐三宫日用钱。"
        },
        {
            "title": "湖州歌九十八首 其九十三",
            "content": "九重蕡烛照帘栊，三殿乘舆去贺冬。\r\n金面垂慈多喜色，史官书瑞奉年丰。"
        },
        {
            "title": "湖州歌九十八首 其九十二",
            "content": "四川昝帅尚粗豪，万马来燕贡一遭。\r\n奏授虎符三百面，内家更赐织金袍。"
        },
        {
            "title": "湖州歌九十八首 其九十一",
            "content": "江南郡守列金阶，内里华筵日日排。\r\n文武官僚多二品，还乡尽带虎头牌。"
        },
        {
            "title": "湖州歌九十八首 其九十",
            "content": "雪子飞飞塞面寒，地炉石炭共团栾。\r\n天家赐酒十银瓮，熊掌天鹅三玉盘。"
        },
        {
            "title": "湖州歌九十八首 其八十九",
            "content": "万里羇孤夜忆家，边城吹角更吹笳。\r\n须臾敕使传言语，今日天庭赏雪花。"
        },
        {
            "title": "湖州歌九十八首 其八十八",
            "content": "万里修途似梦中，天家赐予意无穷。\r\n昭仪别馆香云暖，自把诗书授国公。"
        },
        {
            "title": "湖州歌九十八首 其八十七",
            "content": "三殿加餐强自宽，内家日日问平安。\r\n大元皇后来相探，特赐丝紬二百单。"
        },
        {
            "title": "湖州歌九十八首 其八十六",
            "content": "雪里天家赐炕羊，两壶九醖紫霞觞。\r\n三宫夜给千条烛，更赐高丽黑玉香。"
        },
        {
            "title": "湖州歌九十八首 其八十五",
            "content": "客中忽忽又重阳，满酌葡萄当菊觞。\r\n谢后已叨新圣旨，谢家田土免输粮。"
        },
        {
            "title": "湖州歌九十八首 其八十四",
            "content": "三宫寝室异香飘，貂鼠氈帘锦绣标。\r\n花毯褥裀三万件，织金凤被八千条。"
        },
        {
            "title": "湖州歌九十八首 其八十三",
            "content": "每月支粮万石钧，日支羊肉六千斤。\r\n御厨请给葡萄酒，别赐天鹅与野麕。"
        },
        {
            "title": "湖州歌九十八首 其八十二",
            "content": "金屋妆成物色新，三宫日用御厨珍。\r\n其余宫女千余个，分嫁幽州老斲输。"
        },
        {
            "title": "湖州歌九十八首 其八十一",
            "content": "僧道恩荣已受封，上庠儒者亦恩隆。\r\n福王又拜平原郡，幼主新封瀛国公。"
        },
        {
            "title": "湖州歌九十八首 其八十",
            "content": "一人不杀谢乾坤，万里来来谒帝阍。\r\n高下受官随品从，九流艺术亦沾恩。"
        },
        {
            "title": "湖州歌九十八首 其七十九",
            "content": "第十琼筵敞禁庭，两厢丞相把壶瓶。\r\n君王自劝三宫酒，更送天香近玉屏。"
        },
        {
            "title": "湖州歌九十八首 其七十八",
            "content": "第九筵开尽帝妃，三宫端坐受金卮。\r\n须臾殿上都酣醉，拍手高歌舞雁儿。"
        },
        {
            "title": "湖州歌九十八首 其七十七",
            "content": "第八筵开在北亭，三宫丰燕已恩荣。\r\n诸行百戏都呈艺，乐局伶官叫点名。"
        },
        {
            "title": "湖州歌九十八首 其七十六",
            "content": "第七筵排极整齐，三宫游处软舆提。\r\n杏浆新沃烧熊肉，更进鹌鹑野雉鸡。"
        },
        {
            "title": "湖州歌九十八首 其七十五",
            "content": "第六筵开在禁庭，蒸麋烧鹿荐杯行。\r\n三宫满饮天颜喜，月下笙歌入旧城。"
        },
        {
            "title": "湖州歌九十八首 其七十四",
            "content": "第五华筵正大宫，辘轳引酒吸长虹。\r\n金盘堆起胡羊肉，御指三千响碧空。"
        },
        {
            "title": "湖州歌九十八首 其七十三",
            "content": "第四排筵在广寒，葡萄酒酿色如丹。\r\n并刀细割天鸡肉，宴罢归来月满鞍。"
        },
        {
            "title": "湖州歌九十八首 其七十二",
            "content": "第三筵开在蓬莱，丞相行杯不放杯。\r\n割马烧羊熬解粥，三宫宴罢谢恩回。"
        },
        {
            "title": "湖州歌九十八首 其七十一",
            "content": "第二筵开入九重，君王把酒劝三宫。\r\n驼峰割罢行酥酪，又进雕盘嫩韭葱。"
        },
        {
            "title": "湖州歌九十八首 其七十",
            "content": "皇帝初开第一筵，天颜问劳思绵绵。\r\n大元皇后同茶饭，宴罢归来月满天。"
        },
        {
            "title": "湖州歌九十八首 其六十八",
            "content": "满朝宰相出通州，迎接三宫晏不休。\r\n六十里天围锦帐，素车白马月中游。"
        },
        {
            "title": "湖州歌九十八首 其六十七",
            "content": "恰到杨村旧马头，北风吹雨便成秋。\r\n呜呜鬼物败人兴，掩却篷窗且睡休。"
        },
        {
            "title": "湖州歌九十八首 其六十五",
            "content": "日中转柁到河间，万里羁人强自宽。\r\n此夜此歌如此酒，长安月色好谁看。"
        },
        {
            "title": "湖州歌九十八首 其六十四",
            "content": "牙樯暂住献州城，鹭去鸥来管送迎。\r\n卧笑宫人掷骰子，金钱痴咒卜输赢。"
        },
        {
            "title": "湖州歌九十八首 其六十三",
            "content": "船到沧州且少留，客来同上酒家楼。\r\n沿河树折枣初剥，满地藤枯瓜未收。"
        },
        {
            "title": "湖州歌九十八首 其六十二",
            "content": "灌州河水曲如弓，青草坪边路向东。\r\n船过州南忽奇绝，一如湖上藉花风。"
        },
        {
            "title": "湖州歌九十八首 其六十九",
            "content": "会同馆里紫蒙茸，兰麝飘来阵阵风。\r\n箫鼓沸天回雁舞，黄罗帐幔燕三宫。"
        },
        {
            "title": "湖州歌九十八首 其六十一",
            "content": "兀兀篷窗坐似禅，景州城外更凄然。\r\n官河宛转无风力，马曳驴拖鼓子船。"
        },
        {
            "title": "湖州歌九十八首 其六十",
            "content": "锦帆百幅碍斜阳，遥望陵州里许长。\r\n车马争驰迎把盏，走来船上看花娘。"
        },
        {
            "title": "湖州歌九十八首 其五十九",
            "content": "琵琶切切更嘈嘈，高柳群蝉遂不号。\r\n一片夕阳无限好，汶河西上酒楼高。"
        },
        {
            "title": "湖州歌九十八首 其五十七",
            "content": "新济州来旧济州，柳门西畔两三鸥。\r\n酒边笑谑消长日，弄竹弹丝尽胜流。"
        },
        {
            "title": "湖州歌九十八首 其五十六",
            "content": "歌风台畔水沄沄，地面官人馈酒荤。\r\n宫女上船嬉一霎，不禁尘土污衣裙。"
        },
        {
            "title": "湖州歌九十八首 其五十八",
            "content": "一更船泊郓州城，城外巡军夜柝鸣。\r\n如此月圆如此客，犹能把酒到天明。"
        },
        {
            "title": "湖州歌九十八首 其五十五",
            "content": "徐州城上觅黄楼，四壁诗章读不休。\r\n更欲登台看戏马，州官攜酒共嬉游。"
        },
        {
            "title": "湖州歌九十八首 其五十四",
            "content": "船泊邳州古岸傍，斜风细雨送昏黄。\r\n美人十二船中坐，犹把金猊炷好香。"
        },
        {
            "title": "湖州歌九十八首 其六十六",
            "content": "长芦转柁是通津，尽是东西南北人。\r\n日暮烟花箫鼓闹，红楼烂醉楚州春。"
        },
        {
            "title": "湖州歌九十八首 其五十三",
            "content": "宝应城南柳数枝，葭墙艾席是民居。\r\n眼前境逆没诗兴，忽有小舟来卖鱼。"
        },
        {
            "title": "湖州歌九十八首 其五十二",
            "content": "北风吹雨入篷间，宫女腰肢瘦怯寒。\r\n阿监隔船相借问，计程今日到淮安。"
        },
        {
            "title": "湖州歌九十八首 其五十一",
            "content": "邵伯津头闸未开，山城鼓角不胜哀。\r\n一川霞锦供行客，且掬荷香进酒杯。"
        },
        {
            "title": "湖州歌九十八首 其五十",
            "content": "使臣开闸过高邮，杨柳丝丝拂去舟。\r\n宫女开篷犹自笑，閒抛金弹打沙鸥。"
        },
        {
            "title": "湖州歌九十八首 其四十九",
            "content": "长淮风定浪涛宽，锦櫂摇摇上下湾。\r\n兵后人烟绝稀少，可胜战骨白如山。"
        },
        {
            "title": "湖州歌九十八首 其四十八",
            "content": "江头杨柳舞婆娑，万马成群啮短莎。\r\n北客醉中齐拍手，隔船又唱采茶歌。"
        },
        {
            "title": "湖州歌九十八首 其四十七",
            "content": "丝雨绵云五月寒，淮堧遗老笑儒冠。\r\n行军元帅来相探，折送驼峰炙一盘。"
        },
        {
            "title": "湖州歌九十八首 其四十六",
            "content": "宫人夜泊近人家，瞥见红榴三四丫。\r\n犹说初离行在所，玉阑无数牡丹花。"
        },
        {
            "title": "湖州歌九十八首 其四十五",
            "content": "销金帐下忽天明，梦里无情亦有情。\r\n何处乱山可埋骨，暂时相对坐调笙。"
        },
        {
            "title": "湖州歌九十八首 其四十四",
            "content": "篷窗倚坐酒微酣，淮水无波似蔚蓝。\r\n双橹咿哑摇不住，望中犹自是江南。"
        },
        {
            "title": "湖州歌九十八首 其四十三",
            "content": "拨尽琵琶意欲悲，新愁旧梦两依依。\r\n江楼吹笛三更后，细雨灯前醉玉妃。"
        },
        {
            "title": "湖州歌九十八首 其四十二",
            "content": "丞相催人急放舟，舟中儿女泪交流。\r\n淮南渐远波声小，犹见扬州望火楼。"
        },
        {
            "title": "湖州歌九十八首 其四十一",
            "content": "可怜河畔草青青，锦缆牵江且缓行。\r\n爱此淮南山水好，问天乞得片时晴。"
        },
        {
            "title": "湖州歌九十八首 其四十",
            "content": "凤管龙笙处处吹，都民欣乐太平时。\r\n宫娥不识兴亡事，犹唱宣和御制词。"
        },
        {
            "title": "湖州歌九十八首 其三十九",
            "content": "翠鬟半亸倦梳妆，杨柳风前阵阵凉。\r\n弦索懒拈缩纤手，龙涎犹嚼口脂香。"
        },
        {
            "title": "湖州歌九十八首 其三十八",
            "content": "青天淡淡月荒荒，两岸淮田尽战场。\r\n宫女不眠开眼坐，更听人唱哭襄阳。"
        },
        {
            "title": "湖州歌九十八首 其三十七",
            "content": "宫人清夜按瑶琴，不识明妃出塞心。\r\n十八拍中无限恨，转弦又奏广陵音。"
        },
        {
            "title": "湖州歌九十八首 其三十六",
            "content": "两淮极目草芊芊，野渡灰余屋数椽。\r\n兵马渡江人走尽，民船拘敛作官船。"
        },
        {
            "title": "湖州歌九十八首 其三十五",
            "content": "更阑炙烛绣檐遮，卸却金钿与翠花。\r\n心似乱丝眠不得，江楼中夜咽悲笳。"
        },
        {
            "title": "湖州歌九十八首 其三十四",
            "content": "宰执连镳向北行，淮南夜夜鬼灯青。\r\n虽然适意无南北，生死难逃筛下星。"
        },
        {
            "title": "湖州歌九十八首 其三十三",
            "content": "不堪回首泪盈盈，万里淮河听雨声。\r\n莫问萍虀并豆粥，且餐麦饭与鱼羹。"
        },
        {
            "title": "湖州歌九十八首 其三十二",
            "content": "芦荻飕飕风乱吹，战场白骨暴沙泥。\r\n淮南兵后人烟绝，新鬼啾啾旧鬼啼。"
        },
        {
            "title": "湖州歌九十八首 其三十一",
            "content": "万骑横江泣鼓鞞，千枝画角一行吹。\r\n淮南今夜好明月，船上美人空泪垂。"
        },
        {
            "title": "湖州歌九十八首 其三十",
            "content": "太皇太后过江都，遥指淮山似画图。\r\n抛却故家风雨外，夜来归梦绕西湖。"
        },
        {
            "title": "湖州歌九十八首 其二十九",
            "content": "都人不识有干戈，罗绮丛中乐事多。\r\n一夜月明天漠漠，汉人歌罢楚人歌。"
        },
        {
            "title": "湖州歌九十八首 其二十八",
            "content": "官军两岸护龙丹，麦饭鱼羹进不休。\r\n宫女垂头空作恶，暗抛珠泪落船头。"
        },
        {
            "title": "湖州歌九十八首 其二十七",
            "content": "两淮战鼓不停挝，万骑精兵赛夜叉。\r\n破阵焚舟弹指顷，汉人犹悮夏爷爷。"
        },
        {
            "title": "湖州歌九十八首 其二十六",
            "content": "九出琼花一夜开，无双亭曲小徘徊。\r\n可怜后土空祠宇，望断韦郎不见来。"
        },
        {
            "title": "湖州歌九十八首 其二十五",
            "content": "风雨声中听櫂歌，山炰野馔奈愁何。\r\n雪花淮白甜如蜜，不减江珧滋味多。"
        },
        {
            "title": "湖州歌九十八首 其二十四",
            "content": "金屋煌煌丽九天，朝歌夜舞艳神仙。\r\n寻常只道西湖好，不识淮南是极边。"
        },
        {
            "title": "湖州歌九十八首 其二十三",
            "content": "晓来潮信暂相留，满耳惊涛愁复愁。\r\n月殿不知何处在，锦帆摇曳到扬州。"
        },
        {
            "title": "湖州歌九十八首 其二十一",
            "content": "扬子江头潮退迟，三宫船傍钓鱼矶。\r\n须臾风定过江去，不奈林间杜宇啼。"
        },
        {
            "title": "湖州歌九十八首 其二十",
            "content": "一片淮山落照中，开船忽遇打头风。\r\n行军元帅传言语，别拨官军下浙东。"
        },
        {
            "title": "湖州歌九十八首 其十九",
            "content": "满船明月夜鸣榔，船上宫人烧夜香。\r\n好是烧香得神力，片帆稳送到渔阳。"
        },
        {
            "title": "湖州歌九十八首 其二十二",
            "content": "一半淮江半浙江，怒潮日夜自相撞。\r\n扬州昨夜军书至，说道淮安未肯降。"
        },
        {
            "title": "湖州歌九十八首 其十八",
            "content": "京口沿河卖酒家，东边杨柳北边花。\r\n柳摇花谢人分散，一向天涯一海涯。"
        },
        {
            "title": "湖州歌九十八首 其十七",
            "content": "晓鬓鬅忪懒不梳，忽听人说是南徐。\r\n手中明镜抛船上，半揭篷窗看打鱼。"
        },
        {
            "title": "湖州歌九十八首 其十六",
            "content": "暮雨潇潇酒力微，江头杨柳正依依。\r\n宫娥抱膝船窗坐，红泪千行湿绣衣。"
        },
        {
            "title": "湖州歌九十八首 其十五",
            "content": "晓来宫櫂去如飞，掠削鬟云浅画眉。\r\n风雨凄凄能自遣，三三五五坐弹棋。"
        },
        {
            "title": "湖州歌九十八首 其十四",
            "content": "铁瓮城头马乱嘶，金陵城下砲如飞。\r\n黑风卷地鼓鼙急，昨夜常州又受围。"
        },
        {
            "title": "湖州歌九十八首 其十三",
            "content": "金陵昨夜有降书，更说扬州一战输。\r\n淮北淮南清未了，又添军马下东吴。"
        },
        {
            "title": "湖州歌九十八首 其十二",
            "content": "受降城下草离离，寒食清明只自悲。\r\n汉寝秦陵何处在，莺花无主雨如丝。"
        },
        {
            "title": "湖州歌九十八首 其十一",
            "content": "昨夜三更泪湿腮，伍胥何事梦中来。\r\n三宫从此相分别，自勒潮头白马回。"
        },
        {
            "title": "湖州歌九十八首 其十",
            "content": "太湖风卷浪头高，锦柁摇摇坐不牢。\r\n靠著篷窗垂两目，船头船尾烂弓刀。"
        },
        {
            "title": "湖州歌九十八首 其九",
            "content": "一出宫门上画船，红红白白艳神仙。\r\n山长水远愁无那，又见江南月上弦。"
        },
        {
            "title": "湖州歌九十八首 其八",
            "content": "锦颿高揭绣帘开，鼍鼓声悲凤管哀。\r\n月子纤纤云里见，吴江不尽暮潮来。"
        },
        {
            "title": "湖州歌九十八首 其七",
            "content": "十数年来国事乖，大臣无计逐时挨。\r\n三宫今日燕山去，春草萋萋上玉阶。"
        },
        {
            "title": "湖州歌九十八首 其五",
            "content": "一匊吴山在眼中，楼台累累间青红。\r\n锦颿后夜烟江上，手抱琵琶忆故宫。"
        },
        {
            "title": "湖州歌九十八首 其四",
            "content": "谢了天恩出内门，驾前喝道上将军。\r\n白旄黄钺分行立，一点猩红似幼君。"
        },
        {
            "title": "湖州歌九十八首 其三",
            "content": "殿上群臣默不言，伯颜丞相趣降笺。\r\n三宫共在珠帘下，万骑虬须绕殿前。"
        },
        {
            "title": "湖州歌九十八首 其二",
            "content": "万马如云在外间，玉阶仙仗罢趋班。\r\n三宫北面议方定，遣使臯亭慰伯颜。"
        },
        {
            "title": "湖州歌九十八首 其一",
            "content": "丙子正月十有三，挝鞞伐鼓下江南。\r\n臯亭山上青烟起，宰执相看似醉酣。"
        },
        {
            "title": "徐州",
            "content": "白杨猎猎起悲风，满目黄埃涨太空。\r\n野壁山墙彭祖宅，塺花粪草项王宫。\r\n古今尽付三杯外，豪杰同归一梦中。\r\n更上层楼见城郭，乱鸦古木夕阳红。"
        },
        {
            "title": "醉歌",
            "content": "伯颜丞相吕将军，收了江南不杀人。\r\n昨日太皇请茶饭，满朝朱紫尽降臣。"
        },
        {
            "title": "醉歌",
            "content": "涌金门外雨晴初，多少红船上下趋。\r\n龙管凤笙无韵调，却挝战鼓下西湖。"
        },
        {
            "title": "醉歌",
            "content": "南苑西宫棘露芽，万年枝上乱啼鸦。\r\n北人环立阑干曲，手指红梅作杏花。"
        },
        {
            "title": "醉歌",
            "content": "北师要讨撒花银，官府行移逼市民。\r\n丞相伯颜犹有语，学中要拣秀才人。"
        },
        {
            "title": "醉歌",
            "content": "衣冠不改只如先，关会通行满市廛。\r\n北客南人成买卖，京师依旧使铜钱。"
        },
        {
            "title": "醉歌",
            "content": "乱点连声杀六更，荧荧庭燎待天明。\r\n侍臣已写归降表，臣妾佥名谢道清。"
        },
        {
            "title": "醉歌",
            "content": "六宫宫女泪涟涟，事主谁知不尽年。\r\n太后传宣许降国，伯颜丞相到帘前。"
        },
        {
            "title": "醉歌",
            "content": "淮襄州郡尽归降，鼙鼓喧天入古杭。\r\n国母已无心听政，书生空有泪成行。"
        },
        {
            "title": "醉歌",
            "content": "援兵不遣事堪哀，食肉权臣大不才。\r\n见说襄樊投拜了，千军万马过江来。"
        },
        {
            "title": "醉歌",
            "content": "吕将军在守襄阳，十载襄阳铁脊梁。\r\n望断援兵无信息，声声骂杀贾平章。"
        },
        {
            "title": "湖州歌九十八首 其六",
            "content": "北望燕云不尽头，[1]\r大江东去水悠悠。\r夕阳一片寒鸦外，\r自断东南四百州。"
        },
        {
            "title": "玉楼春",
            "content": "帝乡春色浓於雾。谁遣双环堆绣户。金张公子总封侯，姚魏弟兄皆列士。碧纱窗下修花谱。交颈鸳鸯娇欲语。绛绡新结转官球，桃李仆奴何足数。"
        },
        {
            "title": "玉楼春",
            "content": "咸淳十载聪明帝。不见宋家陵寝废。暂离绛阙九重天，飞过黄河千丈水。长春宫殿仙璈沸。嘉会今辰为愍忌。小儒百拜酹霞觞，寡妇孤儿流血泪。"
        },
        {
            "title": "锦瑟清商引",
            "content": "玉窗夜静月流光。拂鸳弦、先奏清商。天外塞鸿飞呼，群夜渡潇湘。风回处，戛玉铿金，翩翩作新势，声声字字，历历锵锵。忽低颦有恨，此意极凄凉。炉香帘栊正清洒，转调促柱成行。机籁杂然鸣素手，击碎琳琅。翠云深梦里昭阳。此心长。回顾穷阴绝漠，片影悠扬。那昭君更苦，香泪湿红裳。"
        },
        {
            "title": "婆罗门引",
            "content": "一生富贵，岂知今日有离愁。锦帆风力难收。望断燕山蓟水，万里到幽州。恨病馀双眼，冷泪交流。行年已休岁，七十又平头。梦破银屏金屋，此意悠悠。几度见青冢，虚名不足留。且把酒、细听箜篌。"
        },
        {
            "title": "太常引",
            "content": "广寒宫殿五云边。看天上、烛金莲。香袅御炉烟。拥彩仗、千官肃然。世间王母，月中仙子，花甲一周天。乐指沸华年，更福寿，千年万年。"
        },
        {
            "title": "人月圆",
            "content": "钱塘江上春潮急，风卷锦帆飞。不堪回首，离宫别馆，杨柳依依。蓟门听雨，燕台听雪，寒入宫衣。娇鬟慵理，香肌瘦损，红泪双垂。"
        },
        {
            "title": "忆秦娥",
            "content": "马萧萧。燕支山中风飘飘。风飘飘。黄昏寒雨，直是无憀。玉人何处教吹箫。十年不见心如焦。心如焦。彩笺难寄，水远山遥。"
        },
        {
            "title": "忆秦娥",
            "content": "如何说。人生自古多离别。多离别。年年辜负，海棠时节。娇娇独坐成愁绝。胡笳吹落关山月。关山月。春来秋去，几番圆缺。"
        },
        {
            "title": "忆秦娥",
            "content": "风声恶。个人蕉萃凭高阁。凭高阁。相思无尽，泪珠偷落。锦书欲寄鸿难托。那堪更听边城角。边城角。又添烦恼，又添萧索。"
        },
        {
            "title": "忆秦娥",
            "content": "水悠悠。长江望断无归舟。无归舟。欲携斗酒，怕上高楼。当年出塞拥貂裘。更听马上弹箜篌。弹箜篌。万般哀怨，一种离愁。"
        },
        {
            "title": "忆秦娥",
            "content": "天沉沉。香罗拭泪行穷阴。行穷阴。左霜右雪，冷气难禁。几回相忆成孤斟。塞边鞞鼓愁人心。愁人心。北鱼南雁，望到而今。"
        },
        {
            "title": "忆秦娥",
            "content": "雪霏霏。蓟门冷落人行稀。人行稀。秦娥渐老，着破宫衣。强将纤指按金徽。未成曲调心先悲。心先悲。更无言语，玉箸双垂。"
        },
        {
            "title": "忆秦娥",
            "content": "笑盈盈。晓妆扫出长眉青。长眉青。双开雉扇，六曲鸳屏。少年心在尚多情。酒边银甲弹长筝。弹长筝。碧桃花下，醉到三更。"
        },
        {
            "title": "忆王孙",
            "content": "茫茫苦海两无边。无限迷鱼戏黑渊。我掷金钩钓有缘。线儿牵。引上神州采玉莲。"
        },
        {
            "title": "忆王孙",
            "content": "无无无有有无无，悟得无无便不愚。日月年时损壮粗。见元初。万道霞光攒宝珠。"
        },
        {
            "title": "忆王孙",
            "content": "尘寰财色苦相萦。著爱浮华役此身。好收灵源一点真。绝贪嗔。便是逍遥到岸人。"
        },
        {
            "title": "忆王孙",
            "content": "心中无事气神和。不觉忻忻言语多。剑用衠?磨更磨。害风哥。割了舌头赶退魔。"
        },
        {
            "title": "忆王孙",
            "content": "从初得得便风流。降伏龟蛇住定州。千日丹成永永收。好因由。自在逍遥万事休。"
        },
        {
            "title": "忆王孙",
            "content": "修行谁会把心降。赤凤驱将饮碧江。调引婴娇笑舞双。剔银缸。物物头头现晓窗。"
        },
        {
            "title": "忆王孙",
            "content": "神舟稳驾出沉流。明月辉辉命自周。两个先生暗点头。有来由。万劫轮回向此休。"
        },
        {
            "title": "失调名",
            "content": "绿荷初展。海榴花半吐，绣帘高卷。整顿朱弦，奏霓裳初遍，音清意远。恍然在广寒宫殿，窈窕柔情，绸缪细意，闲愁难剪。曲中似哀似怨。似梧桐叶落，秋雨声颤。岂待闻铃，自泪珠如霰。春纤罢按，早心已笑慵歌懒。脉脉凭栏，槐阴转午，轻摇歌扇。"
        },
        {
            "title": "莺啼序",
            "content": "檀栾宫墙数仞，敞朱帘绣户。正春暖、飘拂和风，衮入红尘香雾。见丝柳青青，袅娜如学宫腰舞。有黄莺、恰恰飞来，一梭金羽。小巧身儿，锦心绣口，圆滑遽如许。避人，渐飞入琼林藏身，桃杏深处。对银屏、珠圆翠陈，隔叶底、恣歌金缕。忽群妃，拍手惊飞，奋然高举。晓来雨湿，花娜柳垂，误投罗网去。缓缓访、六宫寻问，玉纤争握。放入金笼，眼娇眉妩。身如旅琐，无心求友。烟窗分影光阴里，听蛮声，似怨还如诉。青山隔断，红妆满眼，谁怜一匊。幽恨难吐，沉香拂拂。亭北阑干，已得君王顾。但暗忆、西湖美景，雨色晴光，入翠穿红，巧转娇语。莺莺休怨天家，已赠金衣公子。生前号这恩荣，物类将何补。娇黄白奏词臣，为尔翻成，太平乐府。"
        },
        {
            "title": "瑶花",
            "content": "天中树木，高耸玲珑，向濯缨亭曲。繁枝缀玉。开朵朵九出。飞琼环簇。唐昌曾见，有玉女、来送春目，更月夜、八仙相聚。素质粲然幽独。江淮倦客再游，访后土琼英，树已倾覆，攀条掐干，细嗅来、尚有微微清馥。却疑天上列燕赏，催汝归速。恐後时、重谪人间，剩把铅华妆束。"
        },
        {
            "title": "汉宫春",
            "content": "玉砌雕栏。见吴宫西子，一笑嫣然。舞困人间半亸，艳粉争妍。珠帘尽卷，看人间、金屋神仙。歌队里，霞裾袅娜，百般娇态堪怜。别有一枝仙种，更同心并蒂，来奉君筵。猩蜃若教解语，曲谱应传。柘黄独步，昼笼睛，锦幄张天。试剪插，金瓶千朵，醉时细看婵娟。"
        },
        {
            "title": "瑞鹧鸪",
            "content": "内家雨宿日辉辉。夹遥桃花张锦机。黄纛软舆抬圣母，红罗凉伞罩贤妃。龙舟缥缈摇红影，羯鼓喧哗撼绿漪。阿监柳亭排燕处，美人斗把玉箫吹。"
        },
        {
            "title": "天香",
            "content": "迟日侵阶，和风入户，朱弦欲奏还倦。一幅鸾笺，五云飞下，赐予内家琴苑。音随指动，犹彷佛、虞薰再见。妙处谁能解心，和平自无哀怨。猩罗帕封古洗，有龙涎、渗花千片。骤睹瑶台清品，眼明如电。爇白桐窗竹几，渐缕缕腾腾细成篆。就祝金闺，天长地远。"
        },
        {
            "title": "疏影",
            "content": "虬枝茜萼。使轻盈态度，香透帘幕。净洗铅华，浓抹胭脂，风前伴我孤酌。诗翁瘦硬□□□，断不被、春风熔铄。有陇头、折赠殷勤，又恐暮笳吹落。寂寞。孤山月夜，玉人万里外，空想前约。雁足书沈，马上弦哀，不尽寒阴砂漠。昭君滴滴红冰泪，但顾影、未忺梳掠。等恁时、环佩归来，却慰此况萧索。"
        },
        {
            "title": "暗香",
            "content": "馆娃艳骨。见数枝雪里，争开时节。底事化工，著衣阳和暗偷泄。偏把红膏染质，都点缀、枝头如血。最好是、院落黄昏，压栏照水清绝。风韵自迥别。谩记省故家，玉手曾折。翠条袅娜，犹学宫妆舞残月。肠断江南倦客，歌未了、琼壶敲缺。更忍见，吹万点、满庭绛雪。"
        },
        {
            "title": "柳梢青",
            "content": "滟滟平湖，双双画桨，小小船儿。袅袅珠歌，翩翩翠舞，续续弹丝。山南山北游□，看十里、荷花未归。缓引壶觞，个人未醉，要我吟诗。"
        },
        {
            "title": "凤鸾双舞",
            "content": "慈元殿、薰风宝鼎，喷香云飘坠。环立翠羽，双歌丽调，舞腰新束，舞缨新缀。金莲步、轻摇彩凤儿，翩翻作戏。便似月里仙娥谪来，人间天上，一番游戏。圣人乐意。任乐部、箾韶声沸。众妃欢也，渐调笑微醉。竞奉霞觞，深深愿、圣母寿如松桂。迢递。更万年千岁。"
        },
        {
            "title": "忆王孙",
            "content": "五陵无树起秋风。千里黄云与断蓬。人物萧条市井空。思无穷。惟有青山似洛中。"
        },
        {
            "title": "忆王孙",
            "content": "华清宫树不胜秋。云物凄凉拂曙流。七夕何人望斗牛。一登楼。水远山长步步愁。"
        },
        {
            "title": "忆王孙",
            "content": "上阳宫里断肠时。春半如秋意转迷。独坐纱窗刺绣迟。泪沾衣。不见人归见燕归。"
        },
        {
            "title": "忆王孙",
            "content": "离宫别苑草萋萋。对此如何不泪垂。满槛山川漾落晖。昔人非。惟有年年秋雁飞。"
        },
        {
            "title": "忆王孙",
            "content": "鹧鸪飞上越王台。烧接黄云惨不开。有客新从赵地回。转堪哀。岩畔古碑空绿苔。"
        },
        {
            "title": "忆王孙",
            "content": "阵前金甲受降时。园客争偷御果枝。白发宫娃不解悲。理征衣。一片春帆带雨飞。"
        },
        {
            "title": "忆王孙",
            "content": "长安不见使人愁。物换星移几度秋。一自佳人坠玉楼。莫淹留。远别秦城万里游。"
        },
        {
            "title": "忆王孙",
            "content": "吴王此地有楼台。风雨谁知长绿苔。半醉闲吟独自来。小徘徊。惟见江流去不回。"
        },
        {
            "title": "忆王孙",
            "content": "汉家宫阙动高秋。人自伤心水自流。今日晴明独上楼。恨悠悠。白尽梨园子弟头。"
        },
        {
            "title": "眼儿媚",
            "content": "记得年时想荼シ。蝴蝶满园飞。一双宝马，两行箫管，月下扶归。而今寂寞人何处，脉脉泪沾衣。空房独守，风穿帘子，雨隔窗儿。"
        },
        {
            "title": "鹧鸪天",
            "content": "潋滟湖光绿正肥。苏堤十里柳丝垂。轻便燕子低低舞，小巧莺儿恰恰啼。花似锦，酒成池。对花对酒两相宜。水边莫话长安事，且请卿卿吃蛤蜊。"
        },
        {
            "title": "唐多令",
            "content": "莎草被长洲。吴江拍岸流。忆故家、西北高楼。十载客窗憔悴损，搔短鬓、独悲秋。人在塞边头。断鸿书寄不。记当年、一片闲愁。舞罢羽衣尘满面，谁伴我、广寒游。"
        },
        {
            "title": "惜分飞",
            "content": "燕子留君君欲去。征马频嘶不住。握手空相觑。泪珠成缕。眉峰聚。恨入金徽孤凤语。愁得文君更苦。今夜西窗雨。断肠能赋。江南句。"
        },
        {
            "title": "一翦梅",
            "content": "十年愁眼泪巴巴。今日思家。明日思家。一团燕月照窗纱。楼上胡笳。塞上胡笳。玉人劝我酌流霞。急拈琵琶。缓拈琵琶。一从别後各天涯。欲寄梅花。莫寄梅花。"
        },
        {
            "title": "满江红",
            "content": "一霎浮云，都掩尽、日无光色。遥望处、浮图对峙，梵王新阙。燕子自飞关北外，杨花闲度楼西侧。慨金鞍、玉勒早朝人，经年歇。昭君去，空愁绝。文姬去，难言说。想琵琶哀怨，流泪成血。蝴蝶梦中千种恨，杜鹃声里三更月。最无情、鸿雁自南飞，音书缺。"
        },
        {
            "title": "满江红",
            "content": "天上人家，醉王母、蟠桃春色。被午夜、漏声催箭，晓光侵阙。花覆千官鸾阁外，香浮九鼎龙楼侧。恨黑风、吹雨湿霓裳，歌声歇。人去後，书应绝。肠断处，心难说。更那堪杜宇，满山啼血。事去空流东汴水，愁来不见西湖月。有谁知、海上泣蝉娟，菱花缺。"
        },
        {
            "title": "卜算子",
            "content": "我向河南来，伊向河西去。客里相逢只片时，无计留伊住。去住总由伊，莫把眉头聚。安得并州快剪刀，割断相思路。"
        },
        {
            "title": "望江南/忆江南",
            "content": "官舍悄，坐到月西斜。永夜角声悲自语，客心愁破正思家。南北各天涯。肠断裂，搔首一长嗟。绮席象床寒玉枕，美人何处醉黄花。和泪拈琵琶。"
        },
        {
            "title": "水龙吟",
            "content": "鼓鞞惊破霓裳，海棠亭北多风雨。歌阑酒罢，玉啼金泣，此行良苦。驼背模糊，马头匼匝，朝朝暮暮。自都门燕别，龙艘锦缆，空载得、春归去。目断东南半壁，怅长淮、已非吾土。受降城下，草如霜白，凄凉酸楚。粉阵红围，夜深人静，谁宾谁主。对渔灯一点，羁愁一搦，谱琴中语。"
        },
        {
            "title": "六州歌头",
            "content": "绿芜城上，怀古恨依依。淮山碎。江波逝。昔人非。今人悲。惆怅隋天子。锦帆里。环朱履。丛香绮。展旌旗。荡涟猗。击鼓挝金，拥琼璈玉吹。姿意游嬉。斜日晖晖。乱莺啼。销魂此际。君臣醉。貔貅弊。事如飞。山河坠。烟尘起。风凄凄。雨霏霏。草木皆垂泪。家国弃。竟忘归。笙歌地。欢娱地。尽荒畦。唯有当时皓月，依然挂、杨柳青枝。听堤边渔叟，一笛醉中吹。兴废谁知。"
        },
        {
            "title": "莺啼序",
            "content": "金陵故都最好，有朱楼迢递。嗟倦客、又此凭高，槛外已少佳致。更落尽梨花，飞尽杨花，春也成憔悴。问青山、三国英雄，六朝奇伟。麦甸葵丘，荒台败垒。鹿豕衔枯荠。正朝打孤城，寂寞斜阳影里。听楼头、哀笳怨角，未把酒、愁心先醉。渐夜深，月满秦淮，烟笼寒水。凄凄惨惨，冷冷清清，灯火渡头市。慨商女不知兴废。隔江犹唱庭花，馀音亹亹。伤心千古，泪痕如洗。乌衣巷口青芜路，认依稀、王谢旧邻里。临春结绮。可怜红粉成灰，萧索白杨风起。因思畴昔，铁索千寻，谩沈江底。挥羽扇、障西尘，便好角巾私第。清谈到底成何事。回首新亭，风景今如此。楚囚对泣何时已。叹人间、今古真儿戏。东风岁岁还来，吹入锺山，几重苍翠。"
        },
        {
            "title": "洞仙歌",
            "content": "西园春暮。乱山迷行路。风卷残花堕红雨。念旧巢燕子，飞傍谁家，斜阳外、长笛一声今古。繁华流水去。舞歇歌沈，忍见遗钿种香土。渐橘树方生，桑枝才长，都付与、沙门为主。便关防、不放贵游来，又突兀梯空，楚王宫宇。"
        },
        {
            "title": "好事近",
            "content": "独倚浙江楼，满耳怨笳哀笛。犹有梨园声在，念那人天北。海棠憔悴怯春寒，风雨怎禁得。回首华清池畔，渺露芜烟荻。"
        },
        {
            "title": "传言玉女",
            "content": "一片风流，今夕与谁同乐。月台花馆，慨尘埃漠漠。豪华荡尽，只有青山如洛。钱塘依旧，潮生潮落。万点灯光，羞照舞钿歌箔。玉梅消瘦，恨东皇命薄。昭君流泪，手拈琵琶弦索。离愁聊寄，画楼哀角。"
        },
        {
            "title": "长相思",
            "content": "吴山深。越山深。空谷佳人金玉音。有谁知此心。夜沈沈。漏沈沈。闲却梅花一曲琴。月高松竹林。"
        },
        {
            "title": "相思引",
            "content": "晓拂菱花巧画眉。猩罗新翦作春衣。恐春归去，无处看花枝。已恨东风成去客，更教飞燕舞些时。惜花人醉，头上插花归。"
        },
        {
            "title": "金人捧露盘",
            "content": "越山云，越江水，越王台。个中景、尽可徘徊。凌高放目，使人胸次共崔嵬。黄鹂紫燕报春晚，劝我衔杯。古时事，今时泪，前人喜，後人哀。正醉里、歌管成灰。新愁旧恨，一时分付与潮回。鹧鸪啼歇夕阳去，满地风埃。"
        },
        {
            "title": "满江红",
            "content": "一个兰舟，双桂桨、顺流东去。但满目、银光万顷，凄其风露。渔火已归鸿雁汊，棹歌更在鸳鸯浦。渐夜深、芦叶冷飕飕，临平路。吹铁笛，鸣金谷。丝玉脍，倾香醑。且浩歌痛饮，藕花深处。秋水长天迷远望，晓风残月空凝伫。问人间、今夕是何年，清如许。"
        },
        {
            "title": "送琴师毛敏仲北行",
            "content": "西塞山前日落处，北关门外雨来天。\r\n南人堕泪北人笑，臣甫低头拜杜鹃。"
        },
        {
            "title": "湖州歌",
            "content": "北望燕云不尽头，[1]\r\n大江东去水悠悠。\r\n夕阳一片寒鸦外，\r\n自断东南四百州。"
        }
    ]
}