{
    "dynasty": "宋",
    "author": "胡仲弓",
    "intro": "",
    "items": [
        {
            "title": "次麓湖韵送王用和归省侍",
            "content": "因访诗宗特特来，子猷兴尽转船回。\r\n故园松笔元无恙，新本芝兰更欠栽。\r\n杰句多於贫后出，好怀长是醉时开。\r\n白云只在青山外，归去堂前学老莱。"
        },
        {
            "title": "送沈鍊师归武夷",
            "content": "仟骨久已蜕，尚遗空石函。\r\n白云最深处，猿鹤情相谙。\r\n松花饥可飧，渴饮寒泉甘。\r\n招邀武夷君，清风资玄谈。"
        },
        {
            "title": "断桥观钓",
            "content": "一竿明月一丝风，心在烟波渺渺中。\r\n浮世只消如此过，何因得似钓鱼翁。"
        },
        {
            "title": "题叶石轩学僧寮",
            "content": "静坐求心印，传经续祖灯。\r\n因吟呈佛句，方悟在家僧。\r\n芸叶熏檐蔔，枝辞剪葛藤。\r\n自从骂师后，无放可参承。"
        },
        {
            "title": "赠岩居僧",
            "content": "清閒消不尽，方觉此身尊。\r\n洞古少行迹，山空多烧痕。\r\n静知心是佛，生与佛无恩。\r\n斋料从谁给，频齏野菜根。"
        },
        {
            "title": "南雪",
            "content": "半生道路困风沙，冰雪骎骎到海涯。\r\n锄却旧时桃与李，满园多种木绵花。"
        },
        {
            "title": "次同叔见寄二首",
            "content": "怪得檐前溜，原来是雪消。\r\n山枯空有骨，水涸不成潮。\r\n寒雁鸣沙碛，饥鸦啄柳条。\r\n物情总如此，吟鬓任萧萧。"
        },
        {
            "title": "倚楼",
            "content": "楼高天一握，山入白云根。\r\n寺在牛鸣地，人行犬吠村。\r\n晴窗薰野马，寒木下孤猿。\r\n吟罢月初上，诗僧来扣门。"
        },
        {
            "title": "太真卧病图",
            "content": "鬓蝉彫落柳眉颦，惭愧三郎不见嗔。\r\n一病早知尸解去，定无罗袜堕边尘。"
        },
        {
            "title": "贺林自知兄登第",
            "content": "贺客来迟休怪余，新篇准备暮春初。\r\n群儿得志诚逾望，一第於君非有余。\r\n喜脱平生场屋债，饱看太古圣贤书。\r\n由来天爵无穷乐，人爵虽荣百不如。"
        },
        {
            "title": "野烧",
            "content": "朝见樵人纵斧斤，莫看野火拥红云。\r\n枣丛怕有芝兰种，莫把芝兰一例焚。"
        },
        {
            "title": "金粟道人",
            "content": "曾食如瓜枣，蟠桃几度开。\r\n石榴书壁去，金粟满包来。\r\n云气侵丹灶，春山入酒杯。\r\n步虚声渐远，何处觅蓬莱。"
        },
        {
            "title": "皆春",
            "content": "黄钟一萌动，物物皆阳春。\r\n天地妙囊签，满腔都是仁。"
        },
        {
            "title": "游天竺灵隐三绝",
            "content": "游山此是第三回，天竺禅门八字开。\r\n已断此生休佞佛，又随人去乞灵来。"
        },
        {
            "title": "嘲赴缘僧道",
            "content": "身在尘缘外，如何更趁缘。\r\n僧堂清富贵，道院小神仙。\r\n饭饱休持钵，丹成莫卖钱。\r\n但能了生死，何必问苍天。"
        },
        {
            "title": "西湖寒食",
            "content": "寒食风光不动尘，西湖几处泪沾巾。\r\n客中忽作松楸梦，羞儿原头滴酹人。"
        },
        {
            "title": "送吕时可监丞朝假归里",
            "content": "局面新更着数宽，如何国手要投閒。\r\n逆知后日清流祸，厌作中朝时样官。\r\n兄弟真情求去易，君臣大义学来难。\r\n玉音不许违三月，此意应须反覆看。"
        },
        {
            "title": "辛丑上元",
            "content": "官府张灯试太平，斯民从此不聊生。\r\n使君只听笙歌沸，不听闾阎愁叹声。"
        },
        {
            "title": "次枯崖问病韵",
            "content": "病余已觉二毛侵，湖海诗盟亦懒寻。\r\n无奈壮怀生万感，黄昏枕上听蛩吟。"
        },
        {
            "title": "送枯崖归囊山",
            "content": "江湖无足禁，信步到温陵。\r\n借榻同为客，打包别有僧。\r\n禅心如此水，诗句可传灯。\r\n已尽山阴兴，归欤扫葛藤。"
        },
        {
            "title": "景阳宫井",
            "content": "隋师已迫长江浒，玉树庭花曲示终。\r\n千古龙鸾有遗恨，胭脂井上至今红。"
        },
        {
            "title": "春游",
            "content": "不为寻芳出锦城，偶随吟杖绕山行。\r\n春风的是多情物，吹下红楼笑语声。"
        },
        {
            "title": "寄吴警斋",
            "content": "去国翩翩又许时，爱君何日不攒眉。\r\n二贤出处分明甚，四谏声名今似之。\r\n朝奏一封排佞疏，暮收千首饯行诗。\r\n山林若问朝气廷事，宝剑年来正倒持。"
        },
        {
            "title": "问陈禹锡太博病",
            "content": "脉虚非别症，身坐蠹鱼痴。\r\n造物不青眼，江湖此白眉。\r\n近来书不至，远宦梦相随。\r\n遣病无他嘱，加餐诵杜诗。"
        },
        {
            "title": "落梅",
            "content": "谢娥三弄笛，昏恨五更风。\r\n树老余香少，花残瘦影空。\r\n深堆和靖墓，浅点寿阳宫。\r\n结果重来此，方知造化工。"
        },
        {
            "title": "得阙越州冷掾",
            "content": "寒毡才入手，便动帝乡心。\r\n千古兰亭在，三年芹水深。\r\n文排昆体作，诗对越人吟。\r\n自得高山趣，何当遇赏音。"
        },
        {
            "title": "瑞香花",
            "content": "生处多应散紫芝，清香端的与梅期。\r\n梅花刚被人描画，却是清香人不知。"
        },
        {
            "title": "次冯深居韵赠原上人",
            "content": "净洗尘埃脚，时来访道林。\r\n但知谋隐是，何用入山深。\r\n瀹茗延新话，撞钟动苦吟。\r\n夜分僧出定，静听海潮音。"
        },
        {
            "title": "念昔游四首",
            "content": "昔游金山寺，一苇破沧溟。\r\n怒涛正拍天，风雨歘晦冥。\r\n江豚急吹浪，水央轰雷霆。\r\n满船失颜色，莫辨死与生。\r\n此时娄师德，高卧看长鲸。\r\n过午忽开霁，济岸犹登瀛。\r\n清风泛我衣，阳光射檐楹。\r\n舟人相慰劳，山僧笑出迎。\r\n行行金鳌背，月鉴浮空明。\r\n波平蒙天影，潮静闻经聋。\r\n殿阁耀金碧，守护真龙形。\r\n系缆少沉吟，红轮江西倾。\r\n炬火烁江面，直使潜鳞惊。\r\n因成一宿觉，问津维扬城。\r\n重来知几时，未计岁月成。"
        },
        {
            "title": "孤山问梅",
            "content": "每到山边与水边，有梅花处忆逋仙。\r\n湖光清浅黄昏月，招得先生在眼前。"
        },
        {
            "title": "落梅",
            "content": "南枝不与北枝同，及早开时及早空。\r\n莫笑北枝开较晚，前头毕竟有春风。"
        },
        {
            "title": "自笑",
            "content": "自笑谋生拙，多应涉世疎。\r\n为贫趋斗禄，因病试方书。\r\n榕叶寒侵户，梅花深结庐。\r\n焚香坐清夜，吟到晓钟初。"
        },
        {
            "title": "山中有花一种俗名花叶不相见感而赋之",
            "content": "世间雁燕本无情，天上参商谁会面。\r\n花叶自是同根生，何事开时不相见。"
        },
        {
            "title": "选官图",
            "content": "百年穷仕宦，尽在此图中。\r\n真假名虽别，升沉理则同。\r\n前程如漆黑，末著满盆红。\r\n时采毋虚掷，平迁至上公。"
        },
        {
            "title": "呼猿",
            "content": "前度寒林去不回，洞门今为小猿开。\r\n不因掷果为香饵，未必人呼肯下来。"
        },
        {
            "title": "走笔次月夜颐斋见寄",
            "content": "抱琴时作醉翁吟，吟罢霞觞对月斟。\r\n客有可人期不至，相思隔断暮云深。"
        },
        {
            "title": "题叶山甫见惠古琴走笔以谢",
            "content": "南风之歌久绝响，生民不作声希想。\r\n声音之道与政通，审音知政惟丝桐。\r\n堪嗟世道多翻覆，几度桑田变陵谷。\r\n摩挲古物忆当年，人在春风和气天。\r\n治世之音安以乐，斯琴当年羽衣作。\r\n物拘星移阅几周，不图今日为君留。\r\n袖来赠与无弦客，得之何啻如珪璧。\r\n籀文篆古未为奇，我思古人珍秘时。\r\n古人不可得而见，见琴如见当时面。\r\n安得寻声问爨人，为吾一洗琴上尘。"
        },
        {
            "title": "读杜牧之诗",
            "content": "风流不减晋诸贤，涌出胸中万斛泉。\r\n吟到秦淮商女司，令人忆杀杜樊川。"
        },
        {
            "title": "红远",
            "content": "浓淡中边费剪裁，朱唇得酒笑颜开。\r\n春风不度西流水，休说香从蜀道来。"
        },
        {
            "title": "十二月十五夜雪",
            "content": "听得窗前雪打声，起来眼界甚分明。\r\n从前浪说丰年瑞，三白如今始作成。"
        },
        {
            "title": "宫词",
            "content": "锡宴山亭车马回，三千宫女醉蓬莱。\r\n绕池游唱逍遥乐，自折红莲一朵来。"
        },
        {
            "title": "观中原指掌图",
            "content": "月明空照八陵碑，玉馆琼楼失旧基。\r\n故国不堪回首处，西风满地黍离离。"
        },
        {
            "title": "怀悟书",
            "content": "秋雁俗离群，怀人几夜分。\r\n吟法半窗月，坐断两山云。\r\n旛影无心动，钟声出定闻。\r\n林间谋隐者，修洁莫如君。"
        },
        {
            "title": "题崇福寺青山阁",
            "content": "禅余无一事，冷面看青山。\r\n明月几时有，白云终日閒。\r\n地虚尘不到，天远手难攀。\r\n直下看人境，纷纷醉梦间。"
        },
        {
            "title": "游承天寺偶成",
            "content": "人间热恼正匆匆，才入山门便不同。\r\n云板声中僧出定，月台影里拂观空。\r\n堂阴岑寂常如夜，殿角清凉不见风。\r\n才得浮云閒半日，明朝马迹又西东。"
        },
        {
            "title": "暑中杂兴",
            "content": "只锄蔬甲亦妨閒，久与溪云断往还。\r\n今日偶来僧却在，共煎茶吃话庐山。"
        },
        {
            "title": "夜饮赵明府归来偶成",
            "content": "睡思浓时酒已醺，主人犹自倒金樽。\r\n绮筵散尽月初上，画烛泣残农正分。\r\n榕叶声中清醉梦，梅花影里返吟魂。\r\n归来小立楼西角，紫帽峰头生白云。"
        },
        {
            "title": "次法石寺即事韵",
            "content": "近郊来往熟，驯犬向人迎。\r\n半是吟将老，何时隐得成。\r\n月明山景合，潮落海痕生。\r\n归路霜钟外，微闻三数声。"
        },
        {
            "title": "用乌山韵题碧吟卷",
            "content": "湖海元龙气，因吟恐负身。\r\n世间无谒客，天下有诗人。"
        },
        {
            "title": "哭赵吏部",
            "content": "篇诗曾送耻斋行，岂料存亡隔此生。\r\n早控危衷敷鲠论，晚留遗爱在羊城。\r\n惜无金辂封同性，空有玉棺归九京。\r\n箧笥旧藏君杂藁，令人一读一伤情。"
        },
        {
            "title": "杂兴",
            "content": "百年一瞬息，万事皆尘埃。\r\n所以身后名，不如掌中杯。\r\n山园足花草，雨露相先开。\r\n独有崖下松，春风不曾来。\r\n青林晓霜重，百戟颜如灰。\r\n苍髯五大夫，郁郁何佳哉。"
        },
        {
            "title": "漫兴",
            "content": "大笑出尘间，吟谢得暂閒。\r\n解衣临水阁，倚杖看云山。\r\n归鸟声如市，骑牛歌更蛮。\r\n明边一点墨，元是野僧远。"
        },
        {
            "title": "山中值雨偶成",
            "content": "山中云气多，忽合即为雨。\r\n垤鹳鸣一声，毒龙戏吞吐。\r\n翻手覆手间，纷纷不可数。\r\n彼苍难致诘，阴晴竟谁主。\r\n此雨只在山，何以泽下土。\r\n阿香推不来，借我霹雳斧。\r\n斫破太虚空。银河漏莫补。\r\n风云只片时，一施天下溥。"
        },
        {
            "title": "哀黄鸟",
            "content": "怜君金缕衣，失脚蹈然机。\r\n自是我心恻，非关物命微。\r\n引雏谁共食，求友便忘归。\r\n送汝入幽谷，惊魂何处飞。"
        },
        {
            "title": "雪磴",
            "content": "石磴不可攀，前头有积雪。\r\n安得冰玉人，对此清高节。"
        },
        {
            "title": "秣陵",
            "content": "山自青青水自流，五云犹绕帝王州。\r\n谁将千幅鹅溪绢，画出东南一片秋。"
        },
        {
            "title": "哭墓",
            "content": "拜亲亲不待，事事与心违。\r\n万里有归日，九泉无见时。\r\n愁生新绿绶，泪满旧斑衣。\r\n从此白云断，何当慰所思。"
        },
        {
            "title": "次韵抱拙即事",
            "content": "一啸立东皋，轻寒侵二毛。\r\n晓光浮野草，春色染夭桃。\r\n有水池添满，无云山更高。\r\n清源何日约，扫石共歌骚。"
        },
        {
            "title": "元日",
            "content": "元日山堂罗俎豆，潜知木主亦悲辛。\r\n土瓜溪笋非乡物，脔肉村醪拟降神。\r\n尽日閒门无贺客，侵晨官道有行人。\r\n喜将弟妹同漂梗，彩服团栾寿老亲。"
        },
        {
            "title": "抱拙以三通鼓为韵见寄次韵",
            "content": "夜阑缺月浸寒潭，乱山倒影空中涵。\r\n此时万籁寂无语，碧云郁对如晴岚。\r\n可人已趁春风去，举杯对影成三三。\r\n割席赋诗斗击钵，舟中醉卧推枕函。\r\n红尘眯目空相蒙，千金市骏轻花骢。\r\n保如浓墨恣挥洒，笔锋扫退江文通。\r\n锦绣丛中燕莺侣，惜花爱作风光主。\r\n何如挥尘共清谈，朝访安石暮夷甫。\r\n焚香烧烛恣狂吟，管甚冬冬催五鼓。"
        },
        {
            "title": "舟中归兴",
            "content": "舟胶回短棹，岸曲抱溪斜。\r\n香篆迷烟草，灯光闪浪花。\r\n归心随舴艋，遗响托琵琶。\r\n明月如留客，犹笼浅渡沙。"
        },
        {
            "title": "送月塘回蓝溪",
            "content": "仕路无媒且折枝，官清不泌计高卑。\r\n塞翁失马庸奚捐，海客盟鸥盍见疑。\r\n世狭有材无用处，家贫择宦欲何之。\r\n蓝溪溪上风波少，自把梅花自赋诗。"
        },
        {
            "title": "山行观紫云洞",
            "content": "浪游知几载，久不到山巅。\r\n泉石曾留意，烟霞未有缘。\r\n松阴长匝地，塔颖欲鑽天。\r\n待洗尘埃脚，重来访紫仙。"
        },
        {
            "title": "观江郎石",
            "content": "江郎何日化，千古镇长青。\r\n乍见人疑怪，多应地有灵。\r\n世间无此石，天上应何星。\r\n海外蓬莱岛，犹疑在杳冥。"
        },
        {
            "title": "春日杂兴",
            "content": "绿阴芳草鸟啼春，与客相携发兴新。\r\n半落杏花初过雨，微酸梅子已性仁。\r\n繁寻诗去必迁坐，稳跨牛归不问津。\r\n筋力尚堪蓑笠在，莫欺老子发如银。"
        },
        {
            "title": "次同叔见寄二首",
            "content": "穷通俱莫问，久远是前程。\r\n涉世事多俗，吟诗人较清。\r\n论心欠兰友，知已有梅兄。\r\n不被虚名缚，江湖得散行。"
        },
        {
            "title": "颐斋联日有事於琛亭赋诗聊为解嘲",
            "content": "诗人有公事，日日走琛亭。\r\n紫翠和衣重，香尘满面生。\r\n蚌还江月湿，龙起浪云腥。\r\n薏苡亦何有，奚囊澈底清。"
        },
        {
            "title": "春郊晚归",
            "content": "苔钱随履迹，柳絮点春衣。\r\n塔影留残照，钟声出翠微。\r\n扶将藜杖去，挑取锦囊归。\r\n缓步微吟久，重城半掩扉。"
        },
        {
            "title": "霸王庙",
            "content": "栗悍攻城大不仁，拔山力尽误终身。\r\n当初不学古兵法，到了翻成霸罪人。\r\n未造汉时知有汉，岂堪秦后又生秦。\r\n咄嗟气象今何在，千古空留土木神。"
        },
        {
            "title": "梅坡席上次韵牡丹",
            "content": "为甚花神受气偏，却来南地逞春妍。\r\n鞓红未数青州种，粉白犹疑洛浦仙。"
        },
        {
            "title": "咏松",
            "content": "潜心写幽韵，洗耳听寒涛。\r\n吟声自摇动，误疑泛鱼舠。"
        },
        {
            "title": "曹娥庙",
            "content": "黄绢碑残香草生，当时泪眼不曾晴。\r\n至今流水声呜咽，犹是曹娥哀怨声。"
        },
        {
            "title": "世途",
            "content": "世途犹炙热，一雨便成秋。\r\n长啸风生腋，孤吟人倚楼。\r\n生涯付杯酒，清梦绕鱼舟。\r\n壮士悲何事，湖山忆旧游。"
        },
        {
            "title": "送丁鍊师归福堂",
            "content": "易东流派远，千载见斯人。\r\n金鼎烹龙虎，丹书役鬼神。\r\n形臞心更古，食淡语尤真。\r\n野鹤冲天去，空余华表身。"
        },
        {
            "title": "清泉院用柱间韵",
            "content": "僧居一路曲通村，日落层巅生暮云。\r\n白石巧於山背出，清泉时向涧边闻。\r\n钵盂未信承龙化，锡杖曾经解虎纷。\r\n归去鹤猿应笑我，稚圭何必更移文。"
        },
        {
            "title": "题潘庭坚响玉集后",
            "content": "陛对端平日，雄文四海传。\r\n一登黄甲后，多在紫岩边。\r\n好客时招饮，贪诗夜废眠。\r\n寥寥三百载，先后两庭坚。"
        },
        {
            "title": "含章殿",
            "content": "千古风流说寿阳，梅花飘落粉犹香。\r\n寄言长信宫中女，莫学当时亡国妆。"
        },
        {
            "title": "和枯崖悟上人韵",
            "content": "相逢疑夙昔，不拟定交初。\r\n馈我诗盈轴，知君腹有书。\r\n空门容不得，吟属问何如。\r\n云是汤休辈，毋令相见疎。"
        },
        {
            "title": "凤凰台",
            "content": "台上梧桐失旧栽，荒丘寂寂掩蒿莱。\r\n凤凰一去不复返，引得鸱鸮向此来。"
        },
        {
            "title": "送丁仲圭归合沙",
            "content": "去秋曾作送行诗，又见贞人话别离。\r\n杨柳柔条未堪折，梅花聊赠岁寒枝。"
        },
        {
            "title": "子经昔有黄筌玉笋图故人陈众仲题诗其上后为",
            "content": "春雷仇仇盎中鸣，箨龙惊起头角狞。\r\n斓斑裂土穿石出，长鑱斸下津浮玉。\r\n山人嗜之比八珍，画师写生传千春。\r\n纤纤翠交烟雨湿，山人叹嗟山鬼泣。\r\n玉堂修撰富才情，歌诗赞画增晶英。\r\n春花欲语娇倚槛，蜀锦鲁缟光可鉴。\r\n无端五穷睹揶揄，巧俭发面输陶朱。\r\n我从借观弄毫素，座间一夕珠还浦。\r\n自知诗尽劣陈黄，无人评论家无藏。\r\n\r\n【注释】：【原题】：\r\n子经昔有黄筌玉笋图故人陈众仲题诗其上后为人易去常追忆不已余往借观临之以归郑氏并识以诗"
        },
        {
            "title": "寄颐斋",
            "content": "蛙声喧夜枕，买静入林居。\r\n好句敲唐响，清谈笑晋虚。\r\n素馨和月种，山药带云锄。\r\n閒里多忙事，篝灯课子书。"
        },
        {
            "title": "九日雨",
            "content": "避灾野老寻蓑笠，送酒人来白衣湿。\r\n龙山路滑少人登，篱下菊花含泪泣。"
        },
        {
            "title": "次同叔见寄二首",
            "content": "六花正零乱，却与雨相和。\r\n地面频频化，山头渐渐皤。\r\n歌楼寒较少，穷巷积偏多。\r\n百卉归根后，惟松不改柯。"
        },
        {
            "title": "客里",
            "content": "客里多风雨，征主不厌重。\r\n轻车须稳驾，狭路易相逢。\r\n滩浅水声激，山深云气浓。\r\n迎人野花笑，绝色若为容。"
        },
        {
            "title": "失题",
            "content": "篇篇剔蠹鱼，字字编科斗。\r\n萤小无晶光，明月入我牖。"
        },
        {
            "title": "闺情",
            "content": "宝镜愁看泪脸红，银瓶冷落若为容。\r\n梦魂不怕关山险，飞过巫山十二峰。"
        },
        {
            "title": "分得台字走笔",
            "content": "白云最深处，屐齿破苍苔。\r\n借榻寻僧话，携樽领客来。\r\n禽声喧竹坞，日影过花台。\r\n长啸下山去，犹倾凿落杯。"
        },
        {
            "title": "春日杂兴",
            "content": "野性最於鱼鹤亲，自知不是世间人。\r\n生成雪壑冰崖面，收得烟蓑雨笠身。\r\n杨柳春来青眼旧，山林老去白头新。\r\n毋多感慨令君瘦，独立斜阳一欠伸。"
        },
        {
            "title": "咏松",
            "content": "萧萧琴瑟鸣，洒洒霜露下。\r\n愿期素心人，同游明月夜。"
        },
        {
            "title": "古意",
            "content": "溪水滔滔去不回，好花能得几时开。\r\n丁宁莫剪门前竹，留两三竿待凤来。"
        },
        {
            "title": "咏松",
            "content": "林高动轻籁，云静天无风。\r\n缥缈笙空下，依稀鸾佩逢。"
        },
        {
            "title": "秋声",
            "content": "秋本无言那有声，不然风过物飘零。\r\n此心只在人心做，说与行人莫误听。"
        },
        {
            "title": "宝应寺",
            "content": "来借维摩榻，披襟待晚凉。\r\n鸣蜩喧古木，鬥雀堕虚廓。\r\n染翰题新壁，移樽避夕阳。\r\n二公亭畔路，爱惹芰荷香。"
        },
        {
            "title": "精卫",
            "content": "子房铸铁报韩仇，智者反豪合资误。\r\n倾秦岂在博浪沙，继世自闻嬴业仆。\r\n吁嗟精卫亦偿冤，一旦奋飞身不顾。\r\n衔石填海抑何愚，岂在朝朝与暮暮。\r\n精卫精卫汝不知，沧海终有陵谷时。"
        },
        {
            "title": "山馆对月",
            "content": "山寺闻晨钟，深省静中发。\r\n展转睡不成，推窗看明月。"
        },
        {
            "title": "隐者",
            "content": "种药满山巅，山衣木叶联。\r\n有时持杖出，只到洞门前。\r\n击石求鲜火，敲冰引滞泉。\r\n深居聊避世，不为学神仙。"
        },
        {
            "title": "次同叔见寄二首",
            "content": "昔年三笑地，目断虎溪桥。\r\n立雪腰难折，凌云气尚飘。\r\n乾坤双辙迹，湖海一诗瓢。\r\n樽酒何时共，论文坐半宵。"
        },
        {
            "title": "送李茂先去国",
            "content": "榻前一疏犯龙颜，身在危难进退间。\r\n自是直言难见售，却於大义颇相关。\r\n孤忠力为朝廷计，众望公归台省班。\r\n毕竟名高人所忌，且移别眼看青山。"
        },
        {
            "title": "送谢刑部使君赴召",
            "content": "中和报政二年间，五马朝天不可攀。\r\n南国愿留申伯住，东山催起谢公还。\r\n银钩铁画辉棠荫，玉鉴冰壶照笋斑。\r\n名在御屏扒课最，前途重见玺书颁。"
        },
        {
            "title": "废寺",
            "content": "钟鼓萧条久，谁从此地来。\r\n僧房无户牖，佛面有尘埃。\r\n碑断眠荒草，廓空长绿苔。\r\n鸺鹠并蝙蝠，时或此徘徊。"
        },
        {
            "title": "西来洞天",
            "content": "可是胸中负怪奇，一丘一壑尽逶迤。\r\n自从猿向西方去，鹫竺飞来未可知。"
        },
        {
            "title": "无尘殿",
            "content": "劫灰飞不到，人迹不曾来。\r\n浪说珊瑚树，空涵玉镜台。\r\n洞虚风度竹，泉冷石无苔。\r\n汩汩樊笼者，何因避世埃。"
        },
        {
            "title": "夜闻琵琶",
            "content": "金波西流云路洁，千星万星犹点缬。\r\n身世如在冰壶中，高卧风棂赏清绝。\r\n谁家拟动郁轮袍，自抱心声细推说。\r\n猝然闻之耳亦清，徐听令人心欲裂。\r\n八音独有丝声哀，似此琵琶声更切。\r\n龙香动处弦欲折，自拨一声三击节。\r\n湓浦有人曾话别，舟中夜闻金缕制。\r\n司马酒肠刚似铁，泪珠变就青衫结。\r\n清音巧作声呜咽，此器特为愁人设。\r\n韵如寒泉清且冽，安得曹纲同一拨。\r\n曲终忽作裂帛声，万籁沉沉天地阔。"
        },
        {
            "title": "春日杂兴",
            "content": "绿绕西畴小作劳，溪村寒入旧绨袍。\r\n五穷政坐没梁斗，百舌不如无口匏。\r\n获稻条桑豳雅颂，纫兰餐菊楚离骚。\r\n客来更话唐虞上，盍且卑之毋甚高。"
        },
        {
            "title": "暑中杂兴",
            "content": "平生多可曹修士，说我唐诗最逼真。\r\n不道蹇驴风雪里，何如黄犊过比邻。"
        },
        {
            "title": "次赵同叔春雨中韵",
            "content": "焚香清坐话襟期，绝胜孤篷共载时。\r\n晓雨旋添山蕨菜，春风又上海棠枝。\r\n蝶随痴梦飞丹阙，莺带吟声绕墨池。\r\n小待阴晴何日定，不成学圃事樊迟。"
        },
        {
            "title": "晚梅次韵",
            "content": "准拟和羹滋味成，如何尚带隔年英。\r\n春风可是无分别，遣放夭桃相并生。"
        },
        {
            "title": "试剑石",
            "content": "青蛇生胆气，袖过洞庭湖。\r\n既有虎堪刺，岂无龙可屠。\r\n铁山何用碎，崖石至今枯。\r\n欲断楼兰首，能安砥礪欤。"
        },
        {
            "title": "晚春",
            "content": "万红千紫已摧残，留得荼醾一架看。\r\n燕子不知人意懒，飞来帘里诉春寒。"
        },
        {
            "title": "余用十字为座右铭因足成一首",
            "content": "不贪以为宝，持戒如护珠。\r\n暮夜金可纳，鬼神不可诬。\r\n男儿重气义，何物分锱铢。\r\n渴饮盗泉人，靡靡真凡夫。"
        },
        {
            "title": "矮道人",
            "content": "白发苍颜老，孩童三尺身。\r\n向来阳刺史，留得道州人。\r\n凫膝应难续，龟趺卒莫伸。\r\n朝家无岁贡，流落瘴江滨。"
        },
        {
            "title": "南浦",
            "content": "修途无好况，满面受风埃。\r\n见说山穷处，曾经水患来。\r\n溪桥横独木，田野长荒莱。\r\n薄暮投孤馆，寒猿声更哀。"
        },
        {
            "title": "恭和皇帝宸翰四绝句",
            "content": "御沟镇日水潺潺，安得流经到世间。\r\n三十六宫新雨露，春风长绕八盘山。"
        },
        {
            "title": "明朝是岁除",
            "content": "明朝是岁聊，萍梗身如寄。\r\n年光马行疾，时事令人醉。\r\n直语显官嗔，上书明主弃。\r\n但作送穷文，慎勿言灾异。"
        },
        {
            "title": "静中",
            "content": "静中天地阔，岁月听悠悠。\r\n往事浑如梦，长江不尽流。\r\n恐吟似怀古，雁阵去防秋。\r\n习得看山痴，终朝懒下楼。"
        },
        {
            "title": "次韵赋海棠",
            "content": "万树嫣红压锦城，此花宜雨又宜晴。\r\n睡中银烛层层照，醉后朱唇晕晕轻。\r\n携酒独来苏学士，逸诗笑杀杜先生。\r\n雪儿檀板休教唱，见说娇羞不而惊。"
        },
        {
            "title": "不饮",
            "content": "之子青州裔，生来契分疎。\r\n难从将进酒，屡下绝交书。\r\n翁面空浮虮，樽前但取鱼。\r\n任他贤与圣，清浊不关渠。"
        },
        {
            "title": "题黄耑玉寒瘦藁",
            "content": "几回吟杰句，破砚几遭焚。\r\n古道不复作，唐风犹可闻。\r\n寒於梅傲雪，瘦似竹侵云。\r\n近世无郊岛，诗人数到君。"
        },
        {
            "title": "题山居十绝·掬清",
            "content": "止水中间别有天，濯缨人去自清涟。\r\n明珠万斛归尘土，不及山中一掬泉。"
        },
        {
            "title": "山中闻猿",
            "content": "山人猿未去，空使山猿惊。\r\n迎风坐枯藤，吟作长短声。\r\n山猿汝何知，亦有故旧情。\r\n人兮不如猿，冷暖随时生。\r\n不见求友莺，乔木长嘤嘤。"
        },
        {
            "title": "山居",
            "content": "懒踏红尘路，山居世念轻。\r\n浇兰清夜气，撼竹引秋声。\r\n缺月当栏挂，閒云贴水轻。\r\n不知何处鹤，亦作太平鸣。"
        },
        {
            "title": "题山居十绝·深省",
            "content": "鲸音千里送惊涛，偏为人间破睡魔。\r\n待得耳根清静后，觉来醒处已无多。"
        },
        {
            "title": "代寿圆峤颜文昌",
            "content": "长命新诗恰剪裁，瓣香南望祝蓬莱。\r\n千龄椿算从天与，九节蒲根著地栽。\r\n范不待年甘引去，文虽告老召还来。\r\n肉芝幸有丹书在，留取他年荐寿杯。"
        },
        {
            "title": "次韵早梅",
            "content": "枝头未受雪霜催，偏傍江南暖处开。\r\n不是东君私造物，有何凭据作花魁。"
        },
        {
            "title": "离家",
            "content": "大笑出门去，江湖天地宽。\r\n耐贫为客易，生计靠诗难。\r\n日月双车毂，功名百丈竿。\r\n上林有嘉树，且择一枝安。"
        },
        {
            "title": "山台赴召",
            "content": "世道今如许，先生亦肯来。\r\n一番新诏命，只是旧山台。\r\n心事云间鹤，诗情雪后梅。\r\n诸公兴党论，未可荐人材。"
        },
        {
            "title": "杂兴",
            "content": "苏堤拍拍水平湖，谁信田间苗欲枯。\r\n路上行人方苦热，山中七月已围炉。"
        },
        {
            "title": "和刘后村杂兴",
            "content": "迩来笔砚亦相疎，野服焚香读异书。\r\n筑室不须临孔道，闭门只合造轻车。\r\n有梅花处犹堪酒，无行人家不可居。\r\n涉世真消诫口过，是非荣辱不关渠。"
        },
        {
            "title": "旱湖",
            "content": "老天动是一年晴，怪底游人不出城。\r\n湖上几时无好况，堤边近日少吟声。\r\n草深盍放牛羊牧，水涸难寻鸥鹭盟。\r\n但得孤山梅不死，其他风物弗关情。"
        },
        {
            "title": "怀枯崖悟师",
            "content": "分携方解制，相约在严冬。\r\n岩脚日千里，山头云几得。\r\n归装侬自悮，吟锡子何从。\r\n不应天台供，定知游雪峰。"
        },
        {
            "title": "和刘后村杂兴",
            "content": "当日曾弹贡禹冠，悬知出处独今难。\r\n宁将退翮翔千仞，谁肯模棱持两端。\r\n风雨笔头犹老健，江湖吟鬓未凋残。\r\n十篇话破平生事，留与时人作样看。"
        },
        {
            "title": "过莆城怀别刘后村中书因以奉寄",
            "content": "当日扬清激浊流，身危肯作稻粱谋。\r\n不从党锢诸贤死，窃禄偷生亦可羞。"
        },
        {
            "title": "春日杂兴",
            "content": "渔翁樵叟自行藏，裹饭过从乐未央。\r\n扑满自缘钱作崇，鸱夷聊以酒为乡。\r\n老来原弃人间世，病云欲荒墙下桑。\r\n黄犊不嫌人日雨，村村苗长绿微茫。"
        },
        {
            "title": "寄舟中诸吟友",
            "content": "溪流何太急，画桨去如飞。\r\n诗垒才无敌，愁城醉解围。\r\n日斜帆影亚，风细乐声微。\r\n误入桃源去，月明犹未归。"
        },
        {
            "title": "送沈鍊师归武夷",
            "content": "焚香礼象纬，步虚声摩空。\r\n千趄古洞天，依稀五明宫。\r\n宝珠如黍米，悬悬太虚中。\r\n鍊师於此时，金丹满炉红。"
        },
        {
            "title": "快倚亭",
            "content": "筑得危亭倚太空，品题曾属考亭翁。\r\n著身高处不知快，多少池台在下风。"
        },
        {
            "title": "客星阁",
            "content": "太史当年秦客星，知君心事未全清。\r\n富春果是真谋隐，千古何人识姓名。"
        },
        {
            "title": "过驼巘岭",
            "content": "中兴诸将士，杀身报明主。\r\n生前七十创，死后一丘土。\r\n岭上生愁云，纷纷不可数。\r\n平生忧国心，气结不能吐。\r\n肝胆常轮囷，未知死何所。\r\n杯酒酹夕阳，临风泪如雨。"
        },
        {
            "title": "题村居壁",
            "content": "何处村居好，山边况水边。\r\n数间茅屋下，一带槿篱前。\r\n绕舍千竿竹，传家二顷田。\r\n但求安乐法，不必问流年。"
        },
        {
            "title": "过桐江三绝",
            "content": "客星何预汉中兴，枉把虚名累子陵。\r\n千古钓坛如壁立，先生去后少人登。"
        },
        {
            "title": "寄鲈乡主人",
            "content": "天北天南独雁飞，别君动是隔年期。\r\n尺书久欠鲈乡便，寸步难邀马足驰。\r\n池草惊回春梦句，梅花开到岁寒枝。\r\n江湖诸老凋零尽，从此逢人懒说诗。"
        },
        {
            "title": "芭蕉",
            "content": "为爱芭蕉绿叶浓，栽时傍竹引清风。\r\n近来怕听愁人雨，斫尽檐前三四丛。"
        },
        {
            "title": "春晚游蒋园次韵",
            "content": "挽住斜阳脚，殷勤向小园。\r\n柳眠犹学舞，花笑独无言。\r\n自拟湖山景，亲承雨露恩，\r\n只愁人散后，腐草点苔痕。"
        },
        {
            "title": "赠谭山人",
            "content": "地僻人稀到，柴门镇日开。\r\n依山泥药灶，累石筑经台。\r\n野鹤连窠买，梅花间竹栽。\r\n世无真隐者，只此是蓬莱。"
        },
        {
            "title": "春雨中遣怀二首柬梅臞",
            "content": "满园桃李渐成莎，为甚东君气未和。\r\n莫是阴台贪作梦，晴时常少雨常多。"
        },
        {
            "title": "吴潘二台官以直言左迁董夕郎亦以荐贤之故相",
            "content": "凤采才看耸柏台，如何又遣赋归来。\r\n晚年造物多颠倒，雷发原来是祸胎。\r\n\r\n【注释】：【原题】：\r\n吴潘二台官以直言左迁董夕郎亦以荐贤之故相继翩然而去公论惜之三学叩阍来归刘声伯感而赋诗因次其韵"
        },
        {
            "title": "游小身岩",
            "content": "各古岩隈迹未尘，几多斧凿幻全身。\r\n金身丈六犹言小，绝倒侏儒世上人。"
        },
        {
            "title": "落梅",
            "content": "花本无情却有情，谁将开落拟浮生。\r\n盈虚自是天机事，错认楼前羌笛声。"
        },
        {
            "title": "秋意",
            "content": "淅淅西风响败栏，椶榈一夜战声乾。\r\n壮心肯逐悲秋老，自剔青灯把剑看。"
        },
        {
            "title": "题山居十绝·柳塘",
            "content": "翠眉低拂效宫颦，近水亭台剩得春。\r\n千古渊明扶不起，一枝赠与折腰人。"
        },
        {
            "title": "僧过涧图",
            "content": "溪急水摇石，野僧蹑石度。\r\n寒流漾笠影，历险无窘步。\r\n仆夫后岭来，木末迹樵路。\r\n苍茫盼精蓝，惨澹没烟雾。\r\n忆昔山中行，顾瞻歌陟岵。\r\n今犹梦见之，觉乃忘其故。\r\n画师从何知，展玩失毫素。\r\n怅然渺予怀，江乡碧云暮。"
        },
        {
            "title": "寄适安",
            "content": "别来不作故人收，堪笑痴翁懒有余。\r\n世路每於平处险，交情多是密中疎。\r\n梅花至老香犹在，竹节虽高心本虚。\r\n门对青山无一事，便教草长不须锄。"
        },
        {
            "title": "蔡司业争公议而去诗以送之",
            "content": "此举朝廷系重轻，先生直以去为荣。\r\n但令天下无邪党，不愿吾曹有令名。\r\n模楷昔曾宗李氏，缙绅今尽说阳城。\r\n是非公论从来定，少待前头风浪平。"
        },
        {
            "title": "次韵答方元吉",
            "content": "新知如旧识，话久觉情真。\r\n云出壶山早，风行晋水春。\r\n家贫因过客，世变为诗人。\r\n曾点龙门额，烦君再问津。"
        },
        {
            "title": "清吟寺",
            "content": "高僧曾住此，长对佛炉吟。\r\n萧寺有兴废，清名无古今。\r\n禅心秋水莹，灯影石坛深。\r\n不见鬼神泣，空闻钟声音。"
        },
        {
            "title": "结交叹",
            "content": "湖海相逢一笑嬉，纳交如此岂男儿。\r\n论心尽道同兰臭，临事无闻伐木诗。\r\n管鲍虽贫犹忍弃，左羊至死更相知。\r\n岁寒不负松筠约，除却梅花耐久谁。"
        },
        {
            "title": "效行即事",
            "content": "贪看梅花短作程，吟鞭不动马蹄轻。\r\n村庄到处如知已，物色於人亦有情。\r\n去雁远连潮水落，乱山低与暮云平。\r\n倚栏无语閒商略，此景谁能画得成。"
        },
        {
            "title": "寄吴警斋",
            "content": "豸冠风采动簪绅，天子如何不得臣。\r\n去后赤心常体国，从前冷语颇冰人。\r\n好官尽属时贤做，近事看来局面新。\r\n轮辙深依梅竹下，一僮一鹤伴吟身。"
        },
        {
            "title": "为源上人题宝叶",
            "content": "宝莲千万叶，叶叶是如来。\r\n净土社中得，无波水上栽。\r\n根头藏舍利，香气避尘埃。\r\n移向松湾去，山花不敢开。"
        },
        {
            "title": "答晚香",
            "content": "一巢如燕寄，来傍主人居。\r\n着脚须教实，图名却是虚。\r\n髭因吟尽摘，愁遣酒能锄。\r\n乾鹊檐前报，天边有吉书。"
        },
        {
            "title": "次芸居无题韵",
            "content": "身似浮云不定栖，倚栏觅句听鸦啼。\r\n洛阳纸价新来贵，吟得诗成就壁题。"
        },
        {
            "title": "寒食",
            "content": "初过一百五，园林正好看。\r\n梨花未全秃，梅子可带酸。\r\n近世烟初禁，何人食肯寒。\r\n东风犹作恶，谁念客衣单。"
        },
        {
            "title": "谈星林汉留求诗",
            "content": "君贫卖术我卖文，君贫似我贫一分。\r\n君挟天盘走湖海，我携破砚登青云。\r\n两穷相值君莫笑，卖文有时饥可疗。\r\n天边一点少微星，会与太阳来合照。"
        },
        {
            "title": "一第",
            "content": "六年收一第，不特为荣身。\r\n殿下拜明主，堂前有老亲。\r\n衣冠新进士，湖海旧诗人。\r\n误入功名网，归来负钓纶。"
        },
        {
            "title": "感古十首",
            "content": "惠连梦春草，江淹梦彩笔。\r\n一梦何足凭，材名繇此出。\r\n读书三十年，仅可变形质。\r\n所向如面墙，此语难致诘。\r\n何事殷武丁，因梦得良弼。"
        },
        {
            "title": "冬雨即事寄赵默庵",
            "content": "梅尚花时便作霖，儿童造化本无心。\r\n保身独鹤归华表，啉口群鸦集禁林。\r\n物态尽随时改变，天公不管世晴阴。\r\n绝怜西北风寒地，万骑屯中雪正深。"
        },
        {
            "title": "有感时事",
            "content": "近闻怒发谷冲冠，便有骅骝懒驾鞍。\r\n入洛几年为计密，擎天八柱果谁安。\r\n力排魏阙扶公论，人谡膺门出好官。\r\n犹幸甘陵无部党，不然世事不堪看。"
        },
        {
            "title": "寄西涧叶侍郎",
            "content": "拟立门前雪，来时春又深。\r\n望尘思北面，因病负初心。\r\n形役犹甘分，肠枯费苦吟。\r\n升堂定何日，洗耳听规箴。"
        },
        {
            "title": "过莆城怀别刘后村中书因以奉寄",
            "content": "入洛深衣已十春，声名千载有知闻。\r\n不须更结耆英社，溧水前头独绘君。"
        },
        {
            "title": "晚眺",
            "content": "数点寒鸦过别村，晚来秋色眼中分。\r\n木从阙处留残照，山欲昏时杂乱云。\r\n两岸草深虫语话，一汀沙白鸟耕耘。\r\n林间僧舍知何处，回首钟声远近闻。"
        },
        {
            "title": "汲清",
            "content": "慾波如浊流，心源如古井。\r\n不患无清泉，只恶无修绠。"
        },
        {
            "title": "题溪亭",
            "content": "借得溪亭一解衣，忘机燕子去来飞。\r\n采桑女伴携篮过，罢钓儿郎荡桨归。\r\n嫩草正芳鹅鸭斗，浅潮初落蟹鱼肥。\r\n开门坐对真山水，不信人间有是非。"
        },
        {
            "title": "怀李希膺",
            "content": "病居身懒出，可是故人疏。\r\n春后无佳句，天边有近书。\r\n改弦知不远，制锦定何如。\r\n未划门前草，难通长者车。"
        },
        {
            "title": "松湾访僧",
            "content": "一关锁已透，见性复明心。\r\n佛屋灯常续，禅房春又深。\r\n楼空遗稿在，琴古暗尘侵。\r\n待约许询辈，时来访道林。"
        },
        {
            "title": "题窗间墨竹",
            "content": "一寸毛锥当小锄，新篁移傍野人居。\r\n难栖天上鸣阳凤，且伴窗前剔蠹鱼。\r\n大节肯随风俯仰，数枝长带月扶疎。\r\n此君本是虚心物，那更形声总是虚。"
        },
        {
            "title": "隐真岩次翁景辅韵",
            "content": "山林营小隐，此隐未为真。\r\n遗粟浑閒事，因金却误人。\r\n洞迷归去路，羽化本来身。\r\n后此岩居者，犹言寂寞滨。"
        },
        {
            "title": "久雨",
            "content": "桑田万顷变沧海，四海茫茫不见津。\r\n天漏祗今无补处，不知谁是作霖人。"
        },
        {
            "title": "怀钱塘旧居",
            "content": "钱塘漂泊久，别后梦连宵。\r\n忽听滩头水，犹疑江上潮。\r\n暗尘侵竹简，夜雨洗芭蕉。\r\n料得苏堤路，西风犯柳条。"
        },
        {
            "title": "桐庐县",
            "content": "富春山下桐庐县，江水萦回千万峰。\r\n县宰何人真解事，做官来向画图中。"
        },
        {
            "title": "失题",
            "content": "成蹊虽无言，妩媚随东风。\r\n挺挺冰雪姿，所禀自不同。"
        },
        {
            "title": "次韵答颐斋",
            "content": "雀罗门外设，尘远市廛居。\r\n抱膝吟梁父，摩声赋子虚。\r\n苔钱何用铸，草带莫教锄。\r\n世事难开口，休投北阙书。"
        },
        {
            "title": "次卓仁夫元宵雪中三绝",
            "content": "绣帘直下整云鬟，歌舞丛中强自懽。\r\n兴尽归来太多事，不如高卧学袁安。"
        },
        {
            "title": "和梅臞瀑布韵",
            "content": "银河清夜决，一派落岩前。\r\n雷激惊龙蛰，霜飞冷鹤眠。\r\n醉乡思入圣，吟骨欲登仙。\r\n世路风波恶，山中别有天。"
        },
        {
            "title": "山中访枯崖归偶成",
            "content": "寻僧旭路远，策杖点苔痕。\r\n坐醉松间石，行吟郭外村。\r\n天风翻贝叶，海气涧墙根。\r\n醉撚梅花笑，心期与子论。"
        },
        {
            "title": "飞来峰",
            "content": "山染西湖水漾青，孤高长对冷泉亭。\r\n飞来何不飞将去，空与山僧作画屏。"
        },
        {
            "title": "题山居十绝·梅涧",
            "content": "今昨孤山迥不同，逋仙谁与管春风。\r\n暗香疎影无寻处，元在冷冷一涧中。"
        },
        {
            "title": "次韵琛庭即事",
            "content": "吏尘飞不到，官况尽凄凉。\r\n实货归周府，虚名属晋堂。\r\n日移槐影转，风细荔花香。\r\n若问公私事，閒蛙话最长。"
        },
        {
            "title": "观丙辰省试宣锁作",
            "content": "四海文章属品题，老夫刮腊有金篦。\r\n诸君熟读阿房赋，未必能为五色迷。"
        },
        {
            "title": "夜梦蒙仲书监作二象笏与余各分其一觉而有赋",
            "content": "古人创一物，在理不成饰。\r\n持此非备忘，洁白贵彰德。\r\n世无骨鲠臣，朝夕侍君侧。\r\n善恶欠书谏，唾骂谁击贼。\r\n吏进思效忠，官执欲称职。\r\n奸回浊浊天縡，孰任排格力。\r\n愿为顾少连，勿学元友直。\r\n上意方简在，竹符畀泥轼。\r\n政成秉介圭，入觐朝北极。\r\n簪得寸进尺裹紫囊，玉立凛正色。\r\n顾余初筮令，寒饿日驱迫。\r\n手板非倒持，倚席惧引慝。\r\n分我意何厚，榻前便指画。\r\n一梦虽难凭，品秩从此得。\r\n毋但啸西爽，清谈更何益。\r\n课最玺书来，洗眼看黄敕。\r\n汲引会有期，并力扶社稷。"
        },
        {
            "title": "和抱拙韵",
            "content": "关关鸠妇亦收声，天意犹悭一日晴。\r\n槐绿尽供春昼梦，梅黄尚忆岁寒盟。\r\n海边书托文鳞便，户外诗来喜鹊鸣。\r\n千里宦情随处好，秋风何用记莼羹。"
        },
        {
            "title": "恭和皇帝宸翰四绝句",
            "content": "凭嵩望杀旧山川，万里云迷不尽天。\r\n汴水流经淮泗去，更无人买北归船。"
        },
        {
            "title": "寄越友",
            "content": "偶向津头买钓蓑，怀人只隔一烟波。\r\n扁舟欲渡长江去，奈此西湖明月何。"
        },
        {
            "title": "寄李适安",
            "content": "懒踏门前没马尘，适安亭上坐吟身。\r\n殷勤风月一樽酒，斟酌湖山十里春。\r\n柳叶未舒先妩媚。梅花虽老更精神。\r\n白鸥似会冥搜意，来往忘机欲傍人。"
        },
        {
            "title": "过梨岭作",
            "content": "山头日正焚，山脚雨纷纷。\r\n石罅疑无地，树身常出云。\r\n神灵香不断，天近路平分。\r\n星斗迫人句，晚唐诗亦云。"
        },
        {
            "title": "祈雪",
            "content": "天意怜贫者，冬深雪尚悭。\r\n朔风吹黑道，云气护青山。\r\n色瑞占三白，年丰露一斑。\r\n调元人已老，事休颇相关。"
        },
        {
            "title": "蛛丝巧",
            "content": "蛛丝虽巧能害物，蚕丝虽拙能利人。\r\n害物晨昏一饱足，利人往往害及身。\r\n乃知巧者能远祸，拙者生死常为邻。\r\n吾宁为蚕勿为蛛，所愿杀身以成仁。\r\n千丝万缕何足恤，要令寒谷偕阳春。"
        },
        {
            "title": "落花",
            "content": "红紫稼时雨未晴，每将春事叹浮生。\r\n谁怜绣地愁如织，我俗笺天诉不平。\r\n半点苍苔犹有迹，一分流水去无情。\r\n东君更作风光主，蝶粉蜂黄莫浪争。"
        },
        {
            "title": "过大官岭",
            "content": "大官小官相送迎，閒云割断前山青。\r\n前山万仞如壁立，南辕北辙何时停。\r\n惮惮来往成何事，中有一路通天庭。\r\n天庭走马平如掌，胡为此地劳其形。\r\n从来大官无险阻，小官跋涉真零丁。\r\n道人长啸烟霞表，祝群一语君须听。\r\n大官小官喜经历，咫尺前头是相亭。"
        },
        {
            "title": "秘书省墨竹",
            "content": "写出此君真面目，笔端造化少人知。\r\n我疑与可今犹在，安得东坡共赋诗。"
        },
        {
            "title": "寄抱拙",
            "content": "割席坐春风，清谈滋味浓。\r\n齐门听鼓瑟，长乐忆闻钟。\r\n道等千多重，诗轻万户封。\r\n梅花今在望，载酒几时重。"
        },
        {
            "title": "重九日法轮庵次凤山韵",
            "content": "野眺逾高阪，葬传响外幽。\r\n僧从孤寺出，寄倚一林秋。\r\n池上烟飞去，亭皋影尚留。\r\n远风山下起，吹我上层楼。"
        },
        {
            "title": "赠神籁谈天",
            "content": "曾将甲子问群生，来向人间说五行。\r\n眼底精神虽晦昧，胸中造化却分明。\r\n指推宝历八千数，时弄玉箫三四声。\r\n袖里百篇题品尽，何曾识得一公卿。"
        },
        {
            "title": "访戴鍊师不值",
            "content": "云淡风轻欲暮时，舣舟独载剡溪湄。\r\n及门若遇戴安道，千古何人更有诗。"
        },
        {
            "title": "意亭",
            "content": "主人心地阔，以意名其亭。\r\n长携一樽酒，坐对前山青。"
        },
        {
            "title": "春日杂兴",
            "content": "高下云藏野老家，纵横水潄竹篱斜。\r\n勒将春去许多雨，流出山来都是花。\r\n白首风烟三径草，清时鼓吹一池蛙。\r\n身閒不耐閒双手，洗甑吹香夜人选茶。"
        },
        {
            "title": "小吴园",
            "content": "临水开门径，关防俗子来。\r\n竹添当户笋，梅老靠墙枝。\r\n岚气侵衣袂，湖光媚酒卮。\r\n主人全谢客，时遣鹤相随。"
        },
        {
            "title": "即席次韵",
            "content": "前山雨过碧纹凹，领客携樽出近郊。\r\n花压重城归去晚，一窗风月恣推敲。"
        },
        {
            "title": "柬萧芸庄",
            "content": "十载江湖梦，鸿飞不到君。\r\n近闻吟思苦，半分宦情分。\r\n往事随流水，怀人看暮云。\r\n相逢双相别，安得细论文。"
        },
        {
            "title": "听窦圭琴",
            "content": "指按金徽星斗寒，试听一曲话悲欢。\r\n妙音怕入时人耳，携入白云深处弹。"
        },
        {
            "title": "答青山阁见寄",
            "content": "诗人无俗事，侵晓访僧居。\r\n山近市声远，楼空松影虚。\r\n耕云虽有地，种药恐无锄。\r\n但学观心法，何须课佛书。"
        },
        {
            "title": "寄戴石屏",
            "content": "子入天台我入闽，归来又见六番春。\r\n雁书乏便通巡道，鹤劲长延望叔伦。\r\n吃药未逢医国手，听琴谁见赏音人。\r\n年业屡作江湖梦，细嚼君诗当问津。"
        },
        {
            "title": "和瞻甫韵",
            "content": "住在壶中小有天，故山猿鹤作忘年。\r\n云归每失碁盘石，人去不生凡灶烟。\r\n肯信玉华空有洞，自贫黄粟便无仙。\r\n我来立尽斜阳暮，犹撚吟髭风月边。"
        },
        {
            "title": "晚眺",
            "content": "几度徘徊对暮天，怀人珍重寄诗篇。\r\n古今上下几千首，天地中间八九椽。\r\n史醒吟魂归浊酒，移将杰句上华颠。\r\n南来诸老凋零尽，回首斜阳倍黯然。"
        },
        {
            "title": "次韵送黄耑玉归莆",
            "content": "主人情分熟，客兴未应阑。\r\n从古知心少，只今行路难。\r\n吟身霜竹瘦，归梦早梅寒。\r\n若见潜夫说，官清贫亦安。"
        },
        {
            "title": "咏松",
            "content": "高风过岩麓，林杪撼潮海。\r\n满地落松花，杖履袭清霭。"
        },
        {
            "title": "宫词",
            "content": "一自长门芳草生，六宫怕见柳梢青。\r\n玉楼春尽君王懒，大小梁州不忍听。"
        },
        {
            "title": "次希道弟韵寄竹院孚上人",
            "content": "闭门商古道，细雨湿青春。\r\n属和卯君句，殷勤巳上人。\r\n蒲团安地位，秀语发天真。\r\n旧日曾同社，吾今愧许询。"
        },
        {
            "title": "答颐斋诗筒走寄",
            "content": "绿阴团里和吟声，幽事相关雨未晴。\r\n莫把越秦分异见，要知李杜是同盟。\r\n提壶沽酒墙头报，布谷催耕屋背鸣。\r\n满目云山犹好在，何时鸡黍荐藜羹。"
        },
        {
            "title": "暑中杂兴",
            "content": "一刻之閒直万金，苦无不可共幽襟。\r\n成年不作西湖想，听得啼莺不自禁。"
        },
        {
            "title": "柬石轩",
            "content": "便著工夫去看山，兰亭未遇莫空还。\r\n向来一段风流事，只在茂林修竹间。"
        },
        {
            "title": "寄李希膺二首",
            "content": "绿玉樽前笑语嬉，青灯影里坐弹碁。\r\n交情又属后来者，乐事何如初见时。\r\n山寺论文辞太苦，海楼握手句尤奇。\r\n岁寒不见梅花面，辜负暗香疎影诗。"
        },
        {
            "title": "骤雨",
            "content": "神龙奋头角，顷刻致风雷。\r\n云逐溪南去，雨从山北来。\r\n炎凉分枕簟，洒落满楼台。\r\n物物绋沾足，余膏及草莱。"
        },
        {
            "title": "西陵桥",
            "content": "界破苏公十里堤，雕梁轧水漾虹霓。\r\n杜鹃也恋钱唐景，不向西陵桥上啼。"
        },
        {
            "title": "客里",
            "content": "客里吟诗几岁寒，归来依旧客衣单。\r\n一冬不见孤山面，只买梅花带雪看。"
        },
        {
            "title": "次韵山居",
            "content": "夕阳漏影射疎林，三两人家桑柘阴。\r\n鹘过桚开归鸟路，钟敲撞碎野猿心。\r\n常因境胜甘忘食，不为家贫辄废吟。\r\n说与门前樵牧者，日间过此可相寻。"
        },
        {
            "title": "题冯中郎庙",
            "content": "论将功中可策勋，至今香火密如云。\r\n生时不遇孝文帝，定有何人肯荐君。"
        },
        {
            "title": "西溪即事",
            "content": "柴门斜对水，一迳锁松萝。\r\n积雨溪流急，閒云山占多。\r\n村庄留客饭，樵父教儿歌。\r\n听得田间语，安排收晚禾。"
        },
        {
            "title": "雪中有感",
            "content": "闾阎愁叹不堪闻，风雪如何是作嗔。\r\n白玉楼台银步障，只宜富贵不宜贫。"
        },
        {
            "title": "还翁雪舟吟卷",
            "content": "世间迂阔者，端的是诗人。\r\n独坐无生计，相逢尽说贫。\r\n如君追古作，与我最情亲。\r\n世莫轻辜负，元龙湖海身。"
        },
        {
            "title": "过钓钩岭悼亡友盛景韩",
            "content": "一见铭旌作许愁，西风飘落冷飕飕。\r\n早知真气无伸处，悔不当时曲似钩。"
        },
        {
            "title": "游水乐烟霞二洞三绝",
            "content": "象鼻峰前得少留，烟霞风景记来游。\r\n等閒拂石题名姓，惹得青云上笔头。"
        },
        {
            "title": "过桐江三绝",
            "content": "解缆移舟淛水滨，晚潮初落岩痕新。\r\n酒酣卧唱江南曲，月在篷窗冷照人。"
        },
        {
            "title": "泛湖晚归式之有诗见寄因次其韵",
            "content": "晚趁归舟醉复醒，一湖烟水淡冥冥。\r\n自怜吟鬓新添白，强学游人去踏青。\r\n足迹未经龙井寺，梦魂常绕冷泉亭。\r\n何时携手同登览，花满乌纱酒满瓶。"
        },
        {
            "title": "溪亭夜集走笔",
            "content": "倚柱看潮生，渔歌静中发。\r\n吟罢寂无声，江风对山月。"
        },
        {
            "title": "和刘后村杂兴",
            "content": "累疏仇勤奏榻前，忧时急似救头然。\r\n功名常是中年立，忠孝当於晚节全。\r\n投祓归来泉石上，班荆坐向竹梅边。\r\n乌台无复诗公案，弄月嘲风亦偶然。"
        },
        {
            "title": "梅花盛开有粉蝶冲寒而至",
            "content": "翩翩拍舞下瑶阶，知是东君间谍来。\r\n深入粉香人不见，花心摇落却飞回。"
        },
        {
            "title": "湖边",
            "content": "乍过黄梅雨，湖边特色饶。\r\n水深宜鸟浴，藻密碍鱼跳。\r\n露重荷倾盖，风高柳折腰。\r\n道人勤借问，此地好渔樵。"
        },
        {
            "title": "赠郑琰",
            "content": "狂风吹覆凤凰巢，鸮鬼朝翔狐夜号。\r\n君有朐中千古鉴，世间妍丑想难逃。"
        },
        {
            "title": "山居",
            "content": "山扉风自掩，地僻少将迎。\r\n奇字挑灯看，新吟击钵成。\r\n凤花开自落，萤草腐还生。\r\n静听邻琴响，疑调慢角声。"
        },
        {
            "title": "秋夜",
            "content": "欹枕卧明月，西风拂帐尘。\r\n病因贫作崇，閒与懒为邻。\r\n意少吟难足，愁多梦不真。\r\n数声窗外竹，恼杀断肠人。"
        },
        {
            "title": "灵和殿",
            "content": "灵和殿下三眠柳，舞尽春风入画图。\r\n记得风流年少事，青青还似旧时无。"
        },
        {
            "title": "次林明府清源洞壁间韵",
            "content": "解带临风卧看山，梦魂飞不到我间。\r\n云蒸空翠和衣湿，石潄泉声透骨寒。\r\n解语灵禽如有诉，倦飞野鹤自知还。\r\n吟诗尽道阴居好，能几人来肯弃官。"
        },
        {
            "title": "颐斋诗筒急递次韵奉酬",
            "content": "一日怀人三阅秋，白鸥冰去水悠悠。\r\n江山磨尽古今事，风雨送来天地愁。\r\n蜗处自沿商隐壁，燕归错认仲宣楼。\r\n笛声只在栏干曲，须各西邻高处求。"
        },
        {
            "title": "和丘君就见寄",
            "content": "曾坐当年阮籍途，功成何敢叹桑榆。\r\n嚼来世味十分淡，吟得诗肠一半枯。\r\n向日有书干北阙，只今无梦到西湖。\r\n访君欲话前头事，怕被秋风吹病躯。"
        },
        {
            "title": "侠客",
            "content": "仗剑一长笑，出门游四方。\r\n雄心吞宇宙，侠骨耐风霜。\r\n豺虎须擒攫，狐狸敢颉颃。\r\n大梁二壮士，千古姓名香。"
        },
        {
            "title": "与枯崖悟师",
            "content": "振锡归来又许时，苔痕犹污坐禅衣。\r\n时非不定空怀古，惭愧高人蚤见几。"
        },
        {
            "title": "宫词",
            "content": "瑶花飞处忆瑶姬，一日倾杯十二时。\r\n青玉案前呵冻手，推窗自塑雪狮儿。"
        },
        {
            "title": "将乐县",
            "content": "石径盘千折，林枫大十围。\r\n山如昌化到，水似弋阳溪。\r\n楼阁层层画，田园种种宜。\r\n惜非乡国远，有意卜幽楼。"
        },
        {
            "title": "客星阁",
            "content": "莫题诗句累先生，将谓先生亦钓名。\r\n说与往来台下客，可移一语赠玄英。"
        },
        {
            "title": "青莲寺避暑",
            "content": "尽日畏炎夏，随缘到上方。\r\n此心无势恼，何地不清凉。\r\n款话移禅榻，高眠背夕阳。\r\n衣巾并枕簟，长带佛炉香。"
        },
        {
            "title": "晓枕听禽言",
            "content": "山鸟不知名，窗前作意鸣。\r\n自言还自答，终始一般声。"
        },
        {
            "title": "枯崖韵速藏叟和篇",
            "content": "暗尘侵古镜，抱膝月台吟。\r\n大吕呼不出，小诗留至今。\r\n五言诗未下，什袭意何深。\r\n莫是推敲了，禅余自赏音。"
        },
        {
            "title": "夜坐冥搜闻吟声",
            "content": "青灯耿耿透窗明，一字推敲睡不成。\r\n只道衰翁自迂阔，隔楼亦有苦吟声。"
        },
        {
            "title": "戊午天基圣节口号",
            "content": "瓣香三舞蹈，咫尺是天颜。\r\n雨露涵濡下，风云际会间。\r\n寸心瞻北阙，万寿祝南山。\r\n可是儒毡冷，堪陪玉笋班。"
        },
        {
            "title": "寄顺适",
            "content": "标格因诗总不群，眼前余子漫纷纷。\r\n江头社里新知已，文字行间旧识君。\r\n心事正须豪杰道，吟声莫遣鬼神闻。\r\n岁寒消得梅花伴，肯共扁舟载白云。"
        },
        {
            "title": "题桃源图",
            "content": "桃溪春水绿如苔，溪上红桃夹岸开。\r\n乳燕掠将芳草去，子鱼衔出落花来。\r\n田中黍稷随时艺，雨后桑麻绕舍栽。\r\n此日逢人休问语，生涯闻已半蒿莱。"
        },
        {
            "title": "宫词",
            "content": "深夜游宫玉漏迟，侵晨莺啭上林时。\r\n无端蝶恋花心动，摇落东风第一枝。"
        },
        {
            "title": "次懒窠见寄韵",
            "content": "园丁无择种，萧艾杂椒兰。\r\n世欲欠真识，达人当大观。\r\n无弦徒自赏，有铗真空弹。\r\n独倚西风立，推敲一字难。"
        },
        {
            "title": "次同叔见寄二首",
            "content": "独坐看诗话，瓶梅相对清。\r\n瓦灯寒不晕，雪屋夜偏明。\r\n煨栗填饥腹，煎茶长道情。\r\n睡魔排遣尽，窗外听鸡声。"
        },
        {
            "title": "春日杂兴",
            "content": "南冈北岭对窗扉，看尽朝岚与夕晖。\r\n社后未曾闻燕语，雨中谁不惜花飞。\r\n山醅约莫几日熟，沙笋轮囷一尺围。\r\n莫怨风光损桃李，荼醾芍药又芳菲。"
        },
        {
            "title": "寄意三绝",
            "content": "燕楼犹在月明中，还却明珠泪掩红。\r\n青鸟不来云路隔，碧桃无复旧春风。"
        },
        {
            "title": "寻梅",
            "content": "因探梅花踏晓云，隔墙时有暗香闻。\r\n枝头才漏春消息，便带春愁一二分。"
        },
        {
            "title": "适吾意",
            "content": "嘲风咏月天，问花寻柳地。\r\n随遇可行乐，但欲适吾意。"
        },
        {
            "title": "次韵柬李希膺",
            "content": "相逢一笑便忘怀，鼠量难法三百杯。\r\n幕府清閒无檄至，邮筒络绎有诗来。\r\n分朋尽屏牛僧孺，取女亲逢羊角哀。\r\n满眼莺花良不恶，春风吹上越王台。"
        },
        {
            "title": "送方衣民罢官东归",
            "content": "咄咄复咄咄，北地多霜雪。\r\n谁能路坦夷，骥足亦遭跌。\r\n天地本不恶，凤翅乃尔折。\r\n材大用则小，人巧已则拙。\r\n问讯既不通，去就当早决。\r\n虽阨阮籍途，\r\n难断张仪舌。木天宜晚开，\r\n紫薇迟后发。会有溧水公，\r\n荐书来不绝。"
        },
        {
            "title": "送赵庸斋去国",
            "content": "十年居要路，依旧老书生。\r\n公论是非定，宗臣去就轻。\r\n群鸦分地噪，一凤仰天鸣。\r\n善类俄星散，何因见太平。"
        },
        {
            "title": "秀野",
            "content": "主人风度不尘埃，幻作东西两洞来，\r\n惟有桑田变陵谷，直从心地起楼台。\r\n水于曲处流觞出，山到尽头留屐回。\r\n倦客几时归去得，税园随分买花栽。"
        },
        {
            "title": "严子陵钓台",
            "content": "聘幣凡三到水涯，东都莫是欠人才。\r\n当时若使无新室，此地安知有钓台。\r\n鱼水相忘身外乐，羊裘曾卧禁中来。\r\n桐江一派清如昨，千古高风挽不回。"
        },
        {
            "title": "身事",
            "content": "身事未如意，眉头不暇攒。\r\n青衫笑官冷，白屋带儒酸，\r\n痴性生业澹，中年贫最安。\r\n不为温饱计，尽可耐饥寒。"
        },
        {
            "title": "问梅",
            "content": "费尽工夫点缀春，暗香动处少人闻。\r\n近来宫样梳妆巧，只要明珠不要君。"
        },
        {
            "title": "题陈希夷睡图",
            "content": "形睡神非睡，心閒身亦閒。\r\n是非都不管，高卧华州山。"
        },
        {
            "title": "隐者",
            "content": "老去绝尘缘，人疑行地仙。\r\n釜中惟煮石，囊里不储钱。\r\n寄迹茅三加随身诗一编。云山深处住，\r\n与鹤作忘年。"
        },
        {
            "title": "有感时事",
            "content": "湖滨别去五经秋，喜得閒居无悔尤。\r\n华藻不因焚砚弃，功名直待盖棺休。\r\n北山何假移文檄，西事犹堪借箸筹。\r\n四海茫茫才思竟，如君尚向古人求。"
        },
        {
            "title": "山行八韵",
            "content": "山行有奇观，胜处每自省。\r\n振策响岩石，探入烟霞境。\r\n洗耳听泉声，缓步踏松影。\r\n幽鸟吟清风，尘梦忽唤醒。\r\n一僧从吾游，策蹇度峻岭。\r\n山家喜客来，呼儿瀹新茗。\r\n班荆坐茅檐，款话清昼永。\r\n何日遂归耕，来此谋二顷。"
        },
        {
            "title": "豆粥",
            "content": "豆白宜烹玉糁糜，绝胜云子雪翻匙。\r\n芜蒌亭上冰霜里，曾与君疗一饥。"
        },
        {
            "title": "赠云谷道士",
            "content": "身形如野鹤，飞去每离群。\r\n玉馨随缘定，金丹与众分。\r\n渴摇花上露，卧枕谷中云。\r\n传得九仙诀，修真好似君。"
        },
        {
            "title": "春日杂兴",
            "content": "幽溪几日不曾来，半是红香半绿苔。\r\n乐事每从忙里过，好花偏向雨中开。\r\n惯贫可使居无竹，高隐共忻山有莱。\r\n投老田庐今日倦，不才多病两悠哉。"
        },
        {
            "title": "寄芸居",
            "content": "京尘方衮衮，君独此安居。\r\n竹简编科斗，芸香辟蠹鱼。\r\n眼空湖海士，儿读圣贤书。\r\n一样吟樽乐，公卿未必如。"
        },
        {
            "title": "郊行",
            "content": "杜鹃声里又花红，处处阴云日影蒙。\r\n心事太平人事好，眼前无物不春风。"
        },
        {
            "title": "元日次韵",
            "content": "才书元日帖，清事绕吟身。\r\n杖履堪行乐，箪瓢不似贫。\r\n灯花天外喜，池草梦中春。\r\n强饮酴酥酒，陶陶太古民。\r\n浴温泉万水皆清冷，\r\n温泉独尔奇。硫黄闻俗论，\r\n礜石见唐诗。鸥鹭何曾下，\r\n鱼龙定不知。无人发根本，\r\n空使世常疑。"
        },
        {
            "title": "赠岳仁叔",
            "content": "不学弓刀破敌围，却拈刀笔学儿嬉。\r\n世间多少真豪杰，飘落江湖人不知。"
        },
        {
            "title": "元日",
            "content": "绿蜡红纱满路新，翠眉蝉鬓往来人。\r\n榕阴门户香如雾，十二天街无此春。"
        },
        {
            "title": "芳庭为作希圣二字以诗谢之",
            "content": "贯休铁画天上奇，芳庭心法今似之。\r\n偃波垂露久不作，云烟洒洒光陆离。\r\n北山塔颖健笔卓，西湖倒泻为研池。\r\n长空万里纸一幅，等闲挥翰摇坤维。\r\n大书姓氏牋金阙，书仙惊问子为谁。\r\n安定后人希圣父，曾披骨鲠干龙墀。\r\n公权笔谏粗有志，未知所遇何如时。\r\n书仙闻言发一笑，风云际会须有期。\r\n何当浓墨写竹帛，千古万古长昭垂。"
        },
        {
            "title": "南雪",
            "content": "南地无寒脉，胡为雪载涂。\r\n草池方积玉，瓦屋又跳珠。\r\n鱼冻难争水，鸦饥懒哺雏。\r\n玉堂与茅舍，随分有红炉。"
        },
        {
            "title": "题山居十绝·一线天",
            "content": "许大乾坤满世间，管窥蠡测已为难。\r\n谁将一线通天窍，输与高人着眼看。"
        },
        {
            "title": "夜行口占",
            "content": "夜程多晦昧，举步要分明。\r\n肯以中途废，须寻直道行。\r\n心灯长不烬，眼镜自然清。\r\n白昼昏迷者，荆榛满路生。"
        },
        {
            "title": "晚梅次韵",
            "content": "年少丛中最老成，春风一点尚留情。\r\n先生早晚调羹去，说与群儿莫浪争。"
        },
        {
            "title": "观碁闻近事有感",
            "content": "盘中无活路，败局几番新。\r\n好着输前辈，危机逊后人。\r\n静边閒袖手，穷处巧翻身。\r\n黑白无分别，归欤当自陈。"
        },
        {
            "title": "和际书记见寄",
            "content": "人生随聚散，水面看浮萍。\r\n梦入江湖社，诗传河岳灵。\r\n免毫挥月颖，鹤毳落霜翎。\r\n未洗尘埃脚，何因访柏庭。"
        },
        {
            "title": "翠竹",
            "content": "修修青琅玕，霜雪不可折。\r\n肯随流水去，赖有岁寒节。"
        },
        {
            "title": "恭和皇帝宸翰四绝句",
            "content": "放鹤山中访野梅，南枝开了北枝开。\r\n花神不作趋时态，也待鸾舆亲幸来。"
        },
        {
            "title": "闺怨",
            "content": "君居楚尾妾吴头，咫尺天涯作许愁。\r\n多谢有情江上月，夜深分照两家楼。"
        },
        {
            "title": "题宝叶笑端",
            "content": "碧潭秋月句尤奇，系竹拈花总是诗。\r\n说著推敲便堪笑，问师端的笑何时。"
        },
        {
            "title": "薄游",
            "content": "薄游归较晚，清气满丘园。\r\n鸦噪盘林影，蛩声咽草根。\r\n吟肠思茗碗，醉眼迫冰盆。\r\n心迹两忘处，难同俗子论。"
        },
        {
            "title": "一志",
            "content": "念头才起处，此一常分明。\r\n其中有主帅，谈笑驱五兵。"
        },
        {
            "title": "梅答",
            "content": "多谢东君为主张，十分霜雪十分香。\r\n开时已办和羹料，肯作风流时世装。"
        },
        {
            "title": "和宫怨",
            "content": "斜日倒穿龙尾道，杨柳半枯秋色老。\r\n翠华西幸华清宫，长门落叶无人扫。"
        },
        {
            "title": "交傅德用府教授韵",
            "content": "一握乾坤尽在望，江山好处即家乡。\r\n古今万事云来生，身世百年亭短长。\r\n梦里有时曾化蝶，吟边得意亦亡羊。\r\n是非宠辱浑閒事，付与天公为较量。"
        },
        {
            "title": "感古十首",
            "content": "相如归全璧，范增撞玉斗。\r\n为主心固同，逆顺异所守。\r\n发怒俱忘身，裂眦欲碎首。\r\n此完彼玷缺，尽在一举手。\r\n万形各有敝，斯名长不朽。"
        },
        {
            "title": "闻西事有感",
            "content": "春水方生秋又残，上流无处避风寒。\r\n杜鹃飞向东南去，怕见如今蜀道难。"
        },
        {
            "title": "洪楼分得车字韵",
            "content": "江湖诗境阔，终不似楼居。\r\n老怕吟毡冷，生来酒兴疎。\r\n爱閒随有鹤，因病出无驴。\r\n莫笑柴扉窄，犹堪长者车。"
        },
        {
            "title": "答林颛民",
            "content": "镆铘如此甘埋光，犹向牖下寻笔床。\r\n辕驹局促不千里，堂堂七尺空尔长。"
        },
        {
            "title": "舟中夜闻弹筝",
            "content": "舣舟寻近岸，余兴月明中。\r\n鼓瑟人何在，弹筝意略同。\r\n声和随去浪，调古动悲风。\r\n争甲无由见，清音出绣栊。"
        },
        {
            "title": "九日",
            "content": "客中逢九日，此日倍思家。\r\n野店蒭无味，疏篱菊未花。\r\n龙山孤节物，雁影各天涯。\r\n一路看秋色，微吟解叹嗟。"
        },
        {
            "title": "寒食雨中用李希膺韵",
            "content": "平明风雨酿春寒，试把饧和杏酪餐。\r\n野祭人来悲冷节，郊行谁肯共吟鞍。\r\n煮茶有约泉堪品，禁火无条燧莫鑽。\r\n一百五朝全戒酒，定知梦不到邯郸。"
        },
        {
            "title": "乌衣巷",
            "content": "飞云当日未停骖，巷在秦淮水以南。\r\n可笑异闻唐小说，余风犹袭晋清谈。"
        },
        {
            "title": "题刘氏东陵图",
            "content": "昔日青门喜种瓜，尚遗种子在天涯。\r\n如今落在刘郎手，刘邵原来自一家。"
        },
        {
            "title": "旧题宝胜寺壁",
            "content": "十里湖光镜样平，银潢一带向东倾。\r\n寺从杨柳阴中出，僧在莲花会上行。\r\n佛地也容担板汉，梵音莫近采菱声。\r\n我来借榻醒尘梦，归去吟诗韵更清。"
        },
        {
            "title": "雪晴",
            "content": "云解雪初晴，青山依旧青。\r\n水涵霜夜月，梅落晓天星。\r\n造物无今古，人生几醉醒。\r\n倚楼吟未足，更上武林亭。"
        },
        {
            "title": "已酉上元诗同日立春",
            "content": "又是京华见上元，一番灯火夺春寒。\r\n花蛾巧剪禁风扑，彩燕新裁带月看。\r\n客里无家愁对酒，吟边索句夜凭栏。\r\n寄言云雨休相妒，天下人人欲纵观。"
        },
        {
            "title": "咏松",
            "content": "老枝髯鬣动，古干鳞甲翻。\r\n积阴生润气，芳菲翳兰荪。"
        },
        {
            "title": "寄方南湖",
            "content": "风雨中间奔客程，征衣湿尽尚悭晴。\r\n可人不见空惆怅，拍拍一湖春水平。"
        },
        {
            "title": "金陵",
            "content": "龙虎犹盘踞，前头白鹭洲。\r\n为今形胜地，往昔帝王州。\r\n人物金陵古，风烟玉树秋。\r\n六朝罗绮迹，分付大江流。"
        },
        {
            "title": "感古十首",
            "content": "商君金徙木，赵高鹿为马。\r\n徒欲取民信，疑心随解瓦。\r\n罔民适自欺，何以刑天下。\r\n四维已灭亡，命脉存已寡。\r\n焚书火咸阳，斯言信非假。"
        },
        {
            "title": "石轩席上分韵得石字",
            "content": "解衣坐虚窗，夜阑万籁寂。\r\n月出东南隅，照我楼半壁。\r\n对影欲起舞，袖短不成拍。\r\n浩歌慰心赏，欢声动金石。\r\n拊栏发长啸，清风生两腋。\r\n吟声鬼神悲，醉眼江湖窄。\r\n吾自乐吾生，光阴似过客。\r\n物只打一块，天地失形迹。\r\n山鹤从何来，点破春空碧。\r\n我欲从之游，八荒随所适。\r\n戛然鸣一声，云深何处觅。"
        },
        {
            "title": "端午",
            "content": "画舸纵横湖水滨，彩丝角黍鬥时新。\r\n年年此日人皆醉，能吊醒魂有几人。"
        },
        {
            "title": "春日杂兴",
            "content": "冲雨冲泥悄悄行，物情殊不可诗情。\r\n牡丹又是一年过，春事略无三日晴。\r\n先后笋争滕薛长，东西鸥背晋齐盟。\r\n山居寂寞谁堪共，杞叶菊苗俱可耕。"
        },
        {
            "title": "征人妇",
            "content": "西风吹老碧桐秋，因念征夫事远游。\r\n独倚小楼重回首，飞来一叶是何舟。"
        },
        {
            "title": "读后村梅花百咏",
            "content": "曾被梅花累十春，孤山踪迹断知闻。\r\n百篇依旧相嘲弄，却恐梅花又怕君。"
        },
        {
            "title": "春日过西湖",
            "content": "百花如锦柳如烟，妆点西湖二月天。\r\n便道过从来四圣，扁舟旖旎访三贤。\r\n钱塘门外苏堤上，丰乐楼前芝寺边。\r\n个里万般俱索价，惟余风月不论钱。"
        },
        {
            "title": "暑中杂兴",
            "content": "白鸥吾有一日雅，畴昔见之机与亲。\r\n沧浪忽欲从此逝，嗔我手揖无诗人。"
        },
        {
            "title": "郊行同张宰",
            "content": "雨晴郊外共寻芳，细水交流注野塘。\r\n花欲峦枝风不肯，柳才舞影日还藏。\r\n转添老态难於健，看得閒时少似忙。\r\n拟访一僧共茶话，禅房扃锁出游方。"
        },
        {
            "title": "寄沈迂叟",
            "content": "雁飞不到瘴江边，别去而今又一年。\r\n放下客愁非为酒，抬高诗价莫论钱。\r\n从来富贵皆尤物，休把行藏问老天。\r\n世味料君如嚼蜡，白云堆里且安眠。"
        },
        {
            "title": "腰痛",
            "content": "门前齐雪立，因被病相魔。\r\n堪佩金鱼否，能悬宝剑麽。\r\n折非陶令懒，瘦似沈郎多。\r\n已办扬州鹤，其如十万何。"
        },
        {
            "title": "寄林可山",
            "content": "可人期不至，日日望山孤。\r\n不是招吟侣，多应觅酒徒。\r\n虚名付蕉鹿，清兴动莼鲈。\r\n见说同川好，能通一苇无。"
        },
        {
            "title": "杨仲仁为梅返魂有诗因次其韵",
            "content": "谢娥羌管徒浪说，东君造化何容私。\r\n更得孤根有所托，终有结果调羹时。"
        },
        {
            "title": "暑中杂兴",
            "content": "今年不上一竿竹，渠岂於人亦世情。\r\n风雨尚八千个在，结巢吾欲听秋声。"
        },
        {
            "title": "感古十首",
            "content": "共工触不周，荆卿悲易水。\r\n所遭虽异时，等为血气使。\r\n争帝力已穷，报怨反害已。\r\n一为狂夫愚，一为刺客靡。\r\n二者俱无成，三叹而已矣。"
        },
        {
            "title": "閒居寄枯崖",
            "content": "地偏人罕到，独榻拟禅床，\r\n欹枕圆残梦，推窗待晚凉。\r\n行云无定迹，新月不多光。\r\n安得君同社，清谈滋味长。"
        },
        {
            "title": "桃源图",
            "content": "桃源分二种，半在此源栽。\r\n向为逃秦去，今还归赵来。\r\n山川犹古昔，人物不尘埃。\r\n刘阮何为者，无言空自回。"
        },
        {
            "title": "富沙水后次壁间韵",
            "content": "聚落成墟空白烟，乱鸦飞绕夕阳边。\r\n大江东去有遗恨，流水西来无渡船。\r\n青女魂游花委地，王孙肠断草连天。\r\n一樽欲酹故人酒，知是瑶池第几仙。"
        },
        {
            "title": "咏松",
            "content": "凉飚起深谷，清影摇空山。\r\n醉眠石上人，梦中度百滩。"
        },
        {
            "title": "感怀",
            "content": "曾将敝帚弃墙阴，十载尘埃懒重寻。\r\n今日携来扫花径，老夫安得不关心。"
        },
        {
            "title": "和抱拙韵",
            "content": "倚楼长笛两三声，云淡风轻弄晓晴。\r\n翰墨林中新体制，江湖社里旧宗盟。\r\n不堪翁牖闻蝉噪，独喜梧冈听风鸣。\r\n安得坡仙同把酒，山间玉糁可分羹。"
        },
        {
            "title": "岁饥郡行岩卹过余杭呈辛县尹",
            "content": "山城丰货集，富庶如丰年。\r\n市有醉人卧，野无饿莩眠。\r\n天目会深秀，余不流清妍。\r\n山花堕酒琖，水鸟上渔船。\r\n禄薄吏如隐，心閒令欲由。\r\n人言风土美，我羡长官贤。\r\n何须论赤望，此地称华颠。"
        },
        {
            "title": "和刘后村杂兴",
            "content": "避俗常关白板扉，北山泉石尚堪嬉。\r\n临流且赋观鱼乐，忧国何消捋虎危。\r\n自许丹心长恋阙，独怜万户未逢时。\r\n割鸡为黍寻常事，客至休言子为谁。"
        },
        {
            "title": "念昔游四首",
            "content": "昔游虎邱山，满天饱风雪。\r\n毡帽骑款段，瘦岭衰草歇。\r\n下马独支筇，十步八九蹶。\r\n石呼古木僵，铁花露土骨。\r\n生公何在许，空堂挂明月。\r\n衲僧九十余，持戒常精洁。\r\n讲经石点头，奇哉广长舌。\r\n我来欲参请，云无法可说。\r\n有井无辘轳，归去心如渴。"
        },
        {
            "title": "琼花",
            "content": "洁白全无一点瑕，玉皇敕赐上皇家。\r\n花神不敢轻分拆，天下应无第二花。"
        },
        {
            "title": "答颐斋诗筒走寄",
            "content": "才听檐花点滴声，锦囊入手便欣情。\r\n啼乾杜宇春言别，赋到牡丹诗改盟。\r\n洗涤愁肠凭酒遣，揄扬心事借琴鸣，\r\n诘朝紫翠栏边约，喜有溪毛可絮羹。"
        },
        {
            "title": "和枯崖山行韵",
            "content": "名山僧占尽，甘作老虑能。\r\n虎豹何堪捋，虬龙尚可登。\r\n吟随双蜡屐，醉倚万年藤。\r\n兴尽未归去，斜阳上塔层。"
        },
        {
            "title": "张巡庙",
            "content": "说著睢阳胆已倾，单师曾此控孤城。\r\n一身肯作偷生计，千古长留不死名。\r\n庙飨毋忘艰食日，庭松犹学战时声。\r\n祠前碑记无寻处，赖有唐书为发明。"
        },
        {
            "title": "山中夜闻虎啸",
            "content": "日落山色黄，樵夫不敢下。\r\n风号万壑哀，鸟雀亦惊怕。\r\n人谓斑将军，此地正争霸。\r\n数声地欲裂，咆哮直深夜。\r\n道人铁石心，惯听何足讶。\r\n若逢万万侯，羽镞不汝赦。"
        },
        {
            "title": "中秋望月呈诸友",
            "content": "长空万里琉璃滑，冰轮碾上黄金阙，\r\n清光烁尽满天星，桂枝摇落蟾蜍活。\r\n故雷锋此尽翘首，望杀阴精眼沥血。\r\n乌鹊绕树飞且鸣，世间昼夜分别。\r\n评理人兀坐冰壶中，清气萧萧透毛骨。\r\n玉箫何处招凤凰，更抱琵琶对风拨。\r\n可人来赴今秋期，共举霞觞酌明月。\r\n醉边且尽今宵欢，后会相望隔闽越。"
        },
        {
            "title": "送处逊渡淮谒秋壑",
            "content": "江湖波浪恶，底事欲西往。\r\n去作扬州客，来寻贾垒盟。\r\n金山迷远望，玉树候吟声。\r\n野鹤曾游处，登临一怆情。"
        },
        {
            "title": "再和颐斋见寄",
            "content": "胸怀拍拍贮阳秋，万里江山思远悠。\r\n自笑半生行酒禁，可能一日免诗愁。\r\n图书围里谁分榻，风雨中浊独倚楼。\r\n除却知心吾与汝，吟边何事冀旁求。"
        },
        {
            "title": "上元观灯",
            "content": "月挂墙头杨柳枝，繁灯烂漫玉琉璃。\r\n绮罗尽学宫妆样，歌舞休传外国词。\r\n满路竞看花灼灼，故京谁念黍离离。\r\n他年同侍传柑宴，记取楼前掷果时。"
        },
        {
            "title": "题天海风云之楼",
            "content": "欲舣扁舟约月明，倚楼少待暮潮平。\r\n雁边有客关新恨，鸥外无人访旧盟。\r\n天地能容苍海阔，风波难与白云争。\r\n回头便踏尘埃路，莫忘山中此段清。"
        },
        {
            "title": "雪后",
            "content": "一冬寒意少，既雪又还晴。\r\n地面冰初结，天涯春已深。\r\n六花随雨化，三白有梅争。\r\n袖手灞桥道，怀人心事清。"
        },
        {
            "title": "闺怨",
            "content": "别后妆台镜懒开，倚门日日望书来。\r\n西风吹过衡阳雁，雁已归回郎未回。"
        },
        {
            "title": "游水乐烟霞二洞三绝",
            "content": "此是游山第二回，天风吹断洞云开。\r\n人生到处须行乐，不为寻梅亦自来。"
        },
        {
            "title": "春日杂兴",
            "content": "春来多病感颓龄，草药泥瓶不暂停。\r\n身似漏船难补贴，齿如败屐久凋零。\r\n炎黄岂解留年寿，庄老聊堪悦性灵。\r\n长剑拄颐儿戏耳，底须麟阁更图形。"
        },
        {
            "title": "杂兴",
            "content": "梁武欲为佛，秦皇欲为仙。\r\n万乘犹不足，要与天齐年。\r\n人生几两屐，过眼如风烟。\r\n此心苦无已，忧患常烹煎。\r\n不见客斯逐，力底争秦权。\r\n宁知咸阳市，父子更相怜。"
        },
        {
            "title": "月临关",
            "content": "长笛一声天地寒，不堪回首月临关。\r\n山河不二无全影，莫说前头桂可攀。"
        },
        {
            "title": "春晴",
            "content": "寒斋浅酌喜新晴，绝倒湘累赋独醒。\r\n清坐苦无佳客话，朗吟生怕俗人听。\r\n五湖四海双尘屐，万壑千岩一画屏。\r\n云雨丛来翻覆手，黄昏更看照泥星。"
        },
        {
            "title": "梅",
            "content": "天地有生意，验之阳气回。\r\n所以霜雪中，春风先及梅。"
        },
        {
            "title": "题桃源图",
            "content": "图中想像晋桃源，问着桃源不澉言。\r\n只道乱来无境土，谁知静里有乾坤。\r\n年深莫辨烟霞迹，洞古犹粘苔藓痕。\r\n吟杖懒随刘阮去，漫寻春色到柴门。"
        },
        {
            "title": "明发",
            "content": "明发占鸡唱，停骖数暝鸦。\r\n半生多在路，十日九怀家。\r\n照水芙蓉色，满园荞麦花。\r\n归田何日是，对客话桑麻。"
        },
        {
            "title": "不碍云山",
            "content": "赢得工夫看好山，吟魂飞不到人间，\r\n白云本是无心物，才得身高便可攀。"
        },
        {
            "title": "与瞻甫同访际书记",
            "content": "销閒寻静处，古寺与居同。\r\n坐语僧窗日，行吟塔树风。\r\n香随檐蔔化，句到葛藤空。\r\n未必西来者，能知一苇功。"
        },
        {
            "title": "和赵同叔送桂花韵",
            "content": "少年折桂已心灰，才臭清芬鼻观开。\r\n喜见月宫和影落，传闻天女散花来。\r\n黄金枝上留仙粟，白玉台前绝世埃。\r\n聚远楼空成感慨，不堪时节苦相催。"
        },
        {
            "title": "竹夫人",
            "content": "虚心陪燕寝，不受虢秦封。\r\n惟有冰霜节，全无云雨踪。\r\n李娥书旧恨，湘女敛愁容。\r\n却是专房宠，无人妒阿侬。"
        },
        {
            "title": "次韵送水纹簟与芸居",
            "content": "火云飞空风日恶，展转吟身何所托。\r\n珊瑚为枕玉为床，数卷新诗慰寥寞。\r\n湘纹曾浸水晶寒。有时才展生微澜。\r\n持与芸居作清供，百年强健长追欢。\r\n何日一樽陪李贺，羽扇纶巾看高卧。"
        },
        {
            "title": "邻雪",
            "content": "万玉丛中愿卜邻，世无和靖莫相亲。\r\n石桥春涧留衣钵，端的先生是后人。"
        },
        {
            "title": "次韵烹笋一绝",
            "content": "锦绷才脱见龙孙，便好西园倒玉尊。\r\n满肚岁寒无著处，此情难与俗人言。"
        },
        {
            "title": "雨中有怀",
            "content": "几度怀人风雨中，篝灯坐待鼓三通。\r\n寸心同指长江水，君向西流我向东。"
        },
        {
            "title": "次烟浦即事韵",
            "content": "吟帆归路远，花雨落纷纷。\r\n鹭过山加点，鸥飞水破纹。\r\n淡烟依古树，残照下空坟。\r\n未见巫阳面，高塘韵漫分。"
        },
        {
            "title": "为续芸赋",
            "content": "芸居老衣钵，付与宁馨儿。\r\n旧种无多叶，生香不断枝。\r\n折芳归艺圃，賸馥入诗脾。\r\n粉省他年事，清名当自期。"
        },
        {
            "title": "题高伯寿墨梅",
            "content": "生来洁白本无瑕，翦雪裁冰擅一家。\r\n堪叹俗流刚点涴，故将水墨写梅花。"
        },
        {
            "title": "题寿星寺杯泉",
            "content": "勺水原来亦自多，便盈科后要如何。\r\n老龙岂是杯中物，放出长江与大河。"
        },
        {
            "title": "次陈芸居问讯后村韵",
            "content": "人心真滟澦，世路多肴函。\r\n此险久已涉，此味久已谙。\r\n易节固不可，贫贱分所甘。\r\n浩歌一长慨，书与识者谈。\r\n清夜万感集，风荡云物空。\r\n倚楼看星斗，照破泥丸宫。\r\n静观人世人，颠倒醉梦中。\r\n佳趣有谁识，睡觉窗前红。"
        },
        {
            "title": "邀月坐中庭",
            "content": "邀月坐中庭，清影不可驻。\r\n举酒浇枯肠，落笑欠长句。\r\n瀣气惟沾衣，秋声远鸣树。\r\n磕睡依危栏，梦断足幽趣。"
        },
        {
            "title": "崇福寺次枯崖韵",
            "content": "觉城向东际，寺在古松湾。\r\n流水意俱远，白云僧共閒。\r\n新吟呈绣佛，旧梦绕囊山。\r\n勘破赵州话，犹疑隔一关。"
        },
        {
            "title": "寿赵默庵",
            "content": "九十风光老益强，一生长得对东皇。\r\n结成梅子味初实，开尽荼醾晚更香。\r\n尧历不随春脚去，周天从此日头长。\r\n年年常记今时节，花满朝冠酒满觞。"
        },
        {
            "title": "远眺",
            "content": "袖手独凭栏，乾坤杯酒间。\r\n此心常坦易，何地不宽閒。\r\n木落山头秃，冰坚水面顽。\r\n梅花可人意，一见一开颜。"
        },
        {
            "title": "暑中杂兴",
            "content": "是非不到野溪边，只就梧桐听雨眠。\r\n睡熟不知溪水长，鹭莺飞上钓鱼船。"
        },
        {
            "title": "梅花窠子",
            "content": "园丁藏密室，不许雪霜欺。\r\n火气十分燠，春风第一枝。\r\n横斜无定影，屈曲漫趋时。\r\n人力夺天巧，东君未必知。"
        },
        {
            "title": "旅中早行",
            "content": "前山风雨暗，欲云路还迷。\r\n烛影照行李，钟声催晓鸡。\r\n年光销旅况，秋气入征蹄。\r\n如此困行役，何时归去兮。"
        },
        {
            "title": "吴潘二台官以直言左迁董夕郎亦以荐贤之故相",
            "content": "三凤高飞挽不留，辕驹仗马转堪羞。\r\n明朝封事排阊阖，公认从来在士流。\r\n\r\n【注释】：【原题】：\r\n吴潘二台官以直言左迁董夕郎亦以荐贤之故相继翩然而去公论惜之三学叩阍来归刘声伯感而赋诗因次其韵"
        },
        {
            "title": "感古十首",
            "content": "豫让口吞炭，智伯头已漆。\r\n报仇须及晨，安用诈行乞。\r\n饮器骨已枯癞哑特小术。壮士死於义，\r\n千古犹一日。弃主事雠人，\r\n万死奚足卹。"
        },
        {
            "title": "秀野",
            "content": "世路荆榛日日深，山居抱膝且长吟。\r\n便教定亶无公论，不到风闻松竹林。"
        },
        {
            "title": "用韵答宝叶",
            "content": "蒲团出定入玄微，尽是山间林下诗。\r\n安得远公陪一笑，朗吟同过虎溪时。"
        },
        {
            "title": "山行逢樵者",
            "content": "鹤发童颜歌负薪，衣襟不染一凡尘。\r\n担头几点桃花片，恐是当年避世人。"
        },
        {
            "title": "端砚",
            "content": "中书为尚友，铁面迫人寒。\r\n易得乌龙角，难逢紫马肝。\r\n石英能比玉，歙好不如端。\r\n曾记文闱内，蒙君青眼看。"
        },
        {
            "title": "宫词",
            "content": "美人戚氏出椒房，金缕衣成八宝妆。\r\n夜静绮罗香度处，瑶台月下江庭芳。"
        },
        {
            "title": "听宫入琴",
            "content": "群哇方杂奏，忽听数声琴。\r\n天地有清气，君王知正音。\r\n悲风生指玉，明月照徽金。\r\n曾抚昭君怨，宫人泪满襟。"
        },
        {
            "title": "念昔游四首",
            "content": "昔年游径山，身在九天上。\r\n倚栏少徘徊，八极归一望。\r\n秋容澹如洗，景物呈万状。\r\n松风奏琴筑，烟屿列屏障。\r\n清远啸枯藤，野鹤唳幽旷。\r\n僧僮课梵呗，婉娩如学唱。\r\n解带临西风，洒落无尽藏。\r\n缁流亦可人，邀往坐清旷。\r\n盘飧饤黄独，侑之茅柴酿。\r\n感师有古意，愧我无酒量。\r\n长啸下山来，一路时胆壮。\r\n重作记游篇，付之覆瓿酱。"
        },
        {
            "title": "感古十首",
            "content": "四皓隐商山，子陵隐严濑。\r\n隐身非隐名，清致一何在。\r\n羽翼若为成，狂奴滋故态。\r\n一出竟奚为，名被世人卖。\r\n所以终南山，捷径不可再。"
        },
        {
            "title": "答颐斋诗筒走寄",
            "content": "剪烛西窗听雨声，晓天又弄半阴晴。\r\n黄金坞里知无分，紫翠楼前忍负盟。\r\n君有砖花占日影，我惭瓦釜答雷鸣。\r\n今朝茹素无清供，喜得邻分玉版羹。"
        },
        {
            "title": "颐斋再作催梅诗次韵",
            "content": "但是南枝尽向阳，凝寒未许暗传香。\r\n水边疎影空浮月，岭外孤根浅带霜。\r\n北帝无因全漏泄，东君何事巧遮藏。\r\n好将羯鼓花前报，莫待狂风破麝囊。"
        },
        {
            "title": "柬倪梅村",
            "content": "萧寺相逢喜溢眉，未言心事我先知。\r\n半生风月樽中酒，十载江湖社里诗。\r\n满眼秋容关客况，背时春色到南枝。\r\n翻思旧日长安市，醉拍栏干歌楚辞。"
        },
        {
            "title": "山庵",
            "content": "蒲团清夜话，吟鬓任鬅鬙。\r\n瀹茗迟留客，焚香静对僧。\r\n岚蒸侵砚版，月冷逼禅灯。\r\n万籁俱岑寂，呼童年亦不膺。"
        },
        {
            "title": "存方寸地",
            "content": "此心仅方寸，去天唯咫尺。\r\n欲付子孙耕，先自竭吾力。"
        },
        {
            "title": "观丙辰省试宣锁作",
            "content": "撒幙焚香冰鉴开，观君切莫负多才。\r\n黜边取迪浑閒事，只恐纷纷掷甓来。"
        },
        {
            "title": "感古十首",
            "content": "杜康精酒法，陆羽修茶经。\r\n标致虽不同，均是劳吾形。\r\n采薇及茹芝，亦掇天地英。\r\n玄酒非麴糵，或可通神明。\r\n天不生杜陆，人间无醉醒。"
        },
        {
            "title": "可山席上",
            "content": "炉亭镇上坐书痴，不似山居得自怡。\r\n倾竹叶杯延旧友，倚梅花树看新诗。\r\n嚼来此味清于水，语对乡情甘似饴。\r\n外此不须谈近事，相逢一笑且舒眉。"
        },
        {
            "title": "暑中杂兴",
            "content": "不惯山中夜月寒，满窗树影藓花乾。\r\n移床近壁不敢卧，恐是龙蛇之屈蟠。"
        },
        {
            "title": "和颐斋梅花韵",
            "content": "寒谷有春意，南枝向北山。\r\n自经题品后，落在是非间。\r\n林外竹相亚，篱根鹤伴閒。\r\n折来休用插，恐点鬓毛斑。"
        },
        {
            "title": "郊外即事",
            "content": "林密深藏三四家，隔墙古柳著栖鸦。\r\n牧童两两眠芳草，不管群牛食豆花。"
        },
        {
            "title": "失题",
            "content": "抱琴终日坐槐庭，万绿阴中一掬清。\r\n天地山河俱荫芘，肯将风浪向人生。"
        },
        {
            "title": "寄杨蕴古",
            "content": "匹马游边已千里，如何未秦凯歌声。\r\n太平不用干戈策，辜负胸中百万兵。"
        },
        {
            "title": "包家山看桃花",
            "content": "春风吹到小桃根，便觉仙凡有路分。\r\n紫气直冲文德殿，彩霞隔断武陵源。\r\n锦官城向山头出，玉跸声从天上闻。\r\n一见圜丘怀故土，令人寂寞暗销魂。"
        },
        {
            "title": "翠凉",
            "content": "各章古木影萧森，未必山林如许深。\r\n才见眼前成绿暗，一年又负种花心。"
        },
        {
            "title": "过岭作",
            "content": "崇冈峻岭欲凌霄，鸟道行边去路遥。\r\n客里恰逢三伏暑，程头方到九秋桥。\r\n不堪流水鸣呜咽，赖有诗篇慰寂寥。\r\n但得此身强健在，任渠皤鬓自萧萧。"
        },
        {
            "title": "卧听",
            "content": "卧听芭蕉卷雨声，熟梅天气半阴晴。\r\n几年不作云山梦，特地来寻泉石盟。\r\n竹杖芒鞋坟得意，桃笙葵扇又关情。\r\n清和时节如寒食，昨日街头人卖饧。"
        },
        {
            "title": "游紫泽观",
            "content": "地偏尘不到，俗客可曾来。\r\n写帖云侵砚，朝赵风满台。\r\n兰荒根有蠹，梅古树生苔。\r\n莫论还丹诀，金炉久已灰。"
        },
        {
            "title": "丹青阁",
            "content": "紫芝峰上一凭栏，烟草茫茫天地宽。\r\n眼界已随流水去，丹青无复旧时看。"
        },
        {
            "title": "竹坞",
            "content": "洗竹可留三数竿，清风叶叶扫诗坛。\r\n莫言此是藏春坞，也有虚心管岁寒。"
        },
        {
            "title": "世路",
            "content": "春山寂寂锁云萝，林外钩辀声最多。\r\n不是哥哥行不得，只愁世路有风波。"
        },
        {
            "title": "寄姚首斋",
            "content": "笑俯修栏一欠伸，年来踪迹尚埃尘。\r\n几曾只字商量酒，强把篇诗料理春。\r\n风雨无情莺口啉，江山有恨柳眉颦。\r\n不知桃李成阴未，我欲行吟避醉人。"
        },
        {
            "title": "游天竺灵隐三绝",
            "content": "呼猿才了复临流，洗出胸中一派秋。\r\n泉石世间真富贵，几生修得到巢由。"
        },
        {
            "title": "次适安感古二首",
            "content": "少陵合与古诗班，不是诗家持论宽。\r\n风雅近来随世变，诗无可采不须官。"
        },
        {
            "title": "耕钓境",
            "content": "莘野特浪耕，璜溪岂真钓。\r\n珍重富春翁，此境最高妙。"
        },
        {
            "title": "除夕寄弟",
            "content": "年华今告老，人事亦如斯。\r\n汉殿藏钩戏，戎家守岁时。\r\n世情方役役，雨意正垂垂。\r\n强作屠苏醉，椒盘欲颂谁。"
        },
        {
            "title": "集芳园",
            "content": "园丁严锁钥，不许俗人看。\r\n梅落黄金弹，荷开碧玉盘。\r\n小舟维柳外，青磬出林端。\r\n猿鹤不相识，行吟独倚栏。"
        },
        {
            "title": "早行",
            "content": "曙色微分星渐稀，迎人犬吠出疎篱。\r\n轻车稳坐谁知我，不是坡翁戴笠时。"
        },
        {
            "title": "和李希膺春日醉吟",
            "content": "节物催人白发新，放怀不减少年春。\r\n叵罗酌酒犹堪醉，古锦为囊未是贫。\r\n清坐相看情不恶，淡交至久味方真。\r\n妓围笑指红楼去，寂寞穷吟胡楚宾。"
        },
        {
            "title": "赠易数朱俊甫",
            "content": "三绝韦编及太玄，潜虚象数究先天。\r\n前人推算空劳力，不似而今卖得钱。"
        },
        {
            "title": "远将归",
            "content": "鹤不归来华表閒，辉金耀碧满湖间。\r\n后来若有林和靖，定不吟梅赂此山。"
        },
        {
            "title": "过新蓬二岭",
            "content": "新岭高，蓬岭高，\r\n两山前后争嶆峨。世途平外多风波，\r\n何如岭峤肩相摩。脚踏实地无偏颇，\r\n著身高处不为劳。新岭高，\r\n蓬岭高，勿令此地生蓬高。"
        },
        {
            "title": "陈氏溪亭次韵",
            "content": "溪亭镇日著吟身，不浣衣中一点尘。\r\n水比世间机巧者，山如前辈典刑人。\r\n唤回魂梦敲茶臼，费尽工夫整钓纶。\r\n时有野僧排闥至，炷香清坐话头新。"
        },
        {
            "title": "宫词",
            "content": "垂杨枝上喜迁莺，梅子黄时雨乍晴。\r\n几阵薰风穿玉殿，直珠帘内有欢声。"
        },
        {
            "title": "湖边",
            "content": "湖边春色浓於酒，醉尽东西南北人。\r\n独有诗翁清到底，一生醒眼看青春。"
        },
        {
            "title": "车中遥观五峰",
            "content": "五峰天外立，驴脚惯经过。\r\n十载身萍梗，今朝面薜萝。\r\n云低山色暗，风急树声多。\r\n蜡屐何时办，来听樵五歌。"
        },
        {
            "title": "后村来书有此心如珠有物蒙之之语芸居有诗再",
            "content": "男儿重意气，咄咄宁书空。\r\n笑人愧邓禹，抵掌随臧宫。\r\n信是心如珠，有物蒙其中。\r\n非珠亦非物，点雪付炉红。\r\n\r\n【注释】：【原题】：\r\n后村来书有此心如珠有物蒙之之语芸居有诗再用前韵"
        },
        {
            "title": "云思",
            "content": "出岫本无心，云在意亦在。\r\n松桧无高枝，舒卷何所碍。"
        },
        {
            "title": "钱塘潮图",
            "content": "轻绡淡墨天冥冥，眼中似觉封西兴。\r\n银山大浪万鼓过，海潮逆上江倒行。\r\n前年南游此饯别，亲友握手难为情。\r\n酒酣拂袂不忍顾，欹枕仰看云帆轻。\r\n平生当迹半天下，摇毫掉舌终何成。\r\n并州故乡真可画，新生白发星星明。"
        },
        {
            "title": "天竺呼猿",
            "content": "眠云啸月走枯藤，不是园丁中不膺。\r\n自恋香林不归去，前生恐是住山僧。"
        },
        {
            "title": "和云心除夕韵",
            "content": "岁除明日是，心事落梅边。\r\n节物催双鬓，情怀欠少年。\r\n桃符依帖写，竹爆应声圆。\r\n椒颂无人献，酴酥亦自煎。"
        },
        {
            "title": "山中逢老人",
            "content": "头白不知今几龄，儿时犹及见升平。\r\n可怜野老无知识，却认钱塘是汴京。"
        },
        {
            "title": "和刘后村杂兴",
            "content": "近学时妆越样新，空遗畎畎处忠臣。\r\n烛之武老未为老，刘伯龙贫可是贫。\r\n造物不应推若辈，江山亦合助诗人。\r\n挂冠神武当年事，明哲从来要保身。"
        },
        {
            "title": "和李希膺见寄",
            "content": "半生几坐阮途穷，可是推敲得句工。\r\n所见豪雄惟子共，此音今古更谁同。\r\n西风有檄催行李，明月无情照酒筒。\r\n我去君留差左计，媒身岂在泛莲红。"
        },
        {
            "title": "题金粟洞",
            "content": "谁信东南有此山，几回蜡屐只空还。\r\n乾坤超出浮尘外，世界深藏粒粟间。\r\n鹤不旭来华表在，犀从飞去紫云閒。\r\n扪萝直上凌霄塔，见说微垣手可攀。"
        },
        {
            "title": "汤惠院以五言定交用韵以谢",
            "content": "阿邕才识面，转盼便回春。\r\n药笼还君富，诗囊笑我贫。\r\n学遵东鲁训，句逼晚唐人。\r\n五字论交意，吟边忆李频。"
        },
        {
            "title": "五峰岩",
            "content": "开到荼醾春事阑，又寻杖履看青山。\r\n人行瘦石枯藤上，路入蛮风瘴雨间。\r\n佛地平分天界限，道场元属鬼门关。\r\n野僧不会游人意，日未晡时及早还。"
        },
        {
            "title": "夜过萧寺",
            "content": "寻僧过野寺，清话捧茶瓯。\r\n幡影风生树，钟声月在楼。\r\n梅花薰纸帐，贝叶看银钩。\r\n为问西来意，因成一夜留。"
        },
        {
            "title": "用韵达驴与源谷",
            "content": "长耳追风走似流，黔人空使载驴舟。\r\n巾箱欲置无容处，来与骚人款段游。"
        },
        {
            "title": "杂兴",
            "content": "佳花费事治，十无二三本。\r\n恶草时扫除，已复相苯{上艹下尊}。\r\n试尝问园丁，否泰乃尔反。\r\n渠方倚锄笑，谓我见事晚。\r\n老天亦何心，生花日衮衮。"
        },
        {
            "title": "次卓仁夫元宵雪中三绝",
            "content": "姑射神人雉扇开，三千玉女拥瑶台。\r\n十分散布犹嫌少，万斛明珠抖下来。"
        },
        {
            "title": "次心泉卜隐韵",
            "content": "诛茅法石巅，知已有青天。\r\n猿鹤寻前约，山林续旧缘。\r\n烟霞来枕上，风月绕吟边。\r\n窗户多栽竹，相期晚节坚。"
        },
        {
            "title": "送后村去国二首",
            "content": "累疏笺天乞挂冠，此时便合整归鞍。\r\n玉音不许难轻去，局面那知竟未安。\r\n但得中朝常有道，何妨右史左迁官。\r\n此行不被梅花累，把作寻常物外看。"
        },
        {
            "title": "倚窗诗",
            "content": "倚窗成小立，风伯为清尘。\r\n帘卷梅当户，云开月闯人。\r\n疎钟来远寺，落叶度吟身。\r\n无限关心事，栖迟寂寞滨。"
        },
        {
            "title": "湖",
            "content": "独坐过湖船，凉生欲暮天。\r\n鸥眠汀草乱，鱼跃浪花圆。\r\n足迹烟霞外，今声风月边。\r\n万缘无所欠，只欠买山钱。"
        },
        {
            "title": "赠悟上长",
            "content": "怪来趋向别，乃是拙庵孙。\r\n秋色添禅寂，松声夺俗喧。\r\n路行须避蚁，饭剩或呼猿。\r\n单钵随缘住，寻常懒出门。"
        },
        {
            "title": "次松坡梅花韵",
            "content": "满树苔痕带老芬，水边篱落月昏黄。\r\n丁宁僮子休教折，只听枝头独自香。"
        },
        {
            "title": "长人诗",
            "content": "初长难掩膝，绝似汉金人。\r\n楼志幻全体。天丁现后身。\r\n眼高倾四海，力大引千钧。\r\n手挽银河水，来涓衣上尘。"
        },
        {
            "title": "题通妙亭柱",
            "content": "小亭存古意，雅称道家风。\r\n澉水鸭头绿，山茶鹤顶红。\r\n内丹还九转，法鼓叩三通。\r\n若问希夷事，檐铃语未终。"
        },
        {
            "title": "众芳所",
            "content": "接{上四下离}倒著醉花傍，染得衣巾一味芳。\r\n说与园丁严锁钥，免教韩寿去偷香。"
        },
        {
            "title": "寄松坡",
            "content": "别去京华又一霜，怀人心事莫云长。\r\n高楼不见青山面，明月偏来照屋梁。\r\n湖海归深难久驻，乾坤许大任行藏。\r\n书生空抱忧时愤，何日与君同较量。"
        },
        {
            "title": "和溪翁二首",
            "content": "学僧居丈室，不似客途中。\r\n独榻卧明月，长廊受晚风。\r\n书痴成病懒，诗债喜穷工。\r\n汩汩尘埃者，吾今愧此翁。"
        },
        {
            "title": "杨仲仁为梅返魂有诗因次其韵",
            "content": "窗草不除生意足，朋豀瓶梅今似之。\r\n嘘枯苟得一援手，寒暖不问南北枝。"
        },
        {
            "title": "送梅村归三山",
            "content": "此别重逢知几秋，梅花虽老更风流。\r\n东君未漏春消息，罚与人间作蹇修。"
        },
        {
            "title": "翡翠",
            "content": "毛羽生来便属人，悔将体段斗精神。\r\n寄言翡翠休惊讶，但是文章尽累身。"
        },
        {
            "title": "散策郊行有怀社友",
            "content": "散策寻诗料，过从野老家。\r\n水宽蛙世界，花暖蝶生涯。\r\n翠箔风为卷，青山云半遮。\r\n怀人千里外，搔首夕阳斜。"
        },
        {
            "title": "妙觉山用老溪宝叶二僧韵",
            "content": "登山无杖策，元不事依凭。\r\n斜照空林影，行云碍石棱。\r\n鸟啼悲宿草，猿饮挂枯藤。\r\n曾着高僧住，何人为续灯。"
        },
        {
            "title": "次韵答王东墅",
            "content": "元龙湖海分栖迟，懒把琴心累子期。\r\n不是三生曾有旧，如何一见便论诗。\r\n春行谷外莺求友，月在吟边鹊绕枝。\r\n甚欲买舟寻隐处，悔将名姓与人知。"
        },
        {
            "title": "次秀野使君见寄",
            "content": "分閫南来征弗庭，荐贤须到李阳冰。\r\n不从沙漠去投笔，便向云山学负苓。\r\n铃阁只今增玺绶，路车何日饰钩膺。\r\n匣中古剑牢收拾，下取须防有六丁。"
        },
        {
            "title": "老母适至时已见黜",
            "content": "千里迎阿{上弥下女}，相见翻不乐。\r\n微禄期奉亲，亲至禄已夺。\r\n所悲乏故交，何以寓漂泊。\r\n向来耿介心，馈遗拒不诺。\r\n及兹方便央求恤，挽首念囊橐。\r\n空余声誉在，未足救饥渴。\r\n传言仁义饮，理岂填沟壑。\r\n况因直道黜，自省何愧怍。\r\n阿{上弥下女}幸无忧，儿有平生学。"
        },
        {
            "title": "用后村韵送陈先辈",
            "content": "休将心事问西邻，原宪长贫岂是贫。\r\n黄叶落边迷去路，白云飞处倍思亲。\r\n世间那得埋金者，原上空惭负土人。\r\n苦语只堪吾与汝，倚庐抱恨此情均。"
        },
        {
            "title": "寄题春谷监簿",
            "content": "敲碎吟扉杳不闻，数声犬吠谷中云。\r\n几番欲去重回首，立尽斜阳不见君。"
        },
        {
            "title": "梦中",
            "content": "忽思十娄御前事，只似今朝昨日间。\r\n堪叹梦中犹有梦，浮生能昨几时閒。"
        },
        {
            "title": "悟枯崖将过莆城参访后村书此赠行",
            "content": "吟单何日起，持钵倚刘墙。\r\n莲社招师入，松阴去路长。\r\n白云迷眼界，明月照诗囊。\r\n莫吸西江水，风波不可当。"
        },
        {
            "title": "过莆城怀别刘后村中书因以奉寄",
            "content": "村在山边云半遮，怀人咫尺是天涯。\r\n眼前不见玄都观，空岁碧桃千树花。"
        },
        {
            "title": "次梅庄守岁韵",
            "content": "吟边闒茸过年余，万斛尘襟未扫除。\r\n守岁有人献椒颂，辟邪无术诿桃符。\r\n屠苏不饮防心醉，春帖慵裁欠句书。\r\n说与江湖诸老大，浮生消得风桑榆。"
        },
        {
            "title": "题山居十绝·云卧",
            "content": "来寻高处卧吟身，泉石中间避世尘。\r\n莫把白云都占断，也分一半与閒人。"
        },
        {
            "title": "钱塘江待潮",
            "content": "潮至千艘动，涛喧万鼓鸣。\r\n江翻晴雪卷，海涨石塘平。\r\n帆影林端见，波光屋上明。\r\n青山自吴越，相峙两含情。"
        },
        {
            "title": "竹阁",
            "content": "万竿丛里立嶆峨，叶叶清风受用多。\r\n见说香山老居士，夜深犹唱竹枝歌。"
        },
        {
            "title": "近事",
            "content": "近事山中总不知，心清常是太平时。\r\n勿於贫后方求药，才得閒来便赋诗。\r\n千里白云劳梦想，一天明有负襟期。\r\n有书堪读梅堪看，绝倒人间富贵痴。"
        },
        {
            "title": "寄藏叟",
            "content": "版扉常半掩，人静少经过。\r\n禅思夜来得，吟情秋后多。\r\n月高幡影直，风定磬声和。\r\n何日同携手，云山访薜萝。"
        },
        {
            "title": "访戴鍊师不值",
            "content": "数间茅屋柳成阴，中有幽人抱一琴。\r\n欲访桃豀无觅处，桃豀更在白云深。"
        },
        {
            "title": "夜饮颐斋以灯前细雨檐花落为韵分得前字又得",
            "content": "万仞骚台立海涯，堂堂笔阵走龙蛇。\r\n唤回蝴蝶三更梦，吟落荼醾一架花。\r\n座上风流追靖节，酒边豪放逼刘叉。\r\n幅巾危坐清源□，涉待山阴渐熟瓜。\r\n\r\n【注释】：【原题】：\r\n夜饮颐斋以灯前细雨檐花落为韵分得前字又得花字赋二首"
        },
        {
            "title": "病后呈芸居",
            "content": "病骨清於鹤，临风直欲飞。\r\n閒多酬病债，吟若费心机。\r\n带缓腰围减，囊空药裹稀。\r\n未能全谢客，扶杖扫林扉。"
        },
        {
            "title": "郊外即事",
            "content": "蹇驴逐逐背斜阳，才到山间意便凉。\r\n勿听鹧鸪行不得，云山深处路尤长。"
        },
        {
            "title": "和希膺韵",
            "content": "醉将浓墨写乌丝，湖海相逢彼一时。\r\n洗竹仅留墙外笋，买花空拣担头枝。\r\n白鸥早已寒前约，青鸟谁知误后期。\r\n惆怅玉箫声已断，倚阑重省寄来诗。"
        },
        {
            "title": "早过毫光岭",
            "content": "轻烟护日晓霞明，身在毫光岭上行。\r\n虎过新蹄看未了，犬逢旧客喜相迎。\r\n摘来山栗连蓬买，采得溪芹带叶羹。\r\n一字推敲犹未稳，奚奴知我有诗成。"
        },
        {
            "title": "感古十首",
            "content": "卞氏璧难售，渊明琴本瘖。\r\n自衒亦可丑，三献机转深。\r\n无弦避俚耳，举世谁知音。\r\n所以古达士，万事何容心。\r\n勿学卞氏璧，请事渊明琴。"
        },
        {
            "title": "四明月",
            "content": "春月如处女，皎皎暮云间。\r\n婵娟不自衒，欲见乃许难。\r\n春云变态，玉貌长端端。\r\n封九龙扫尘匣，略与幽人看。"
        },
        {
            "title": "赠张南金谈星",
            "content": "乃祖乘槎去复还，君平饶舌世人传。\r\n天机不道因渠泄，更遣云仍学算开。"
        },
        {
            "title": "双髻山",
            "content": "千古丫鬟高插天，淡妆浓抹傅雪烟。\r\n眼前不见峨眉老，独有青山长少年。"
        },
        {
            "title": "约枯崖话",
            "content": "雨中曾折角，策蹇访僧寮。\r\n待约蕉庵住，莫从莲社招。\r\n清风资话柄，流水走诗瓢。\r\n行道知何日，同携过石桥。"
        },
        {
            "title": "光风霁月",
            "content": "胸怀自洒落，风月特寓形。\r\n造物无尽藏，何假乎丹青。"
        },
        {
            "title": "和刘后村杂兴",
            "content": "宦海风波亦足惊，得閒聊尔慰平生。\r\n虽无塞上雪堪卧，幸有山中田可耕。\r\n一老拂衣何太勇，群儿撼树漫相轻。\r\n绝怜千丈西凉瀑，偏与人间诉不平。"
        },
        {
            "title": "舟中即事",
            "content": "携家驱宦牒，短棹泛桃源。\r\n人语联篷屋，渔歌隔水村。\r\n云归千嶂合，雨过一江浑。\r\n为爱招提近，缆船杨柳根。"
        },
        {
            "title": "久客",
            "content": "久作他州客，飘飘若转蓬。\r\n物华秋色里，心事杵声中。\r\n读易因知命，吟诗不讳穷。\r\n遣愁犹未了，一雁叫西风。"
        },
        {
            "title": "重九日法轮庵次凤山韵",
            "content": "竟日延荒寺，秋声不可歌。\r\n磬中闻午至，石上见寒过。\r\n野鸟心常肃，孤僧鬓已皤。\r\n欲归情不尽，门外夕阳多。"
        },
        {
            "title": "送梅臞三山",
            "content": "曾共梅花约，论心到岁寒。\r\n如何倾别酒，独自上吟鞍。\r\n药裹留余刘，诗囊有近刊。\r\n怀人眇云际，频展墨龙看。"
        },
        {
            "title": "与社友定花朝之约",
            "content": "花朝曾有约，来此定诗盟。\r\n隐几江湖梦，闭门风雨情。\r\n身名千载共，心事一般清。\r\n且尽吟樽乐，徂徕不用赓。"
        },
        {
            "title": "寄谷老",
            "content": "抖擞征衣着，京尘点涴深。\r\n羡君有丘壑，愧我未山林。\r\n卜隐中年事，怀人静夜心。\r\n何时遂归兴，杯酒共清吟。"
        },
        {
            "title": "哭杜立斋先生",
            "content": "凤鸟才看刷羽仪，胡为遽报哲人萎。\r\n可怜如晦遄归日，不及唐朝既效时。\r\n善类固知难着脚，小人未可便扬眉。\r\n老天欲寿斯文脉，后死当为继绝思。"
        },
        {
            "title": "元宵",
            "content": "缓辔归来看夜城，千门灯火照街明。\r\n自疑不是乘槎客，却傍银河星斗行。"
        },
        {
            "title": "喜郭吉甫擢第调尉八柱还里",
            "content": "一第全家待，君今衣锦归。\r\n折来新月挂，忘却故山薇。\r\n禄近鸂呈瑞，官清马不肥。\r\n海门西去路，归鸟故飞飞。"
        },
        {
            "title": "送赵汝楫分教建安",
            "content": "又领皋比走建安，青衿喜色上眉端。\r\n诗因老去难言别，毡到春来不觉寒。\r\n当日紫阳传授学，他年粉省校雠官。\r\n圣门岂必肯私淑，莫把规随一例看。"
        },
        {
            "title": "观海",
            "content": "海天云气入微茫，遥认潮头数点樯。\r\n眼界只消如许阔，不知何处是东洋。"
        },
        {
            "title": "金陵",
            "content": "掩目新亭路，人言似洛阳。\r\n山河多改变，今古几兴亡。\r\n有观空鳷鹊。无台栖凤凰。\r\n当年足歌舞，不拟是偏方。"
        },
        {
            "title": "丑妇谣",
            "content": "人知丑妇丑，不知丑妇妍。\r\n丑妇安乎丑，妇德或可全。\r\n荆钗与布裙。，\r\n常坐纺织边。妍妇巧於人，\r\n玉貌长娟娟。妩媚及依阿，\r\n万态随方圆。丑者妍之实，\r\n妍者丑之端。丑者妍之德，\r\n妍者丑之贼。人皆恶其丑，\r\n我以丑为则，人皆爱其妍，\r\n我以妍为惑。丁宁丑妇人，\r\n莫效妍妇颦。欲保丑妇德，\r\n莫学妍妇色。人鉴不可欺，\r\n妍丑自明白。"
        },
        {
            "title": "次洪阳岩太卿韵为方蒙仲书监赋西清风月",
            "content": "莫听豳人歌楚茨，鬻书空笑未多赀。\r\n治中尽说裴怀古，馆下曾宗韩退之。\r\n西望前山谁拄笏，南来别驾例能诗。\r\n昔贤自有清标在，添在桐城一段奇。"
        },
        {
            "title": "暑中杂兴",
            "content": "俚谓革华乌脚鬼，吾尊毛颖黑头公。\r\n举华作传何为者，颖则万世辞文工。"
        },
        {
            "title": "元日",
            "content": "大书春帖当桃符，吟对窗前梅一株。\r\n湖海相逢无老少，莫分先后饱屠苏。"
        },
        {
            "title": "山中归呈友人",
            "content": "拟结岩边草，怀君夜梦刀。\r\n山林胜朝市，道谊寄风骚。\r\n壮志贫难折，吟肩病越高。\r\n主人有公论，清气属吾曹。"
        },
        {
            "title": "海月堂观涛",
            "content": "青天与海连，羲娥代吞吐。\r\n封姨助余威，阳侯倏起舞。\r\n或奔千丈龙，或轰万叠鼓。\r\n蓬弱此路通，只界一斥卤。\r\n浩浩无当涯，尾闾闢地户。\r\n嬴女驱鲛人，献怪扶桑府。\r\n琛球来百蛮，玭珠还合浦。\r\n独立象冈外，身世等一羽。\r\n宇宙纳溟渤，万山齐伛偻。\r\n清风与明月，造物不禁取。\r\n临流喜得句，玉栏失笑拊。\r\n眺望此一时，澒洞注千古。\r\n安得卷上天，霈作天下雨。"
        },
        {
            "title": "春日杂兴",
            "content": "吾生身事信天缘，一死何须较后先。\r\n未怕时逢真太岁，或言寿过古稀年。\r\n穷余禄料齏百翁，醉负生涯囊一钱。\r\n又见山林春意思，办随芳草落花眠。"
        },
        {
            "title": "和赵同叔见寄韵",
            "content": "满园桃李手亲栽，治世何尝弃不材。\r\n可恨天南流落客，九霄雨露不曾来。"
        },
        {
            "title": "次郭吉甫梅仙之官广右",
            "content": "路入天南更向西，春风匹马赴瓜期。\r\n折将官柳送行客，归及山梅结果时。\r\n澉上凤凰身未到，滩头鸂鶒事先知。\r\n徐君曾下陈蕃榻，况是林宗早见推。"
        },
        {
            "title": "碁诗",
            "content": "局同年来竟未安，一番下著一番难。\r\n只今黑白无分别，输与傍人袖手观。"
        },
        {
            "title": "和刘后村杂兴",
            "content": "出处难为卜筮谋，植鳍无复转岩求。\r\n清风不度麒麟阁，明月空沈鹦鹉洲。\r\n采石仅埋吟骨在，新亭犹带泪痕羞。\r\n书生慷慨谈时事，未必膺门肯见留。"
        },
        {
            "title": "题杨妃上马娇图",
            "content": "并辔行春沉醉归，侍儿扶上绣鞍来。\r\n君王微笑回眸看，肯信嵬坡掩面时。"
        },
        {
            "title": "和赵同叔见寄韵",
            "content": "星星吟随已成翁，万斛尘埃一笑空。\r\n自是黄花留晚节，肯将顦顇怨西风。"
        },
        {
            "title": "游水乐烟霞二洞三绝",
            "content": "爱山分席坐松阴，草草杯盘慰赏心。\r\n水乐不鸣天籁寂，数声幽鸟和清吟。"
        },
        {
            "title": "访枯崖不遇",
            "content": "踏破门前苔藓斑，寻曦不值只空还。\r\n行云过处青山湿，野水明边白鸟閒。\r\n扪虱有人谈古道，挥蝇无路透禅关。\r\n杖藜独背西风去，偶见苍官亦厚颜。"
        },
        {
            "title": "九日山拜姜相遗像",
            "content": "别驾元来是重臣，穷通不足累其身。\r\n直言悟主成遗恨，劲凶如公能几人。\r\n泉泻冢堂垂鹤泪，苔封碑石剥龙鳞。\r\n至今绘像丹青手，难写灵台一点真。"
        },
        {
            "title": "西塔",
            "content": "杖策来寻塔庙仙，半程便到碧霄边。\r\n三千民办浮尘外，百二山河在眼前。\r\n推把孤标长插地，只消一柱可擎天。\r\n夜阑籁静凭栏听，隐隐星河人扣舷。"
        },
        {
            "title": "宫词",
            "content": "认答案花开笑语声，敢将薄倖诉衷情。\r\n祝君圣寿千秋岁，妾愿年年引驾行。"
        },
        {
            "title": "和刘后村杂兴",
            "content": "冬深差喜病根除，药裹犹亲酒盏疎。\r\n门对好山纯种竹。园通活水可浇疏。\r\n檐牙带湿霜晴后，帘额移阴日出初。\r\n时有邮筒递诗至，吟余例拟借牛车。"
        },
        {
            "title": "寄意三绝",
            "content": "共底银瓶事已非，鸳鸯打散鸭惊飞。\r\n千金莫试秋胡妇，持向青楼买笑归。"
        },
        {
            "title": "赵庸斋为程生作梅窗二字因为之赋",
            "content": "作赋何如宋广平，吟诗谁是老逋清。\r\n庸翁不喜诗兼赋，写与閒人作美名。"
        },
        {
            "title": "寄怀玉",
            "content": "别去未多时，征尘又满衣。\r\n居时阍屡叩，避俗手频挥。\r\n病有诗堪疗，贫无家可归。\r\n半生湖海上，莫忘北山薇。"
        },
        {
            "title": "春日杂兴",
            "content": "鹤骨崭崭疾未瘳，怯行山亦倦登楼。\r\n久知老去自当尔，自入春来雨不休。\r\n虚器甚惭居士屩，实封难觅醉乡侯。\r\n小迟须有佳晴日，待试山翁已健不。"
        },
        {
            "title": "题金粟洞",
            "content": "名山洞府三十六，若拟帽峰犹未足。\r\n有人曾此坐丹炉，有人曾此安碁避。\r\n一朝悟道归去来，依旧紫云锁林屋。\r\n武荣贾客来洛阳，手携尺书叩岩谷。\r\n觌面亲逢吕洞宾，有眼不辨郑文叔。\r\n功成行满欲度人，酬之遗以半升粟。\r\n岂知粒粒皆金砂，一服可但能辟谷。\r\n先嗔后喜来重寻，痴心才动隔山谷。\r\n故老相传金粟仙，凌霄有塔苍标玉。\r\n乾坤外物号无尘，凡夫到此懒著脚。\r\n我来稽首问先生，若为乞得壶中药。\r\n刀圭分与医国人，却入深山抱幽独。\r\n先生道我亦不尘，且走千岩并万壑。\r\n它时相过岳阳楼，定把奇书与君读。"
        },
        {
            "title": "雨中有怀",
            "content": "一天风雨暗，楼外失青峦。\r\n枕簟三更梦，襟怀六月寒。\r\n酒船知独载，诗卷为谁删。\r\n咫尺松湾路，思君欲见难。"
        },
        {
            "title": "送松坡下第调官南归",
            "content": "同点龙门额，君先赋式微。\r\n自怜为客久，不忍送人归。\r\n受钺张油幙，行囊富彩衣。\r\n江干回首处，云树两依依。"
        },
        {
            "title": "感兴",
            "content": "有丝不绣平原君，有金不铸钟子期。\r\n此心抱独无人会，百年只有青天知。\r\n青天冥冥不可诘，举头当中有皦日。\r\n从来天日不柯欺，何用区区守暗室。"
        },
        {
            "title": "观道君御书",
            "content": "带草行书十数行，也随匹马到钱塘。\r\n伤心一幅槐黄纸，犹染宣和御墨香。"
        },
        {
            "title": "九月八日寄懒窠",
            "content": "转盼重阳在眼前，客中岁月浪进迁。\r\n云飞千里家何处，雁过一声秋满天，\r\n节近最关萱草梦，囊空犹欠菊花钱。\r\n瞑心九日山头路，虽不登高亦惘然。"
        },
        {
            "title": "游天竺灵隐三绝",
            "content": "冷泉亭角坐移时，试看孤峰飞不飞。\r\n峰自不飞人自醉，暮鸦栖了更忘归。"
        },
        {
            "title": "寄水竹",
            "content": "吴江江上望，平处少波涛。\r\n冬日思鲈鱠，天风落凤毛。\r\n二难并四美，独立仰三高。\r\n秀野曾招隐，清名不可逃。"
        },
        {
            "title": "冷风阁",
            "content": "高阁凌云四望赊，剑城横案俯千家。\r\n乘风列子留行馆，飞舄王乔有别衙。\r\n天女下游箫引凤，仙人来宴枣如瓜。\r\n溪山胜绝非尘世，帆过真疑海上槎。"
        },
        {
            "title": "芭蕉花",
            "content": "绿蜡一株才吐焰，红绡半卷渐抽花。\r\n窗前映月人无寐，疑是银灯透碧纱。"
        },
        {
            "title": "灯花",
            "content": "根头余寸草，结作数层红。\r\n预卜门庭喜，非关造化功。\r\n开时常入夜，落后不因风。\r\n误被灯蛾扑，人知色是空。"
        },
        {
            "title": "独倚",
            "content": "独倚危楼望，清风动斗牛。\r\n功名两蛮触，身世一蜉蝣。\r\n乐道贫何损，吟诗醉便休。\r\n静中生万感，烧烛看吴钩。"
        },
        {
            "title": "失题",
            "content": "谪居姜相庸奚损，贫杀无英直是清。\r\n风月分来无著处，摩挲海眼看长鲸。"
        },
        {
            "title": "晴溪",
            "content": "晴溪湛如酒，赵儿中拍浮。\r\n羡之不可学，徙倚溪上楼。\r\n直下数游鱼，咳唾鱼惊愁。\r\n偷生几漏网，为龙知何秋。"
        },
        {
            "title": "送谢刑部使君赴召",
            "content": "擿奸方喜俗无哗，一札飞来墨敕斜。\r\n职业已升金掌贵，吏民空拥彩旗遮。\r\n疑车趣召二千石，舆颂观传十万家。\r\n桃李竞随春脚去，仅留遗爱在桐花。"
        },
        {
            "title": "观丙辰省试宣锁作",
            "content": "一窗丝雨一帘风，当日虀盐滋味同。\r\n见说主司多好句，肯将弄蚁待诸公。"
        },
        {
            "title": "四明月",
            "content": "冬月如御史，正色凝云端。\r\n风霜何凛凛，一见应胆寒。\r\n乌飞绕三匝，禁树相团栾。\r\n心术晦昧人，不敢抬头看。"
        },
        {
            "title": "夜泊朋溪钓隐",
            "content": "借得溪亭暂解鞍，溪亭拟作钓船看。\r\n不应隐处近城郭，未秘终身把钓竿。"
        },
        {
            "title": "送后村去国二首",
            "content": "人言责备过春秋，笑出修门肯怨尤。\r\n去国早知如许急，劝君何事莫来休。\r\n是非不信无公论，胜负常关第一筹。\r\n史笔未青先结局，天刑人祸免推求。"
        },
        {
            "title": "饯储秀野赴广西制司参议",
            "content": "时艰急似救头燃，快趁春风着一鞭。\r\n人道轻车谙路熟，我疑重閫得君贤。\r\n狨衣便带杨花雪，鹤骨犹胜桂岭烟。\r\n兵画近来无可议，只消买静向南边。"
        },
        {
            "title": "寄意三绝",
            "content": "尘满胡床沔满衣，深闺寂寂锁相思。\r\n一春幽恨无人共，手撚梨花肠断时。"
        },
        {
            "title": "谈星陈炎发求诗",
            "content": "从来此物最瞒人，术好多为造物嗔。\r\n若把天机会泄漏，罚教甘石一生贫。"
        },
        {
            "title": "春晚山茶花数朵艳甚",
            "content": "万红彫落尽，留住隔年花。\r\n独艳迎人笑，残妆带雨斜。\r\n物情无老少，春意自繁华。\r\n颜色休相妒，风流别一家。"
        },
        {
            "title": "观海口占",
            "content": "扬帆饱风腹，望眼无东西。\r\n天围沧海阔，日射昆仑低。\r\n鱼鳖夜深泣，鸿鹄空中迷。\r\n风涛且莫作，心撼神龙栖。"
        },
        {
            "title": "赋玳瑁鱼",
            "content": "海灵如许巧，龟贝点成纹。\r\n背负十三卦，旁分四六文。\r\n壳中藏勺水，身后管梳云。\r\n贵介诸公蜕，何因得似君。"
        },
        {
            "title": "夜饮颐斋以灯前细雨檐花落为韵分得前字又得",
            "content": "春去如惜别，泪雨滴檐前。\r\n酒病思卢橘，吟魂逐杜鹃。\r\n堂虚香穗直，风定烛花圆。\r\n万籁沈清夜，瓦沟闻落泉。\r\n\r\n【注释】：【原题】：\r\n夜饮颐斋以灯前细雨檐花落为韵分得前字又得花字赋二首"
        },
        {
            "title": "鲈乡道院",
            "content": "宦情原自薄，卜得吴松居。\r\n乡味已饱谙，胡为羡鲈鱼。"
        },
        {
            "title": "寄懒庵",
            "content": "天寒日短道路长，白云飞处知吾乡。\r\n大江之东渭之北，念我故人何可忘。\r\n别来杨柳春依依，只今开玻梅花香。\r\n扁舟漫浪归未得，京尘海时百行藏。\r\n身名未立仰天笑，床头夜夜鸣干将。\r\n羡师物外无宠辱，庭前柏树常苍苍。\r\n吁嗟无羽飞不到，二千里外空相望。\r\n五云前坠满室光，报师之意无以将。\r\n篇诗浓墨才淋浪，一声雁过天南翔。"
        },
        {
            "title": "送汤武谕倅吴门",
            "content": "诸贤出处最关时，独有先生早见机。\r\n汉櫃昔曾藏谏笔，吴江今可澣朝衣。\r\n剩留千古清名在，带得一身公论归。\r\n世事如碁吾懒着，敢将局面例言非。"
        },
        {
            "title": "法山寺",
            "content": "距城无数里，乃有此名山。\r\n海近云常漫，林深风易寒。\r\n斋余飞鸟下，定后野僧閒。\r\n一宿何曾觉，翩然又起单。"
        },
        {
            "title": "题山居十绝·平远",
            "content": "万里江山万里天，沙平雁落远相连。\r\n西风吹断云衣细，一叶飞不是钓船。"
        },
        {
            "title": "江郎山",
            "content": "观尽千山与万山，几曾得似此峰峦。\r\n谁能移向西湖上，并与西湖一样看。"
        },
        {
            "title": "刘项祠",
            "content": "二祠相望几春秋，祀了龙颜祀沐猴。\r\n章戴溪南梨岭北，不知何处是鸿沟。"
        },
        {
            "title": "送友人",
            "content": "才到离亭泪满衣，云山千里梦相随。\r\n石州一曲阳关酒，窨约归来是几时。"
        },
        {
            "title": "寄李希膺二首",
            "content": "醉倚危栏望海鲸，乍看潮落又潮生。\r\n眼中世界粟来大，身外乾坤叶样轻。\r\n鸥鹭行藏无俗迹，鱼龙变化讵虚声。\r\n冥搜误入蛮烟去，只恐梅花句未清。"
        },
        {
            "title": "和枯崖山居韵",
            "content": "自了尘缘后，山林恨不深。\r\n百年浑是梦，万事付无心。\r\n秋月寮中话，清风竹外吟。\r\n湖东多胜践，何日共幽寻。"
        },
        {
            "title": "宫词",
            "content": "桂枝香里立多时，忽见传言玉女来。\r\n报道太清歌未彻，何妨爱月夜眠迟。"
        },
        {
            "title": "凌霄塔",
            "content": "浮图山尽处，八表浩无涯。\r\n脚踏雷轰石，眼生阳艳花。\r\n天围连海岱，云气杂烟霞。\r\n如此真孤绝，学仙能几家。"
        },
        {
            "title": "失脚",
            "content": "失脚江湖久，忧时鬓欲皤。\r\n壮心驰北阙，痴梦绕南柯。\r\n万里关山远，一春风雨多。\r\n穷檐茅屋下，忍听扊扅歌。"
        },
        {
            "title": "寄赵西岩",
            "content": "自分男儿未着鞭，龙驹伏枥更多年。\r\n张仪舌在堪谋国，阮籍途穷只问天。\r\n弹铗空歌云梦句，焚香静读楚骚篇。\r\n吟魂常绕江湖上，莫道闽中无杜鹃。"
        },
        {
            "title": "次同叔见寄二首",
            "content": "归期何日卜，雁不到天涯。\r\n谤有书盈箧，愁无地种花。\r\n吟梅销旅况，刻竹记年华。\r\n心事凭谁说，凭栏数暝鸦。"
        },
        {
            "title": "延平舟中",
            "content": "双桨去夷犹，延平津上州。\r\n英雄三尽剑，今古一潭秋。\r\n市近人争渡，山回水急流。\r\n前头风浪恶，莫放钓鱼舟。"
        },
        {
            "title": "云根",
            "content": "出岫无心直等闲，却於天运颇相关。\r\n五云飞绕黄金阙，留得云根在越山。"
        },
        {
            "title": "寄月塘",
            "content": "怀人看皓月，清梦落梅边。\r\n书债閒销日，吟魂飞上天。\r\n为贫驱宦牒，习懒坐寒毡。\r\n但得投簪去，何须二顷田。"
        },
        {
            "title": "妙觉山用老溪宝叶二僧韵",
            "content": "庵居天半壁，古道拟山阴。\r\n风劲松须落，石高泉眼深。\r\n钟声清嶂合，幡脚翠岚侵。\r\n二妙堪名世，诗人曾赏音。"
        },
        {
            "title": "念昔游四首",
            "content": "昔游半山寺，木落山欲童。\r\n秋高岚气旺，晓日出曈曨。\r\n杖藜破莽苍，举步生清风。\r\n登堂发一笑，绝倒临川公。\r\n旧像人所祠，新法人所攻。\r\n空使百年后，直笔诛奸雄。\r\n不知老瞿昙，衲被和头蒙。\r\n是非不到耳，静坐檐蔔丛。\r\n自吹无空笛，圣处时一中。\r\n我亦有发僧，误踏京尘红。\r\n来此欲安禅，懒性学虚空。\r\n入门被师喝，归去成匆匆。"
        },
        {
            "title": "桃源图",
            "content": "误人仙源不记春，花间一见喜津津。\r\n可怜尘迹空遗恨，一树桃花经几秦。"
        },
        {
            "title": "将之官越上留别诸友",
            "content": "一官如许冷，况得得清贫。\r\n槐市风何古，兰亭本却真。\r\n春行蓬岛外，月满鉴湖滨。\r\n想得同吟者，携诗举似人。"
        },
        {
            "title": "咏松",
            "content": "独抱岁寒心，不知时有四。\r\n赤日行炎天，林下自秋至。"
        },
        {
            "title": "出行即事",
            "content": "踏破几重云，来寻别墅春。\r\n促装童仆懒，题壁主人嗔。\r\n瘦岭盘山骨，枯藤络树身。\r\n野花长满地，不犯软红尘。"
        },
        {
            "title": "晋安城东温泉",
            "content": "女娲补天愁天破，石底知年埋宿火。\r\n火蒸泉脉不温汤，凿开浴沼涵天光。\r\n美人含羞弄清泚，一朵芙蓉蘸秋水。\r\n起来无力著纤裳，冰肌缥缈轻云香。\r\n人间何福能堪此，好与天家浴仙子。\r\n曾闻前代有华清，玉龙活动真妮惊。\r\n吾皇仁圣格天地，天锡玄符地呈瑞。\r\n风雷奔击鬼神呼，温泉一夕移燕都。"
        },
        {
            "title": "送罗去华",
            "content": "江湖如许阔，无地著诗流。\r\n难觅青精饭，空回明月舟。\r\n分甘贫国士，莫谒富民侯。\r\n阮处风波恶，无鱼可上钩。"
        },
        {
            "title": "哭芸居",
            "content": "锦囊方络绎，忽报殒吟身。\r\n泉壤悲千古，江湖少一人。\r\n病怀诗眷属，医欠药君臣。\r\n脂岭西风急，兴思暗怆神。"
        },
        {
            "title": "溪亭夜吟",
            "content": "系缆堤边江水平，负来细细袭衣轻。\r\n淡烟几抹沙痕暗，新月一钩天际明。\r\n锦绣围中搜野趣，笙歌丛里和吟声。\r\n酒阑不尽迟留意，后约须寻李杜盟。"
        },
        {
            "title": "和刘后村杂兴",
            "content": "育读未多才思悭，数编遗丑落人间。\r\n洪音互杂蛙蝉奏，封事宜投虎豹关。\r\n杨震有知金忍受，相如未死璧终还。\r\n且须静守心斋坐，学取箪瓢陋巷颜。"
        },
        {
            "title": "观西淙千丈瀑布",
            "content": "泉声一派迫人寒，疑有痴龙在此间。\r\n听了西淙三日雨，不知天上有庐山。"
        },
        {
            "title": "感古十首",
            "content": "范蠡泛五湖，子房从赤松。\r\n功成乞身退，明哲保令终。\r\n彼美二丈夫，世异辙则同。\r\n此道久不作，利欲尘相蒙。\r\n急流不如返，失脚机穽中。"
        },
        {
            "title": "春日",
            "content": "春事都无十日留，何妨款段出城游。\r\n榴花不入诗人眼，柳絮偏供客子愁。\r\n枝上五禽言似诉，笼中二鼠去如流。\r\n斜风细雨湖山路，一片花飞人荷楼。"
        },
        {
            "title": "游瑞源访修上人",
            "content": "羡师尽得山林趣，顾我初无朝市心。\r\n欲把山林挽朝市，市朝未必似山林。"
        },
        {
            "title": "高阳山远眺",
            "content": "龙寻多伟观，立马徘徊。\r\n地僻风埃少，天成图画开。\r\n仅留官驿在，无复酒徒来，\r\n一雁长空去，凭高叫不回。"
        },
        {
            "title": "观蚁",
            "content": "饱知羶可慕，来往斗相迎。\r\n忙似人行役，多於雁出征。\r\n数行缘壁去，一半上阶行。\r\n何处堪投宿，相逢细问程。"
        },
        {
            "title": "尤溪山中",
            "content": "山中寒意足，自笑索裘迟。\r\n野店鸡声饭，颓垣鸦字诗。\r\n雨余松径滑，溪涨板桥危。\r\n问讯恬轩老，乡邻总不知。"
        },
        {
            "title": "耕田",
            "content": "田可耕兮圃可蔬，几年梦不到亨衢。\r\n山林受用琴书鹤，天地交游风月吾。\r\n事变无涯人老矣，死生有命汝知乎。\r\n客来时复一杯酒，尽作鲈乡醉隐图。"
        },
        {
            "title": "送季同归龙泉",
            "content": "天寒犹客路，行李况担书。\r\n唤醒江湖梦，归寻水竹居。\r\n词华须近古，剑气欲凌望。\r\n好趁功名会，言诗特绪余。"
        },
        {
            "title": "次周懒窠韵",
            "content": "风月无边际，吟身乐未央。\r\n江湖三寸舌，文字九回肠。\r\n竹伴孤高节，梅熏暗澹香。\r\n笑他浦柳质，耐得几番霜。"
        },
        {
            "title": "省坟",
            "content": "纸灰飞作满山法，倚遍灵丘暗怆神。\r\n日暮归来肴核尽，松阴犹有乞墦人。"
        },
        {
            "title": "寄朱静佳明府",
            "content": "十载江湖叹不遭，识君岁月漫蹉跎。\r\n文书南去静边省，山水西来佳处多。\r\n琴调本高缘抚字，诗逋未了欠催科。\r\n骚人标致清如许，制锦机中制芰荷。"
        },
        {
            "title": "送赵明叔分教潮阳",
            "content": "昌黎遗俗在，兴教更烦君。\r\n地产无名木，春生半水芹。\r\n诗歌麟趾化，笔补鳄鱼文。\r\n莫厌官毡冷，相期粉省芸。"
        },
        {
            "title": "忆昔",
            "content": "忆昔岁云暮，狂吟天一涯。\r\n江湖聊寄迹，时节最思家。\r\n有担空行李，无盘可颂花。\r\n寒梅带香味，相伴守年华。"
        },
        {
            "title": "观西淙千丈瀑布",
            "content": "万斛明珠万叠雷，分明激破白云堆。\r\n何因卷上银河去，莫放濑溪桥下来。"
        },
        {
            "title": "雨中看花",
            "content": "顽云痴雨霸春寒，李白桃红总失欢。\r\n试问东君因底事，却来花上作艰难。"
        },
        {
            "title": "后村来书有此心如珠有物蒙之之语芸居有诗再",
            "content": "襟抱天样宽，万象并包函。\r\n富贵一虫臂。此理君饱谙。\r\n直语苦如荼，回味留余甘。\r\n吟诗秉史笔，未数司马谈。\r\n\r\n【注释】：【原题】：\r\n后村来书有此心如珠有物蒙之之语芸居有诗再用前韵"
        },
        {
            "title": "征人妇",
            "content": "候虫唧唧话人愁，镇日思君懒下楼。\r\n鸿雁不来边信隔，时凭乾鹊噪檐头。"
        },
        {
            "title": "和止泓姜秦祠韵",
            "content": "九日山头两径深，不同出处却同心。\r\n唤回浮世梦中梦，来向先生吟处吟。\r\n别驾堂空遗影在，隐君亭破野藤侵。\r\n古今陈迹休深问，且把寒泉当酒斟。"
        },
        {
            "title": "四明月",
            "content": "秋月如翰林，标致清如许。\r\n天上白玉堂，子独於中处。\r\n夜直五云边，冰壶了无滓。\r\n几度醉归来。安用金莲炬。"
        },
        {
            "title": "晚静",
            "content": "当日濂翁此读书，自编小说爱芙蕖。\r\n方池静植香清远，便拟蓬莱小石渠。"
        },
        {
            "title": "次适安感古二首",
            "content": "二南风化盛行时，里咏涂歌总是诗。\r\n采到春秋无可采，获麟以后更堪悲。"
        },
        {
            "title": "怀林梅臞",
            "content": "梅花几寂寂黄昏，见说青毡属耳孙。\r\n欲访咸平旧香影，无僮无鹤暗销魂。"
        },
        {
            "title": "张南起为作苇航图仍示以诗歆继赋",
            "content": "系缆萧萧芦苇傍，酒和翰墨醉淋浪。\r\n灵槎不泝银河去，却向人间羡野航。"
        },
        {
            "title": "次云心韵赠臞仙",
            "content": "清修如野鹤，心性在云间。\r\n蔬食从来瘦，林居耐得閒。\r\n炉分真造化，梦绕旧乡关。\r\n汩汩尘樊者，闻风想厚颜。"
        },
        {
            "title": "梦黄吉甫",
            "content": "梦传失之妄，昼冀见而想。\r\n岂伊不可怀，而使我心往。\r\n山林老颠眴，数日占黄壤。\r\n舟舆来何迟，北望屡戃怳。\r\n西城荠花时，落魄随两桨。\r\n岁晚舟渚静，水消烟渺莽。\r\n踌蹰壁上字，期我无乃廷。"
        },
        {
            "title": "次雪舟进退韵",
            "content": "谁肯因贫卖宝刀，半生湖洚分蹉跎。\r\n春回池草吟魂觉，月在梅花瘦影高。\r\n旅况又随年事长，交情偏耐岁寒多。\r\n顶斯标格逢人说，读到新诗语更骚。"
        },
        {
            "title": "题野云庵",
            "content": "庵中有高人，不受红尘触。\r\n吟诗每夜深，来伴山云宿。"
        },
        {
            "title": "失题",
            "content": "一别家山不计程，断人肠处若为情。\r\n客床欲结鸳鸯梦，夜夜相思睡不成。"
        },
        {
            "title": "与石壁诸友山行分得山字",
            "content": "藤萝纡古径，努力共跻攀。\r\n佛屋泉声落，僧窗云影閒。\r\n经残香篆冷，杯短锦囊悭。\r\n兴尽未归去，夕阳犹在山。"
        },
        {
            "title": "题清泉院",
            "content": "孤僧如槁木，住处远人烟。\r\n山有千年寺，名因一派泉。\r\n堂虚遗像暗，壁败野藤穿。\r\n坐座空尘积，无人来叩禅。"
        },
        {
            "title": "秦氏楼",
            "content": "秦氏楼中双飞燕，楼前柳絮沾人衣。\r\n春风轻薄穿绣帏，抱琴指按黄金徽。\r\n喜终一曲三叹息，思君子兮何时归。"
        },
        {
            "title": "泛舟分韵是横字",
            "content": "舣舟迷近远，鸥鹭许同盟。\r\n潮落沙仍涨，风晴浪不惊。\r\n一川平野秀，增岭断云横。\r\n后约何时再，吟篷卧月明。"
        },
        {
            "title": "咏冰",
            "content": "群阴正胶轕，结作千丈冰，\r\n江河冻欲枯，雪意犹凭陵。\r\n舟楫不可济，水波那能兴。\r\n世路多风寒，履此何兢兢。\r\n本是污浊流，一合乃许凝。\r\n阳气动地回，阴无间可乘。\r\n一旦自消融，红日东方升。"
        },
        {
            "title": "远将归",
            "content": "不勘图经认地名，亦知此去近桐城。\r\n行人未至心先至，羞胜离家第一程。"
        },
        {
            "title": "山中",
            "content": "世情纷醉梦，抱独入山林。\r\n有竹堪翳俗，无弦谁赏音。\r\n松萝青嶂合，鸡犬白云深。\r\n未必幽居者，能赓梁甫吟。"
        },
        {
            "title": "病后",
            "content": "病发凋零后，朱颜似旧无。\r\n愁多诗债减，贫剧故交疏。\r\n风挟砧声急，云拖雁影孤。\r\n夜来长不寐，欹枕看方书。"
        },
        {
            "title": "题劳劳亭",
            "content": "流水无情去不还，白杨青草满前山。\r\n古今多少兴亡事，人自劳劳亭自閒。"
        },
        {
            "title": "仙霞岭",
            "content": "未了江湖债，风霜鬓欲华。\r\n吟身长是客，旅舍不如家。\r\n山色笼晴昼，湍声潄浅沙。\r\n不因韁锁系，来此老烟霞。"
        },
        {
            "title": "元宵雪",
            "content": "灯火楼台白玉铺，这般禅瑞不如无。\r\n谁能断取维摩手，画出元宵踏雪图。"
        },
        {
            "title": "题山居十绝·寒岩",
            "content": "境於胜处筑新岩，中有仙翁换骨函。\r\n门户本来无锁钥，白云从此不须缄。"
        },
        {
            "title": "赠陈通妙",
            "content": "双成亲嘱咐，从此厌尘缘。\r\n天上黄冠侣，人间紫府仙。\r\n金炉行殿晓，玉磬古坛烟。\r\n待得蟠桃熟，重逢又几年。"
        },
        {
            "title": "春咏",
            "content": "沂水乐吾道，兰亭叙幽情。\r\n古人不复作，四海无吟声。"
        },
        {
            "title": "题水竹居",
            "content": "云根无觅处，藏在此山阿。\r\n地僻尘缘少，心清诗料多。\r\n竹虚元有节，水止故无波。\r\n甚欲投簪去，同君住薜萝。"
        },
        {
            "title": "春雨中遣怀二首柬梅臞",
            "content": "蜡屐登山访草亭，前山未放十分青。\r\n清明此去无多日，不信老天长晦冥。"
        },
        {
            "title": "寒碧席上薪隐分韵得初字",
            "content": "心远尘难到，高堂便读书。\r\n凤归巢已覆，鹤云栅常虚。\r\n野水平荷叶，清风绕竹庐。\r\n静边生万感，况复晚凉初。"
        },
        {
            "title": "宫词",
            "content": "汉宫春色傍黄昏，曾谒金门奉至尊。\r\n月上海棠人寂寂，焚香百拜感皇恩。"
        },
        {
            "title": "春日杂兴",
            "content": "花柳村村奈老何，一春门巷断经过。\r\n无绳可系西沈日，有水皆随东逝波。\r\n妄想已空骑鹤梦，荣生亦厌饭牛歌。\r\n正须秉烛游清夜，转眼兰亭旧永和。"
        },
        {
            "title": "徘徊花",
            "content": "独擅春花掩众芳，蔷薇水洗内家妆。\r\n可怜清气无收拾，若得閒人衣袖香。"
        },
        {
            "title": "寄默庵",
            "content": "剩得吟身漫浪游，机心犹在莫盟鸥。\r\n一枰碁里乾坤大，九节筇边岁月流。\r\n涉世间关如履险，忧时感慨似悲秋。\r\n但营二顷閒田地，却笑区区万户侯。"
        },
        {
            "title": "宫词",
            "content": "通宵银烛影摇红，坐对孤鸾伴守宫。\r\n空有妇人娇态在，眼儿薄媚怨春风。"
        },
        {
            "title": "失题",
            "content": "年来古道不堪行，尽避君厨俊杰名。\r\n莫枉锥刀鞭算手，且调金石击撞声。"
        },
        {
            "title": "寄黄云心",
            "content": "竹屋少队迹，闭门春昼长。\r\n天时半晴湿，人意共炎凉。\r\n苔藓侵阶绿，荼醾压架香。\r\n冥搜寻杖履，不为看花忙。"
        },
        {
            "title": "春日杂兴",
            "content": "净扫山房不似贫，旋炊野饭唤比邻。\r\n子规啼处一村雨，芍药开时三迳春。\r\n丘壑自成安乐国，渔樵尚有老成人。\r\n茅檐相对坐终日，只说桑麻语自真。"
        },
        {
            "title": "义豀舟中",
            "content": "梦里不知身是客，却疑身是老坡仙。\r\n羽衣道士飞将去，月在波心人在船。"
        },
        {
            "title": "江郎山",
            "content": "巫山有石称神女，何事江山亦号郎。\r\n岂是世情强分别，从来造化有阴阳。"
        },
        {
            "title": "虹桥",
            "content": "才过虹桥渡，漫山皆紫泥。\r\n鸥边秋水落，牛背夕阳低。\r\n酒向污樽饮，诗从板壁题。\r\n江郎在何许，灵石与天齐。"
        },
        {
            "title": "钱塘潮图",
            "content": "吴缣半幅浪如堆，开卷晴窗殷地雷。\r\n一见野人心自爽，中秋曾看夜潮来。"
        },
        {
            "title": "不如归去",
            "content": "禽言自是不分明，谁信西川帝子灵。\r\n千古传讹无订正，至今春晚误人听。"
        },
        {
            "title": "和壁间韵",
            "content": "万仞冈边去路长，道人采药试丹方。\r\n弈枰谁解争高著，仙乐时闻按大凉。\r\n日落塔头云气紫，雨余山脚藓痕苍。\r\n年深洞古无尘迹，惟有先后御墨香。"
        },
        {
            "title": "送传明府之南安",
            "content": "扶字及催科，三年鬓已皤。\r\n公心如日月，浮议任风波。\r\n父老颦眉说，儿童拍裳歌。\r\n归装无一物，空有绿旗多。"
        },
        {
            "title": "和溪翁二首",
            "content": "片帆湖海阔，移缆晋江滨。\r\n客思蛩边老，秋蝉雁外新。\r\n同吟儿对榻，独酌影随身。\r\n暗卜归时节，修书托便鳞。"
        },
        {
            "title": "倚栏",
            "content": "倚栏商好句，云散海山青。\r\n风急天无恙，人惊心地灵。\r\n潮迎日笑月，帆片落沧溟。\r\n夜静涛声息，龙吟得细听。"
        },
        {
            "title": "寄王道源",
            "content": "南来趋斗禄，出处最分明。\r\n不受吏尘触，常依古道行。\r\n宦情云样薄，心事水边清。\r\n待洗巢由耳，欹风听凤鸣。"
        },
        {
            "title": "恭和皇帝宸翰四绝句",
            "content": "中兴盛事记磨崖，上有千年苔藓花。\r\n世变几经流水去，山喧犹有漫郎家。"
        },
        {
            "title": "山村即事",
            "content": "春风无厚薄，随分到山村。\r\n歌吹行南陌，秋千出短垣。\r\n稻田喧鸟雀，社鼓赛鸡豚。\r\n何事条桑月，人家紧闭门。"
        },
        {
            "title": "水乐洞",
            "content": "娲皇昔日奏钧天，一派清音知几年。\r\n寄语山灵好收拾，不须留与世人传。"
        },
        {
            "title": "游九日山",
            "content": "散策来游九日山，松风细细袭人寒。\r\n菊花过了重阳节，自是登高兴未阑。"
        },
        {
            "title": "即席次韵",
            "content": "倚著栏干句便豪，我来登览奈愁何。\r\n山河一半无收拾，却道东南景最多。"
        },
        {
            "title": "采采歌",
            "content": "朝采畹中兰，暮采篱下菊。\r\n采采复采采，终日不盈掬。\r\n为怜芳洁姿，忍受红尘触。\r\n采兰杀风味，采菊盈芬馥。\r\n落英固可飧，何发饮藜藿。\r\n秋香亦可纫，保如鸣佩玉。\r\n俾尔全其天，得志在岩谷。\r\n所以山中人，终身抱幽独。"
        },
        {
            "title": "梅坡席上次韵牡丹",
            "content": "不学时妆添酒晕，休将风景对茶前。\r\n沈香亭北空回首，目断关河万里天。"
        },
        {
            "title": "题山居十绝·跨鳌",
            "content": "惊涛日夜战喧{尴监换豕}，危甚瞿塘滟澦堆。\r\n稳把一竿临碧水，三神山上钓鳌来。"
        },
        {
            "title": "寄适安朝宗",
            "content": "桐阴湖水绿，清气日盈门。\r\n室迩人何远，官卑道更尊。\r\n诗吟唐律语，琴写古人言。\r\n三妙堪名世，无因得细论。"
        },
        {
            "title": "和杜友游清源洞韵",
            "content": "涉险何如过虎牢，白云堆里著身高。\r\n登临我欲招元亮，谈笑时能接李翱。\r\n人境地下看犹粟，洞天西去有蟠桃。\r\n学仙恐是虚无说，且向峰头跨六鳌。"
        },
        {
            "title": "次韵顺适遣寄",
            "content": "拟折芳馨遗所思，要将心事共谋惟。\r\n暮云遮断松江路，得读夫君别后诗。"
        },
        {
            "title": "送怀玉之越谒秋房使君",
            "content": "纷纷人少强，有客面如铁。\r\n前日方游吴，今日又走越。\r\n一身天地间，行役劳岁月。\r\n问子去何为，岂是事干谒。\r\n往访蓬莱翁，欲换诗仙骨。\r\n此行遇故知，茂林有清樾。\r\n元龙百尺楼，千钧引一发。\r\n妙年负壮志，三军不可夺。\r\n不见韩致光，虎须手曾捋。\r\n不见烛之武，虽老更奇崛。\r\n一杯壮行色，肯作儿女别。\r\n朔风正凝寒，柳已不堪折。\r\n赠子一枝梅，掉我三寸舌。\r\n临风语未终，长江橹声发。"
        },
        {
            "title": "和刘后村杂兴",
            "content": "几年待漏趣朝班，乞得閒身返故山。\r\n公论尽归恩怨外，清谈不落是非间。\r\n屠龙肯信无高手，画虎虽成亦强颜。\r\n马革裹尸徒自壮，争如投老得生还。"
        },
        {
            "title": "过山庵",
            "content": "天地一间屋，心安到处家。\r\n淡中尝世味，吟里足生涯。\r\n煨芋频添炭，烹泉旋品茶。\r\n空山无纸帐，梦不到梅花。"
        },
        {
            "title": "回文体二首",
            "content": "红花濯锦织前山，日暖啼莺春昼閒。\r\n空院古廊风寂寂，僻居幽谷水潺潺。\r\n宫移旧曲新翻谱，酒晕浓愁浅带颜。\r\n同调赋诗吟思苦，匆匆急递走囊悭。"
        },
        {
            "title": "送梅村归三山",
            "content": "独笑坐鞍自课诗，江云雨树两依依。\r\n客怀生怕西风恶，才入秋来便赋归。"
        },
        {
            "title": "感古十首",
            "content": "管蔡厄周公，陈蔡厄公子。\r\n圣人於此时，所俟惟一死。\r\n弦歌乃逢知，赤舄亦几几。\r\n未明周孔心，道统安所恃。\r\n天苟丧斯文，坠地扶不起。"
        },
        {
            "title": "西湖怀古",
            "content": "水拍平堤欲蘸天，濯缨人在小桥边。\r\n古今尘世知多少，沧海桑田几变迁。\r\n驼巘勋名无竹写，孤山衣钵有梅传。\r\n谁能撰取西湖传，持到玉皇香案前。"
        },
        {
            "title": "睡猫",
            "content": "瓶吕斗粟鼠窃尽，床上狸奴睡不知。\r\n无奈家人犹爱护，买鱼和饭养如儿。"
        },
        {
            "title": "元日",
            "content": "元日复元日，吟边阅岁华。\r\n浅斟浮柏叶，清坐对梅花。\r\n人事年年改，生涯步步差。\r\n诗情无厚薄，春意又萌芽。"
        },
        {
            "title": "思故乡",
            "content": "随龙南渡后，五世作泉人。\r\n仅识传家谱，空余报国身。\r\n中原无马迹，钜野隔边尘。\r\n北定知何日，归期未有因。"
        },
        {
            "title": "回文体二首",
            "content": "湾前过渡小舟虚，好景妆成天画图。\r\n山列翠屏开户牖，麦翻黄浪滚田圩。\r\n閒鸥乐处晴波细，暮鸟归边残日晡。\r\n攀柳共人人恨别，绵绵落絮有情无。"
        },
        {
            "title": "题武适安宁卷",
            "content": "听琴未了听吟声，泻出冰壶一片清。\r\n学到唐人超绝处，前身便是武元衡。"
        },
        {
            "title": "立春",
            "content": "移文火急报花神，好趁阳和去问津。\r\n未转头间犹是腊，一弹指顷便为春。\r\n梅先得志求专宠，柳亦趋时愿效颦。\r\n造化但随人事改，几回妆点几回新。"
        },
        {
            "title": "寄林可山",
            "content": "相去各天涯，江湖会面迟。\r\n数年不通问，一见便言诗。\r\n近世无和靖，今人说项斯。\r\n孤山梅已熟，滋味独君知。"
        },
        {
            "title": "再和抱拙清源洞韵",
            "content": "泉声一路和吟声，可是山云未放晴。\r\n倦客难攀千丈壁，游仙空负十年盟。\r\n草庐不信无龙卧，松径微闻有鹤鸣。\r\n此举羡君高著脚，山肴野蓛荐杯羹。"
        },
        {
            "title": "过莆城怀别刘后村中书因以奉寄",
            "content": "模楷丛为属李膺，皋比授业我何能。\r\n倚墙甚欲重参请，恐累龙门不敢登。"
        },
        {
            "title": "题山居十绝·极目",
            "content": "万仞岗头着此身，乾坤围里尽红尘。\r\n欲知山水有穷处，却是离娄看得真。"
        },
        {
            "title": "晓来",
            "content": "晓来对雪看唐诗，自暖茅柴酒一卮。\r\n绝胜五陵贵公子，销金帐下饮羔儿。"
        },
        {
            "title": "王用和归从莆水寄呈后村",
            "content": "江湖从学者，尽欲倚刘墙。\r\n自笑尘埃眯，难薰衣钵香。\r\n薜萝缘古树，桃李背春场。\r\n萤爝飘流去，能依万丈光。"
        },
        {
            "title": "和赵同叔见寄韵",
            "content": "湖海归来世念轻，短篷终日载吟声。\r\n天风约住云来往，万里长空一雁横。"
        },
        {
            "title": "桐江舟中",
            "content": "推蓬纳山色，愁坐对黄昏。\r\n雨过天无翳，舟行水有痕。\r\n钟声来远寺，犬吠隔烟村。\r\n柳下渔人屋，收罾早闭门。"
        },
        {
            "title": "南地",
            "content": "数点青来海上山，山根断处水漫漫。\r\n为无南雪地偏暖，才有北风天便寒。\r\n生理尽归蛮贾去，宦游直作瘴乡看。\r\n尘迷钜野家何在，纵有云梯见亦难。"
        },
        {
            "title": "寄敏斋",
            "content": "地隔马牛风，村居野兴浓。\r\n宦情随蝶梦，吟鬓觉龙钟。\r\n竹外琴三叠，梅边信一封。\r\n怀人不可耐，山水几千重。"
        },
        {
            "title": "四明月",
            "content": "夏月如循吏，见乾皆懽颜。\r\n当此列日余，和气一夜还。\r\n龚黄久不作，元在青云间。\r\n欲往从之游，天高恐难攀。"
        },
        {
            "title": "倚楼",
            "content": "月明独倚异乡楼，北望天涯几许愁。\r\n故国不归人意老，无情汴水自东流。"
        },
        {
            "title": "次卓仁夫元宵雪中三绝",
            "content": "风急梅花片片飞，游人星散市声稀。\r\n翻思往日西楼约，不至天明不肯归。"
        },
        {
            "title": "书怀",
            "content": "贫居无外事，图得念头情。\r\n冷眼观时政，平心阅世情。\r\n好花临水种，瘦竹傍墙生。\r\n自足供幽致，何须隐姓名。"
        },
        {
            "title": "张南起为作苇航图仍示以诗歆继赋",
            "content": "风摇古柳散群鸦，小艇寻诗来水涯。\r\n身在江湖平稳处，一尘不到浪头花。"
        },
        {
            "title": "题高伯寿墨梅",
            "content": "才见梅花喜溢眉，无声诗索有声诗。\r\n自从即墨移来种，莫辨南枝与北枝。"
        },
        {
            "title": "答颐斋并呈诸友",
            "content": "阴晴千古事，落在醉吟中。\r\n佳句何人续，清樽此日同。\r\n幕天浮大白，绣地缬残红。\r\n江上峰如旧，湘灵曲未终。"
        },
        {
            "title": "春日杂兴",
            "content": "残雪初消月正明，茅檐自雨竹窗晴。\r\n肩寒耸耸吟诗骨，肺渴冷冷醒酒羹。\r\n少有梅方成野趣，不多松亦作江声。\r\n高人合著山岩里，纵有穷愁澈底清。"
        },
        {
            "title": "玉泉观鱼",
            "content": "一潭秋水净无尘，付与群鱼东性真。\r\n镇日倚栏看未足，岂知沧海有修鳞。"
        },
        {
            "title": "次黄瑞玉石镜韵",
            "content": "凿出巉岩似镜形，年深剥尽藓痕青。\r\n世间更有磨塼者，欲借钳鎚与五丁。"
        },
        {
            "title": "谒金门",
            "content": "蛾黛浅。只为晚寒妆懒。润逼镜鸾红雾满。额花留半面。渐次梅花开遍。花外行人已远。欲寄一枝嫌梦短。湿云和恨翦。"
        }
    ]
}