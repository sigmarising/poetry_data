{
    "dynasty": "宋",
    "author": "杨亿",
    "intro": "杨亿(974-1020)，字大年，建州浦城（今属福建）人。淳化三年（992）赐进士第。历任著作佐郎、知制诰、翰林学士。“西昆体”诗的代表作家。著作多佚，今存《武夷新集》、词一首。",
    "items": [
        {
            "title": "戊申年七夕五绝",
            "content": "兰夜沉沉鹄漏移，羽车云幄有佳期。\r\n应将机上回文缕，分作人问乞巧丝。"
        },
        {
            "title": "送张彝憲归乡",
            "content": "处处春波满稻畦，海棠零落子规啼。\r\n一麾远郡方留滞，十里长亭又解携。\r\n后夜滩声妨客梦，初晴云物入诗题。\r\n到家为问田园事，桃李犹应有旧蹊。"
        },
        {
            "title": "度支梁谏议请病告以诗寄之",
            "content": "经旬不谒未央宫，宴坐将谁语笑同。\r\n蜀郡相如非避事，净名居士欲谈空。\r\n门前宾客窥行马，箧裹方书拾蠹虫。\r\n西省旧僚疏会面，顿惊鄙吝满胸中。"
        },
        {
            "title": "内当",
            "content": "芝泥初熟诏书成，红药翻阶书景清。\r\n屋尾生烟宫漏水，时闻幽鸟自呼名。"
        },
        {
            "title": "路学士知河中府",
            "content": "一麾新自海滨还，又佩鱼符入故关。\r\n千里山河临剧郡，九天鸳鹭别通班。\r\n楼经往圣回清跸，路接边夷献白环。\r\n版籍素多田赋错，干戈初息羽书闲。\r\n從军上客彫龙藻，佐酒妖姬堕马鬟。\r\n更遣府公吟思发，中条新霁碧孱颜。"
        },
        {
            "title": "升山",
            "content": "层峦连近郭，占胜有招提。\r\n宿雾昏金像，飞泉溅石梯。\r\n钟声空谷答，塔影乱云齐。\r\n千骑时来此，寻幽独杖藜。"
        },
        {
            "title": "留别桐城主簿",
            "content": "早曾兔苑传词赋，屈在桐乡勾簿书。\r\n薄宦交朋嗟绊骥，清贫人吏说悬鱼。\r\n二年领郡暌离久，一夕当樽鄙吝祛。\r\n苦恨秋风动行色，徘徊无计驻征车。"
        },
        {
            "title": "次韵和十六兄先辈见寄",
            "content": "秋风苦忆鱠霜鳞，暂剖铜符出紫宸。\r\n一路雪寒多挟纩，几程山险欲摧轮。\r\n清香扑鼻梅林近，秀色凝眸麦垅新。\r\n闭阁草玄终寂寞，下车为政尚因循。\r\n寻僧不厌携筇远，爱客宁辞举白频。\r\n簿领孜孜防黠吏，邱园矻矻访通民。\r\n鱼鹽自与沧溟接，鸡犬仍将白社邻。\r\n官满会须抛印绶，武夷归去作闲人。"
        },
        {
            "title": "梁舍人奉使巴中",
            "content": "药署深严才草诏，剑关迢递忽乘轺。\r\n霜天歷歷巴猿苦，山路駸駸莋马骄。\r\n梁苑寒风吹别袂，瞿塘春水送归桡。\r\n紫垣遣使非常例，应有星文动九霄。"
        },
        {
            "title": "太常乐章三十首其十六皇帝行奏隆安之曲",
            "content": "礼备乐成，干健天行。\r\n帝容有穆，佩玉锵鸣。"
        },
        {
            "title": "故蕲州玉刑部阁老挽歌五首",
            "content": "奏稿应盈箧，藏书复几车。\r\n门人谁渍酒，天子想投瓜。\r\n旅榇关山阔，铭旌道路赊。\r\n趋庭有令子，清白自传家。"
        },
        {
            "title": "太常乐章三十首其七酌献第三室奏大顺之舞曲",
            "content": "明明我祖，积德累仁。\r\n居晦匿曜，迈種惟勤。\r\n帝图天锡，辉光日新。\r\n寝廟绎绎，昭事同寅。"
        },
        {
            "title": "故枢密宋给事挽歌三首",
            "content": "永辞温室地，长别谏书帷。\r\n玉恨埋黄壤，星愁析紫微。\r\n韭歌偏怨咽，衮敛更光辉。\r\n可惜岑文本，辽阳不共归。"
        },
        {
            "title": "次韵和李舍人立秋祠太乙宫宿斋书事之什",
            "content": "太乙祠宫肃，斋居薦至诚。\r\n已将茅缩酒，应用面为牲。\r\n月映金天朗，风来玉宇清。\r\n玄谈知理胜，蔬食觉身轻。\r\n仙驭排云下，空歌绕殿声。\r\n仍闻得丹诀，簪绂顿忘情。"
        },
        {
            "title": "故比部李郎中挽歌四首",
            "content": "美疢漳滨卧，营魂东岱归。\r\n故人空渎酒，侍史罢薰衣。\r\n尽像留家庙，铭旌出帝几。\r\n浮生除寿考，享福似君稀。"
        },
        {
            "title": "表弟李宗元知桂州阳朔县",
            "content": "桂林阳朔溪山秀，莫欢迢迢五岭南。\r\n百里字人须敏政，千金酌水更懲贪。\r\n鸣榔下濑潮程远，曳彩升堂寿宴酣。\r\n远地民淳无牒诉，县齐终日好清谈。"
        },
        {
            "title": "送高学士知越",
            "content": "万壑千岩古剡中，锦旗朱毂此临戎。\r\n酒厨岁取公田秫，樵舸朝分射的风。\r\n阁吏蒸青藏史牍，席宾簪玳奉谈丛。\r\n海邦讼息多幽赏，禹穴寄书为一空。"
        },
        {
            "title": "宿斋太乙宫答李寺丞次韵",
            "content": "泰畤斋居肃，梧楸荫缭垣。\r\n露葵深得味，风铎乍成喧。\r\n绿发松乔侣，丹经黄老言。\r\n心期阻良久，蝶梦绕朱门。"
        },
        {
            "title": "咸平六年二月十八日扈從宸游因成纪事二十二",
            "content": "步辇下明光，鸣鞘出未央。\r\n属车多载酒，夹道竞焚香。\r\n云管飘梅吹，蜺旌昏鸟章。\r\n從臣沙苑马，卫士羽林枪。\r\n玉辂天行健，金壶书漏长。\r\n光风泛兰蕙，仙雾拂旂常。\r\n宿雨收林薄，晨曦艳屋梁。\r\n闾净空里巷，旄罕隘康庄。\r\n托乘奉珍使，先驱执戟郎。\r\n從桥初转毂，凭轼见垂裳。\r\n暂驻时龙驭，前鹽戏马场。\r\n由来讲武事，所以服遐荒。\r\n电影流机石，鸦群发大黄。\r\n千钧宁觉重，七札岂曾妨。\r\n卒勇如虓虎，人观若堵墙。\r\n腰鞬晋元帅，扈跸汉诸王。\r\n聊用夸胡客，还闻讋鬼方。\r\n回与百里囿，锡宴九霞觞。\r\n射以驺虞节，歌为白雪介。\r\n仙山鲸海上，御苑斗城旁。\r\n周镐欢麀鹿，虞韶集凤皇。\r\n瑶池春水渌，犹误濯沦浪。\r\n\r\n【注释】：【原题】：\r\n咸平六年二月十八日扈從宸游因成纪事二十二韵"
        },
        {
            "title": "奉和御製南郊礼毕五言六韵诗",
            "content": "燔柴就陽位，烟燎达高穹。\r\n扫地鉶{左登右瓦}洁，严更鼓角雄。\r\n天心侔兑悦，皇泽比春融。\r\n帝享惟馨德，民苏解愠风。\r\n周郊四祭重，汉畤五祠同。\r\n灵贶昭玄感，神光望拜中。"
        },
        {
            "title": "黄小著震知兴元府南郑县",
            "content": "藏室仙郎罢属辞，暑天驱传出京畿。\r\n流年两鬓生华发，宰邑全家住翠微。\r\n九折坂长须叱驭，三声猿苦莫沾衣。\r\n金门薦鹗知音在，不到瓜时捧诏归。"
        },
        {
            "title": "送僧之大名府谒长城侍郎",
            "content": "东吴旧寺寄岩隈，驻锡神州久未回。\r\n琴曲谁知流水意，诗篇自占碧云才。\r\n庐峰已结白莲社，邺下暂寻铜雀台。\r\n仙殿主人偏好事，春风铃阁且徘徊。"
        },
        {
            "title": "留别",
            "content": "梦笔山前君别我，下沙桥上我思君。\r\n黄昏更过西阳岭，满目青山与白云。"
        },
        {
            "title": "闻扬州柴给事有弄璋之庆寄诗贺之",
            "content": "华堂何夕梦熊羆，卫氏如今有一儿。\r\n三日悬弧应是喜，十年结实未为迟。\r\n预知驷马门闾盛，暗想天麟骨法奇。\r\n曾忝门墙摄齐者，待看孔鲁学闻诗。"
        },
        {
            "title": "陈尧拱廷凭致仕归蜀",
            "content": "一家今有十年轮，独忆云山欲退身。\r\n天邑繁华行乐厌，月曹清要命书新。\r\n西风跃马经秦甸，东道椎牛讌孟邻。\r\n秋稼万箱僮百指，羲皇之上更何人。"
        },
        {
            "title": "太常乐章三十首其八酌献第四室奏大庆之舞曲",
            "content": "洸洸我祖，时惟鹰扬。\r\n潛德弗耀，发源灵长。\r\n肆类配天，永思不忘。\r\n来顾来享，百福是将。"
        },
        {
            "title": "首座昇大师赴西京知教门事",
            "content": "高论弥天四海闻，久为龙象主空门。\r\n雪峰传法称开士，麟殿谈经奉至尊。\r\n香满赐衣归洛社，苔封丈室寄梁园。\r\n梵书贝叶应携去，斋罢与谁相对翻。"
        },
        {
            "title": "正冬御殿上寿乐章八首其七赐群臣第三盏酒宫",
            "content": "酒以成礼，乐以侑食。\r\n露湛朝阳，星环紫极。\r\n淑慎尔容，既饱以德。\r\n进退周旋，威仪抑抑。\r\n\r\n【注释】：【原题】：\r\n正冬御殿上寿乐章八首其七赐群臣第三盏酒宫悬作正安之曲"
        },
        {
            "title": "戊申年七夕五绝",
            "content": "明河左界鹊南飞，汉苑高楼正曝衣。\r\n一夕匆匆停弄杼，谁将锦石暂支机。"
        },
        {
            "title": "因人话建溪旧居",
            "content": "听话吾庐忆翠微，石层悬瀑溅严扉。\r\n风和林籁披襟久，月射溪光击浪归。\r\n露畹荒凉迷草带，雨墙阴湿长苔衣。\r\n终年已结南枝恋，更羡高鸿避弋飞。"
        },
        {
            "title": "太常乐章三十首其十七皇帝奠玉幣奏隆安之曲",
            "content": "定位毖祀，告于神明。\r\n嘉玉量幣，享于克诚。\r\n\r\n【注释】：【原题】：\r\n太常乐章三十首其十七皇帝奠玉幣奏隆安之曲太常乐章三十首"
        },
        {
            "title": "樱桃",
            "content": "团于火色贝，灿极日光珠。\r\n西海瑶池苑，曾城宝树区。\r\n凤帻生犹嫩，龙睛未脱枯。\r\n彤标与霞彩，紫府閟雪腴。"
        },
        {
            "title": "僕射李相公宅观花烛",
            "content": "孙阁相君和鼎贵，秦楼爱婿坦牀贤。\r\n东方千骑还居上，南极三星正在天。\r\n路入桃源花烂熳，桥横银汉水漪涟。\r\n乘龙择对真无比，月桂宫中第一仙。"
        },
        {
            "title": "建溪十咏其七大中塔",
            "content": "鸡园开净土，雁塔倚寒空。\r\n风铎和清梵，晴幡映彩虹。\r\n香花倾海国，金碧拟天宫。\r\n绝顶登临处，谿山一掌中。"
        },
        {
            "title": "汉武",
            "content": "蓬莱银阙浪漫漫，弱水回风欲到难。\r\n光照竹宫劳夜拜，露漙金掌费朝餐。\r\n力通青海求龙种，死讳文成食马肝。\r\n待诏先生齿编贝，那教索米向长安。"
        },
        {
            "title": "送韩永锡归阙",
            "content": "缙云六载掌关征，学得陽冰小篆成。\r\n逋客几人曾认面，仙山到处便题名。\r\n桑郊又是乘轺去，铃阁虚烦解榻迎。\r\n旧读春秋究微旨，何须苦说不知兵。"
        },
        {
            "title": "明德皇太后挽歌词五首",
            "content": "阃范留椒闼，神游返玉清。\r\n鱼灯照玄寝，骑吹咽重城。\r\n军迫升仙日，人伤丧妣情。\r\n宫中旧长御，行哭尽吞声。"
        },
        {
            "title": "七夕",
            "content": "天开翠帟暮氛消，盘薰朱煤惜易飘。\r\n月出南楼蟾桂长，笙来北里凤簧调。\r\n巧蛛露湿千丝网，倦鹊波横一夕桥。\r\n晒腹曝衣传故俗，阮庭布犊若为标。"
        },
        {
            "title": "初至郡斋书事",
            "content": "地去京华远，年逢旱暵馀。\r\n群胥同黠马，比户甚枯鱼。\r\n煦妪心空切，澄清志莫舒。\r\n棼丝殊未治，错节讵能除。\r\n听讼棠阴密，行春柳影疏。\r\n宾筵求婉昼，僧舍问真如。\r\n踰月窥除目，经时绝传车。\r\n素餐徒自饱，投刃岂曾虚。\r\n盈耳嫌敲扑，堆床厌簿书。\r\n故园无数舍，长日欢归欤。"
        },
        {
            "title": "景德朝日三首",
            "content": "楝齐良洁，有牲斯纯。\r\n大采玄冕，乃昭其文。\r\n王宫定位，粢盛苾芬。\r\n民事以化，盛德升闻。"
        },
        {
            "title": "郡斋西宁即事十韵招丽水殿丞武功從事",
            "content": "郡斋退食后何为，從目西亭景物奇。\r\n叠嶂雨馀泉眼出，澄潭风静钓丝垂。\r\n城临古戌寒芜阔，路转荒村野彴危。\r\n几处唱歌闻白紵，谁家酤酒见青旗。\r\n蝶随游妓穿花径，犬吠行人隔槿离。\r\n桃李成蹊春尽后，鱼鹽为市日中时。\r\n桑麻万顷晴氛散，丝竹千门夕照移。\r\n吟际岭云飞冉冉，望中垅麦秀离离。\r\n烟迷乔木莺迁早，水满芳塘鹭下迟。\r\n鹤盖翩然肯相顾，主人终宴岂知疲。"
        },
        {
            "title": "游王氏东园",
            "content": "名园聊得拂尘衣，深入春丛一径微。\r\n万树未饶金谷富，百畦犹有汉阴机。\r\n青苹风暖天鸡出，文杏巢干海燕归。\r\n向晚鸣驱九门路，柳堤回首独依依。"
        },
        {
            "title": "奉和翰林诸公贺阁长李公领银台之什",
            "content": "西汉公车主上章，官曹秘邃接明光。\r\n天书时草凤皇诏，边奏亲开赤白囊。\r\n咫尺青规频借筯，离披金蕊阻飞觞。\r\n瀛洲仙侣相期处，铜马门中白玉堂。"
        },
        {
            "title": "章频宰南昌",
            "content": "孺亭洪井古南昌，曾是梅仙试吏乡。\r\n一邑弱歌荣製锦，几程鸡犬接维桑。\r\n年深为客貂裘敝，秋晚还家菊径荒。\r\n平昔题桥今遂志，且斟寿酒献高堂。"
        },
        {
            "title": "太常乐章三十首其二十五第二",
            "content": "阊阖天开，群后在位。\r\n设业设虡，庭燎晰晰。\r\n斧扆当阳，虎贲夹陛。\r\n舞之蹈之，四隩来暨。"
        },
        {
            "title": "次韵和章子美对雪",
            "content": "破臘连空粉絮飘，离离一番长山苗。\r\n旗亭谁氏来沽酒，台笠何人去採樵。\r\n背日旋依松涧積，迎风先傍藥畦消。\r\n袁安此际偏无赖，独掩闲门对一瓢。"
        },
        {
            "title": "始皇",
            "content": "衡石量书夜漏深，咸阳宫阙杳沉沉。\r\n沧波沃日虚鞭石，白刃凝霜枉铸金。\r\n万里长城穿地脉，八方驰道听车音。\r\n儒坑未冷骊山火，三月青烟绕翠岑。"
        },
        {
            "title": "诸公于石氏东斋宴郑工部分韵得悲秋浮",
            "content": "楚客登临处，离怀重隐忧。\r\n二毛初入髩,一叶早惊秋。\r\n旅雁他乡思，悲笳绝塞愁。\r\n凭何遣羁绪，菊蕊满杯浮。"
        },
        {
            "title": "无题三首",
            "content": "曲池波暖蕙风轻，头白鸳鸯占绿萍。\r\n才断歌云成梦雨，斗回笑电作嗔霆。\r\n湘兰自古传幽怨，秦凤何年入杳冥。\r\n不待萱苏蠲薄怒，閒阶斗雀有遗翎。"
        },
        {
            "title": "吴延年宰武义",
            "content": "精神满腹富青春，烧尾曾看上禹门。\r\n献赋多年梁苑客，谪仙重世武夷孙。\r\n一同印绶光初命，几驿桑麻接故园。\r\n泽国归程秋欲尽，丹枫黄菊动吟魂。"
        },
        {
            "title": "又七首其一白帝迎神高安曲",
            "content": "西颢腾精，天地始肃。\r\n盛德在金，百嘉阜育。\r\n纩弩射牲，築坛登谷。\r\n明灵格思，旄罕纷属。"
        },
        {
            "title": "叶生归缙云",
            "content": "出门西望长安笑，抱璞来求善价沽。\r\n惟罄囊装买群籍，不持刺字谒当涂。\r\n鲈鱼渐熟思归切，羊酷初尝得味无。\r\n送子东还重销黯，我曾三载守仙都。"
        },
        {
            "title": "集贤刘工部隲知衡州",
            "content": "仁里古湘川，颁条命隽贤。\r\n腰垂丈二组，身下九重天。\r\n山水登临思，庭闱喜懼年。\r\n官曹郎位宿，衣袂御鑪烟。\r\n记事成新史，赓歌有雅篇。\r\n为贪驱弩矢，不從泛楼船。\r\n治道山阴卒，离群藏室仙。\r\n衡阳无过雁，尺素若为传。"
        },
        {
            "title": "次韵和李舍人拜命书怀寄馆殿旧僚之什",
            "content": "拜命入星垣，偏承圣主恩。\r\n黄扉陪汉相，彩笔代尧言。\r\n佩玉天颜近，籯金世望喧。\r\n下僚今隔品，云路仰高轩。"
        },
        {
            "title": "故蕲州玉刑部阁老挽歌五首",
            "content": "楚客离骚怨，子牟江海心。\r\n积忧偏损寿，多病未妨吟。\r\n野鸟俄窥舍，甘棠已结阴。\r\n郡中应罢市，遗爱在人深。"
        },
        {
            "title": "慎大詹以吴柑见贶",
            "content": "龙阳休说木奴洲，震泽黄柑占上流。\r\n承露玉浆仙掌曙，亚霜金颗洞庭秋。\r\n香黏素手吴娃丽，泠涤朝酲楚客愁。\r\n应似荔支催入贡，随河飞鸟逐鸣驺。"
        },
        {
            "title": "寄灵仙观舒职方学士",
            "content": "绿发郎潜不记年，却寻丹竈味灵篇。\r\n华阴学雾还成市，彭泽横琴岂要弦。\r\n晓案祇应餐沆瀣，夜滩谁见弄潺湲。\r\n须知吏隐金门客，待乞刀圭作地仙。"
        },
        {
            "title": "太常李博士史馆孙秘丞相继奉使浙右博士至郡",
            "content": "分忧從汉殿，捧诏出萧牆。\r\n路入三吴远，舟浮一水长。\r\n诗题石门侧，梦彻斗城傍。\r\n清晓见云物，依依认帝乡。\r\n\r\n【注释】：【原题】：\r\n太常李博士史馆孙秘丞相继奉使浙右博士至郡以孙侯诗三章示予且以致意因次韵和酬"
        },
        {
            "title": "张兖下第随桂阳乔监使之湘中",
            "content": "建溪曾共听猿声，十载文场未策名。\r\n流落祇因孤剑在，穷愁已有二毛生。\r\n荆州暂去依刘表，汉殿无由薦马卿。\r\n一路骚人旧山水，登临且莫动归情。"
        },
        {
            "title": "太常乐章三十首其二十八皇帝南郊回御楼将索",
            "content": "应门有翼，羽卫斯陈。\r\n山龙衮冕，律度声身。\r\n峨峨奉璋，肃肃九宾。\r\n清明在躬，志气如神。\r\n\r\n【注释】：【原题】：\r\n太常乐章三十首其二十八皇帝南郊回御楼将索扇奏隆安之曲"
        },
        {
            "title": "闻李四光丞频游北园因有怀寄",
            "content": "汉相沙堤连甲第，石家金谷有名园。\r\n雍容陌上鹽邛骑，潋滟齐中北海樽。\r\n过闰已惊春色早，离城殊少谷尘喧。\r\n无由一寄南窗傲，相望迢迢西掖垣。"
        },
        {
            "title": "公子",
            "content": "夹道青楼拂彩霓，月轩宫袖案前溪。\r\n锦鳞河伯供烹鲤，金距邻翁逐斗鸡。\r\n细雨垫巾过柳市，轻风侧帽上铜堤。\r\n珊瑚击碎牛心热，香棗兰芳客自迷。"
        },
        {
            "title": "句",
            "content": "仙盘露冷蛛丝湿，绮阁香风风吹传。"
        },
        {
            "title": "留题黄山院",
            "content": "禾黍离离一径通，游人揽辔即过從。\r\n趁齐绸缎鸟闻疏磬，出定高僧见偃松。\r\n夜静翕灯凝古殿，雨馀岩溜迸前峰。\r\n昔年曾此题名处，素壁欹斜翠藓重。"
        },
        {
            "title": "梁四谏议知凤翔府",
            "content": "几日银台阅副封，岐阳西顾委秦中。\r\n函关叱驭经天险，豳国闻鸡接土风。\r\n云幕杯盘三省近，星郵章奏九门通。\r\n下车卧理应芜事，莫遣融樽酒暂空。"
        },
        {
            "title": "孙及归吴兴",
            "content": "家在霅溪傍，汀蘋绕舍香。\r\n草玄偏寂寞，为客苦凄惶。\r\n泽国聊倾盖，春闱早擅场。\r\n陔兰行可採，月桂自应芳。\r\n税驾临沧海，回辕指大梁。\r\n裂裳趋远道，负米及高堂。\r\n季子裘虽敝，安仁鬓未苍。\r\n明年杏园裹，辄莫负春光。"
        },
        {
            "title": "史馆赵祠部况通判宿州",
            "content": "风流华省含香客，籍甚先朝奏赋人。\r\n竹使三年劳佐郡，柳堤千里待行春。\r\n文园避事心长笑，天禄讎书鬓渐新。\r\n帝念河渠在封部，物缘经义委名臣。"
        },
        {
            "title": "太常李博士史馆孙秘丞相继奉使浙右博士至郡",
            "content": "迅濑拖舟上，危梯蹑屐登。\r\n山光翠欲滴，水气热如蒸。\r\n路转藤萝暗，天开物象澄。\r\n邱园足逋客，应得薦贤能。\r\n\r\n【注释】：【原题】：\r\n太常李博士史馆孙秘丞相继奉使浙右博士至郡以孙侯诗三章示予且以致意因次韵和酬"
        },
        {
            "title": "秋日有怀乡国",
            "content": "长安久客逢摇落，不独悲秋更忆乡。\r\n潘岳二毛行欲变，渊明三径已应荒。\r\n书裁尺素鸿难托，梦绕重湖蝶自狂。\r\n游宦十年归未得，尘缨却悔濯沧浪。"
        },
        {
            "title": "闻北师克捷喜而成咏",
            "content": "岁晏层冰合，烟尘起羯陲。\r\n文昌先命将，羽檄便徵师。\r\n天迥星狼灭，宵寒月魄亏。\r\n前军临瀚海，后骑缚阏氏。\r\n苏北胡沙静，河南露版驰。\r\n辽阳诸父老，重睹汉官仪。"
        },
        {
            "title": "择良上人归天台",
            "content": "片席然犀经水府，几程登陆望霞標。\r\n吟情晚日繁云合，归路秋风密叶凋。\r\n行道六时庐岳漏，浮杯千里浙江潮。\r\n旧房宴坐观空后，香积多年饭顿销。"
        },
        {
            "title": "孙寺丞知考城县",
            "content": "早得东堂桂一枝，凌云词赋汉皇知。\r\n從军久在红莲幕，对策曾临白玉墀。\r\n霰雪陪游应不晚，弦歌为政莫嫌卑。\r\n春官宗伯大京兆，喜见门生趋府时。"
        },
        {
            "title": "建溪十咏其九延平津",
            "content": "积水深无际，神龙此屈蟠。\r\n媚川珠彩动，射斗剑光寒。\r\n燕脯谁能寄，犀灯岂易看。\r\n负书当瑞圣，何若蛰洪澜。"
        },
        {
            "title": "喜朝京阙",
            "content": "七闽波渺邈，双阙气岧峣。\r\n晓登云外岭，夜渡月中潮。\r\n愿秉清忠节，终身立圣朝。"
        },
        {
            "title": "诸暨簿张慈",
            "content": "新官佐邑近闽禺，令伯欢心就养初。\r\n暂住梁园慵献赋，因经禹穴便探书。\r\n忘机海国亲鸥鸟，寄信京华托鲤鱼。\r\n回日杀青兼两载，想群清奉亦无馀。"
        },
        {
            "title": "直夜",
            "content": "缭垣峣阙庆云深，画烛熏炉对拥衾。\r\n三殿夜签传漏箭，九秋霜籁入风琴。\r\n阶前槁叶惊寒雨，天际孤鸿答迥砧。\r\n欹枕便成鱼鸟梦，岂知名路有机心。"
        },
        {
            "title": "直夜二首",
            "content": "月魄生宵晕，风乌送晚凉。\r\n飞蝇随镂管，浮蚁溢清觞。\r\n负郭春耕废，钧天晓梦长。\r\n玉签声未断，落宿斗宫墙。"
        },
        {
            "title": "笔",
            "content": "月兔湘筠巧製全，何人大手称如椽。\r\n禁中铃索夜批诏，阁上芸香昼草玄。\r\n墨妙三分惭入木，华褒一字重编年。\r\n史官遗直真堪畏，千载独持生杀权。"
        },
        {
            "title": "再次首唱韵和",
            "content": "碧树银塘接画楼，天人谁肯降琼輈。\r\n三山密信传青雀，五日归鞍跃紫骝。\r\n郢酒泛冰星弁侧，吴歈倚瑟黛蛾愁。\r\n云峰得句怀真赏。瘦尽东阳沈隐侯。"
        },
        {
            "title": "次韵和盛博士寄赠李四寺丞因以述怀",
            "content": "钱郎满腹貯精神，坐上诗成压倒人。\r\n相识祇從抛竹马，留欢长是脍金鳞。\r\n西园宴喜期清夜，曲水追随约暮春。\r\n不到门牆欲旬浃，已应悬榻满埃尘。"
        },
        {
            "title": "戏赠颍州万寿尉吴待问",
            "content": "宦途南北最情亲，岁晏相逢颍水滨。\r\n旧日青衿同学校，暂时黄绶困埃尘。\r\n樽中满酌香醪美，门外高悬彩棒新。\r\n鸡黍留欢已慵发，可堪经雨折纱巾。"
        },
        {
            "title": "寄并州张给事",
            "content": "山河表里绝狼烟，幕府朝朝醉玳筵。\r\n合乐中军雄鼓吹，传杯四座艳花钿。\r\n行春好驻桑郊骑，卜夜谁谈雪宾禅。\r\n梁苑并门杳千里，离怀愁对月婵娟。"
        },
        {
            "title": "独怀",
            "content": "独依青桐听鼓声，参旗应落上三更。\r\n凉风卷雨忽中断，明月背云还倒行。\r\n赖有清吟消意马，岂无美酒破愁城。\r\n是非人世何须较，方外吾师阮步兵。"
        },
        {
            "title": "表弟廷凭章得象知信州玉山县",
            "content": "怀玉烟霞接武夷，我思祖德涕沾衣。\r\n县斋製锦留遗爱，庭树藏环长旧园。\r\n彭泽公田今已废，辽东邑子半应非。\r\n津亭送别空搔首，籍在金门未得归。"
        },
        {
            "title": "戊申年七夕五绝",
            "content": "神女欢娱一夕休，月娥孀独已千秋。\r\n争如灵匹年年会，莫恨牛津隔凤輈。"
        },
        {
            "title": "奉和御製社日诗",
            "content": "仙掌凌空沆瀣秋，大田多稼似云浮。\r\n天边霁景芙蓉阙，江上残芳杜若洲。\r\n东观群儒宣宴乐，南荆遗俗重嬉游。\r\n宸章忽降容瞻睹，疑是神龟负九畴。"
        },
        {
            "title": "至郡累旬恶风",
            "content": "鄧禹功曹器，马周令长才。\r\n叨临万室郡，骤致五风灾。\r\n大木行将拔，繁云暗不开。\r\n自知蒙闇极，民吏窃相咍。"
        },
        {
            "title": "宋殿丞赴广南东路转运",
            "content": "天子忧南越，公卿荐陆生。\r\n九年须富国，万里便扬旌。\r\n封部诸蛮接，官曹六尚荣。\r\n交州何日到，鼓吹定相迎。"
        },
        {
            "title": "明德皇太后挽歌词五首",
            "content": "太姒徽音盛，长秋命数崇。\r\n黄图分丙殿，玄象应轩宫。\r\n纪注无穷美，声诗内助功。\r\n云阳复土后，陵柏自悲风。"
        },
        {
            "title": "无为军王從事",
            "content": "奏牍曾蒙乙夜观，擅场文价在金銮。\r\n貂裘岁久京尘暗，鹢路风高旅翮残。\r\n取酒黄金都已尽，食鱼长铗更须弹。\r\n时清水国无书檄，谁见挥毫一据鞍。"
        },
        {
            "title": "萤",
            "content": "爽籁生遥圃，斜晕落斗岑。\r\n微茫浮草际，零乱起墙阴。\r\n武子窗尘积，隋家苑树深。\r\n灯光透蔬隙，珠彩射清当。\r\n野磷宵争出，星榆晓共沉。\r\n长门秋漏永，偏照泪涔涔。"
        },
        {
            "title": "译经惣持大师致宗之泗上礼塔",
            "content": "早傳心印得衣珠，不学声闻证有馀。\r\n犀柄屡登三殿讲，琅函新译五天书。\r\n莲华塔下焚香去，竹箭波间解缆初。\r\n随顺世缘无所住，经行宴坐自如如。"
        },
        {
            "title": "閤门钱舍人知全州",
            "content": "家传吴越贤王后，郡压潇湘最上游。\r\n三殿從来奉宸扆，一麾今去典方州。\r\n蝉吟高柳隋堤暮，水涨平湖楚泽秋。\r\n入境壶浆填候馆，上官铙吹夹华輈。\r\n山川徧歷骚人地，宵旰遐分圣主忧。\r\n应向桑郊停五马，青春太守本风流。"
        },
        {
            "title": "并州王谏议",
            "content": "锁闱聊辍皂囊封，昼锦还乡意气雄。\r\n别墅挥金延父老，近郊骑竹见儿童。\r\n蒲卢善化终成政，蟋蟀深思未变风。\r\n更待出师平黠虏，戎衣献捷大明宫。"
        },
        {
            "title": "何太博知晋州",
            "content": "平明东省发鱼书，便拥彤襜出上都。\r\n别酒金英泛篱菊，去程黄叶堕关榆。\r\n叔孙旧礼妨绵蕝，廉范新歌待袴襦。\r\n满腹经纶殊未展，归来看践赤墀涂。"
        },
        {
            "title": "次韵和衢州席刑部早秋",
            "content": "朱火荧荧向夕流，林间一叶忽惊秋。\r\n风来野渡闻渔笛，雾歛晴天见蜃楼。\r\n艳爱芙蓉开幕府，香怜杜若老汀洲。\r\n使君鬓畔多玄发，临水登山不用愁。"
        },
        {
            "title": "表玄师归缙云有怀故雄阇黎成转韵六十四句",
            "content": "栝苍古名郡，生齿三万家。\r\n我昔自仙殿，捧诏临军牙。\r\n清心治期月，讼息民无哗。\r\n雄公真大士，宴坐绵几华。\r\n驾言造梵宇，室迩惊人遐。\r\n迎门虎溪屐，布地牛头花。\r\n庭松偃翠盖，涧泉潄金沙。\r\n坐闻狮子吼，归恨踆乌斜。\r\n驿召还上都，腾装即修路。\r\n别师黄金园，赠我碧云句。\r\n我归步赤墀，代言红药署。\r\n弹指知苦空，观心得降住。\r\n藏识惭宿薰，轮回悲晚梧。\r\n折简问南宗，寄言满缃素。\r\n绝念契真如，忘筌离文字。\r\n劫烧虽洞然，龙华决同遇。\r\n师名达宸扆，恩诏颁方袍。\r\n欢喜黑白众，萧衰霜雪毛。\r\n毗邪见有疾，示身如幻泡。\r\n双林忽归寂，人天但哀号。\r\n堆案遗札在，满钵香饭销。\r\n祇应伸臂顷，未觉他方遥。\r\n犀柄挂空壁，雁塔干层霄。\r\n七返暂来去,四大非坚牢。\r\n口占成尺题，物泽著纸尾。\r\n亲遣上足师，浮杯渡江水。\r\n云朵摇笔精，玉音锵里耳。\r\n遗我方石枕，斑文剪霞绮。\r\n论我求菩提，心坚正如此。\r\n怆然悲梦形，汍澜泪盈眦。\r\n上足今去归，焚修益勤止。\r\n当续祖灯明，无令社莲死。"
        },
        {
            "title": "后苑赏花应製",
            "content": "云罗霞绮媚芳辰，琼圃花开烂漫春。\r\n风递清香随凤辇，波涵倒影落龙津。\r\n仙葩四照烘初日，浓艳千苞赐近臣。\r\n向晚天街戴归处，游蜂舞蝶自随人。"
        },
        {
            "title": "太常乐章三十首其十四亚献终献送神并奏理安",
            "content": "神之来兮风肃然，神之去兮升九天。\r\n排凌兢兮还恍惚，羽旄纷兮萧芗燔。\r\n\r\n【注释】：【原题】：\r\n太常乐章三十首其十四亚献终献送神并奏理安之曲"
        },
        {
            "title": "次韵和钱崇班见寄之什",
            "content": "蘋末风轻不动尘，承明朝罢见闲身。\r\n從容退食收芝检，迢递驱车访玉人。\r\n酒贳十千那惜醉，丹封六一已应真。\r\n春塘丽句偏相寄，傳育朝来满缙绅。"
        },
        {
            "title": "题弟晦所居壁",
            "content": "製宅何其巧，连山复带溪。\r\n芳樽长有酒，嘉树自成蹊。\r\n学舍祥鱣堕，歌梁贺燕迷。\r\n调琴明月树，系马绿杨堤。\r\n好畤田园美，南华物我齐。\r\n终当解簪组，同此味天倪。"
        },
        {
            "title": "正冬御殿上寿乐章八首其二皇帝举第二爵酒登",
            "content": "帝图会昌，仁兽效祥。\r\n双觡共觝，示武不伤。\r\n四灵为畜，玄枵耀芒。\r\n公族信厚，元元阜康。\r\n\r\n【注释】：【原题】：\r\n正冬御殿上寿乐章八首其二皇帝举第二爵酒登歌奏祥麟之曲"
        },
        {
            "title": "從叔郎中知潭州",
            "content": "藩阃分忧重，关山去路赊。\r\n含香滞郎署，乘驿倦天涯。\r\n土贡千头橘，神祠万里沙。\r\n金碑纪风物，宾瑟怨年华。\r\n粉箨斑文簟，云腴紫笋芽。\r\n民田两歧麦，郡圃四时花。\r\n别恨休攀柳，归期待及瓜。\r\n鱣庭有遗训，清白自传家。"
        },
        {
            "title": "白莲",
            "content": "昨夜三更里，嫦娥坠玉簪。\r\n冯夷不敢受，捧出碧波心。"
        },
        {
            "title": "鹤",
            "content": "帐望青田碧草齐，帝乡归路阻丹梯。\r\n露浓汉苑宵犹警。雪满梁园昼乍迷。\r\n瑞世鸾皇徒自许，绕枝乌鹊未成栖。\r\n终年已结云罗恨，忍送西楼晓月低。"
        },
        {
            "title": "到郡满岁自遣",
            "content": "迢递分符竹，因循度岁华。\r\n地将鲸海接，路与凤城赊。\r\n触石云频起，衔山日易斜。\r\n潮平聚渔市，木落见人家。\r\n吏隐偏知幸，民谣岂敢夸。\r\n无嫌勾漏僻，且得养丹砂。"
        },
        {
            "title": "陈小著從易知邵武军",
            "content": "奏牍金门奉帝俞，平明鸾省剖铜符。\r\n北堂送喜应占鹊，南国思归不为鲈。\r\n岁月天涯乡树老，烟波江上客帆孤。\r\n会稽友婿堪羞死，邑令今来负弩驱。"
        },
        {
            "title": "高起居知广州",
            "content": "作藩南越古称雄，五管皆归节製中，\r\n腰佩金龟三品绶，船开书鹢一帆风。\r\n橘官手版趋尘远，梅使星车附信通。\r\n暂阻螭头夹香案，清宵应梦未央宫。"
        },
        {
            "title": "又七首其四朝日迎神",
            "content": "阳德之母，羲御寅宾。\r\n得天久照，首兹三辰。\r\n正辞备物，肃肃振振。\r\n沦精降鉴，克享明禋。"
        },
        {
            "title": "郑溥赴汀州判官",
            "content": "家近祝融峰，登科遇至公。\r\n悲秋双鬓改，佐幕十年中。\r\n食蘗心常苦，占蓍命未通。\r\n瓯闽路虽远，荆楚俗多同。\r\n投刃应馀地，当樽莫暂空。\r\n援毫如草檄，又是愈头风。"
        },
        {
            "title": "史馆阮比部知衢州因归建阳别墅二首",
            "content": "再入蓬邱席未暖，飘飘又建隼旟行。\r\n交朋莫惜河梁别，乡曲初期书锦荣。\r\n竹箭波声随一棹，斧柯山色对双旌。\r\n子牟江海心应在，频上高楼望帝京。"
        },
        {
            "title": "贻诸馆阁",
            "content": "闻戴宫花满鬓红，上林丝筦侍重瞳。\r\n蓬莱咫尺无因到，始信仙凡迥不同。"
        },
        {
            "title": "杭州严從事",
            "content": "柳岸兰桡片席飞，秋风泽国季鹰归。\r\n幕中莲渚红衣脱，江外蒪羹紫线肥。\r\n十部须知從事贵，双鱼莫遣尺书稀。\r\n西陵正接家山路，试为因人问钓矶。"
        },
        {
            "title": "海印大师归永嘉",
            "content": "都城供应几经秋，海国归心不少留，\r\n雨雪片帆过北固，烟霞丈室寄东瓯。\r\n千灯续焰知无尽，一锡随缘信自由。\r\n更到石门题雅句，碧云從此掩汤休。"
        },
        {
            "title": "句",
            "content": "江南堤柳拂人头，李白题诗遍酒楼。"
        },
        {
            "title": "次韵和集贤李学士寒食即事之什",
            "content": "九逵初旭满辎軿，寒食东风二月天。\r\n陌上垫巾谁傲睨，江边解佩自婵娟。\r\n新粧几处登墙见，深醉何人籍草眠。\r\n豪侠追欢殊未足，归蹄躞蹀夕阳前。"
        },
        {
            "title": "李舍人独直",
            "content": "阁凤巢高拂彩霓，玉芝香杂武都泥。\r\n十行汉札如丝出，六幕尧天倚杵低。\r\n露井冰销垂素绠，仙茎日转射璇题。\r\n赫蹄云落知谁见，馀力何妨颂碧鸡。"
        },
        {
            "title": "太常乐章三十首其二十九皇帝御楼奏隆安之曲",
            "content": "圜丘类上帝，六变降天神。\r\n禋燔礼云毕，使卫肃以陈。\r\n天颜瞻咫尺，王泽熙阳春。\r\n玉帛臻禹会，动植沾尧仁。"
        },
        {
            "title": "上元",
            "content": "天碧银河欲下来，月华如水浸楼台。\r\n谁将万斛金莲子，撤向星都五夜开。"
        },
        {
            "title": "题张居士壁",
            "content": "叠巘参差翠绕门，雕梁贺燕自成群。\r\n杀鸡日夕期嘉客，种竹寒暄对此君。\r\n且向东臯輸黍稷，便应北阙降玄纁。\r\n子真漫说耕岩石，不奈声名四远闻。"
        },
        {
            "title": "秋雨有怀李寺丞",
            "content": "润气先從柱礎知，寒宵滴滴助秋悲。\r\n桐圭绕树多黄落，苔锦缘阶更碧滋。\r\n爽彻衾裯慵就枕，凉生牋管欲题诗。\r\n高阳旧侣相思否，此景谁同把酒巵。"
        },
        {
            "title": "次韵和阁长李舍人喜薛梁二舍人及予同时拜命",
            "content": "西垣清切本无伦，虚薄将何缀侍臣。\r\n承露盘高云际晓，栖鸡树绿省中春。\r\n言成纶綍终非称，室蔼芝兰幸得亲。\r\n從此烟霄连步武，宸游长奉屬车尘。\r\n\r\n【注释】：【原题】：\r\n次韵和阁长李舍人喜薛梁二舍人及予同时拜命之什"
        },
        {
            "title": "送僧归越",
            "content": "中林宴坐赤髭繁，水月禅心出世间。\r\n说法音同海潮震，随缘身比岳云闲。\r\n曹溪嫡嗣多参见，碧落仙乡遍往还。\r\n归去旧房秋色晚，润松枝偃雨苔斑。"
        },
        {
            "title": "太常乐章三十首其十五南郊降神奏高安之曲",
            "content": "爰卜吉土，在国之阳。\r\n肆类于帝，锡羡无疆。\r\n备物致享，嘉生阜昌。\r\n纯嘏昭答，长发其祥。"
        },
        {
            "title": "福州张從事",
            "content": "万人都督古闽州，幕府旌门映碧油。\r\n阃外依莲滞英俊，樽前噉薤占风流。\r\n犀灯照水窥龙剑，鲸浪喷空见蜃楼。\r\n暇日登高赋沧海，添鹽堪为昔贤羞。"
        },
        {
            "title": "丽水甄殿丞手植朱李繁实盈枝折以贶予感而成",
            "content": "五年为邑鬓霜侵，吏隐由来得趣深。\r\n不独弦歌长满耳，兼闻桃李已成阴。\r\n晨昏我有南陔恋，江海君怀北阙心。\r\n早晚飞沉俱遂志，愿将初服敌华簪。\r\n\r\n【注释】：【原题】：\r\n丽水甄殿丞手植朱李繁实盈枝折以贶予感而成咏"
        },
        {
            "title": "送禅牀与枢密王左丞",
            "content": "北祖安禅唯看净。毗邪升座更谈空。\r\n须知密勿万机外，常在瑜珈三昧中。"
        },
        {
            "title": "李迁凭昭迪使淝土",
            "content": "书舸西风五两斜，淮淝将命去程赊。\r\n衣缨黄阁相君后，门巷青春学士学。\r\n驿路新袍欺草色，公筵大白醉榴花。\r\n谢庭兰玉多才思，休瀚裁诗对客夸。"
        },
        {
            "title": "正冬御殿上寿乐章八首其四皇帝第三爵酒登歌",
            "content": "矫矫长离，振羽来仪。\r\n和音中律，藻翰扬辉。\r\n珍符沓至，品物修宜。\r\n至德玄感，受天之祺。\r\n\r\n【注释】：【原题】：\r\n正冬御殿上寿乐章八首其四皇帝第三爵酒登歌奏丹凤之曲"
        },
        {
            "title": "奉和御製重陽五七言诗",
            "content": "民在华胥正乐康，高秋实雁指衡陽。\r\n蒹葭渐见凝清露，鶗鴂先惊歇众芳。\r\n节值登高真胜会，年逢大有是殊祥。\r\n宸心悦豫流新唱，星汉垂文示八方。"
        },
        {
            "title": "书怀寄刘五",
            "content": "风波名路壮心残，三径荒凉未得还。\r\n病起东阳衣带缓，愁多骑省髩毛斑。\r\n五年书命尘西阁，千古移文愧北山。\r\n独忆琼枝苦霜霰，清罇岁晏强酡颜。"
        },
        {
            "title": "冬夜",
            "content": "香街鼓绝暝烟深，簷近孤釭射宿禽。\r\n露井银床霜气冷，琐窗珠网月华侵。\r\n初沉远籁闻疏漏，旋拂流尘抚素琴。\r\n坐久星河渐侵没，萧萧朔吹度平林。"
        },
        {
            "title": "致斋太一宫",
            "content": "汉帝祈年馆，威神法太微。\r\n赤章修祕祝，盘石拂仙衣。\r\n雉雊灵光发，鸾歌彩雾霏。\r\n霓旌飘夕吹，瑶草泛春晕。\r\n琼悄晨杯满，芝苗书茹肥。\r\n象样本犹一献，凫舄自双飞。\r\n天迥飚轮度，宵残素瑟希。\r\n回看葱郁处，佳气接彤闱。"
        },
        {
            "title": "已亥年郡中夏旱徧祷群望喜有甘泽之应",
            "content": "旱魃偏为虐，陽烏益以骄。\r\n何曾柱礎润，唯恐土山焦。\r\n请祷弥增洁，阴灵亦孔昭。\r\n云兴不待族，风细欲鸣条。\r\n隐辚雷车转，霏微雨足飘。\r\n层阴低匝野，鸿霈近连宵。\r\n庭树含佳色，村田长善苗。\r\n藓痕缘屋壁，泉脈吐山椒。\r\n辙鲋那忧涸，园蔬岂待浇。\r\n官渠逗水急，客路裛尘销。\r\n掾吏阶前贺，耕夫垅上谣。\r\n秋成知有幸，岁欲近玄枵。"
        },
        {
            "title": "太常乐章三十首其十三迎武舞入奏武功之曲",
            "content": "已象文治，乃观武成。\r\n总干山立，七德以贞。"
        },
        {
            "title": "和酬秘阁钱少卿夜直见寄次韵",
            "content": "甘瓜朱李郢醪浓，素绠银床荫碧桐。\r\n赐第旧连丹凤阙，直庐今在未央宫。\r\n承云仙掌延年露。转蕙薰弦解愠风。\r\n此夕蓬山好逃暑，月轩清话恨难同。"
        },
        {
            "title": "威道人归乡",
            "content": "闻法灵山真佛子，驰名南国本诗流。\r\n二林曾有香灯约，一钵应为辇毂游。\r\n尘土化衣慵驻锡，江湖收潦忆归舟。\r\n何年应製登麟殿，犀柄谈空对冕旒。"
        },
        {
            "title": "送章頔寺丞之巴陵",
            "content": "涔阳從事有嘉声，外计封章薦姓名。\r\n再命便为千室宰，于飞又出九重城。\r\n腰悬铜墨才犹屈，吟对江山思转清。\r\n楚客十年偏遂意，秋风满助紫莼羹。"
        },
        {
            "title": "禁中庭树",
            "content": "直幹依金闼，繁阴覆绮楹。\r\n纍珠晨露重，嘒管夜蝉清。\r\n霜桂丹丘路，星榆北斗城。\r\n岁寒徒自许，蜀柳笑孤贞。"
        },
        {
            "title": "故比部李郎中挽歌四首",
            "content": "陇右华宗贵，朝端懿范存。\r\n哀乌光列宿，驷马庆高门。\r\n谒帝承明署，娱宾金谷园。\r\n人生忽至此，天道亦难论。"
        },
        {
            "title": "寄刘秀州",
            "content": "骑置迢迢阻玉音，左鱼江海遂初心。\r\n朱弦道直消浮谤，春草愁多动苦吟。\r\n震泽析酲千树橘，华亭惊梦九臯禽。\r\n郡楼晴日东西望，几处甘棠接翠阴。"
        },
        {
            "title": "分得朝野多欢娱",
            "content": "臯坏惊秋气，仓箱有岁储。\r\n梁园從臣颂，谢墅富人车。\r\n休沐新颁诏，珍符不绝书。\r\n天心游蠖濩，民乐在华胥。\r\n击壤欢谣洽，凝脂密网除。\r\n行将封岱嶽，持橐奉金舆。"
        },
        {
            "title": "送温州聂從事赴阙",
            "content": "佩鞬来海上，七见岁星移。\r\n务劇操刀割，书成插羽驰。\r\n诗传百越徧，诏下九霄迟。\r\n束带朝阊阖，归艎泛渺瀰。\r\n旧游聊税驾，雅饮且轩眉。\r\n郑驿欢相接，牙弦辱所知。\r\n病惊琼树瘦，醉露玉峰奇。\r\n上马便西笑，何须诉酒巵。"
        },
        {
            "title": "送钱易",
            "content": "霜叶飞梁苑，风樯指上饶。\r\n江山应有助，别恨寄兰苕。"
        },
        {
            "title": "元净上人之新安谒李学士兼游庐阜",
            "content": "双阙重城到几回，两游千里忽浮杯。\r\n黟江春水浅深绿，庐岳夏莲倾倒开。\r\n谢守同翻贝叶字，汤师独占碧云才。\r\n旧房京寺门空闭，坐榻凝尘砌长苔。"
        },
        {
            "title": "黄旦宰江州德化县",
            "content": "外台论薦达乘舆，花县弦歌製锦初。\r\n气直公车曾谏獵，政清官舍旧县鱼。\r\n二林重结遗民社，五柳闲寻靖节居。\r\n好继谪仙留绝唱，云屏九叠倚晴虚。"
        },
        {
            "title": "成都凤道人游终南山谒种徵君",
            "content": "何年出蜀访南宗，深锁闲房翠藓重。\r\n振锡忽闻游地肺，题门兼得谒人龙。\r\n供吟一路高秋月，投宿斜阳远寺钟。\r\n到日弥天清论罢，徧寻紫阁与圭峰。"
        },
        {
            "title": "弟偁归乡",
            "content": "吾家文雅占关西，五十年来桂两枝。\r\n突弁后生还可畏，籯金素业未应衰。\r\n江湖去为思鲈脍，雾雨还归养豹姿。\r\n摩厉词锋莫中辍，惊人专听一鸣时。"
        },
        {
            "title": "赠文照大师",
            "content": "读遍龙宫七佛书，一尘无念得衣珠。\r\n金园讲席天花满，沙界禅心水月弧。\r\n拥衲夜霜凝屋瓦，闭关春雨长庭芜。\r\n公卿半是空门友，瓶锡因循寄上都。"
        },
        {
            "title": "送吴航",
            "content": "井臼荒凉旅鬓斑，经年索米住长安。\r\n囊中卖赋金都尽，衣上悲秋泪不干。\r\n客路飘蓬殊未定，侯门置醴岂成欢。\r\n担簦忽起东游兴，庭树西风昨夜寒。"
        },
        {
            "title": "前槛十二韵",
            "content": "前槛琼钩挂，深房斗帐褰。\r\n梨花飞白雪，蕙草吐青烟。\r\n彩凤依珠树，神龙护玉莲。\r\n惊禽时格磔，戏蝶自翩翾。\r\n度繡金针澀，迷钩画蠟煎。\r\n怨眉颦翠羽，危涕迸朱弦。\r\n远信三年字，空庭尺五天。\r\n行云愁梦彻，初日妬妆妍。\r\n织为回文乱，鬟非堕马偏。\r\n风车来未定，月杵望长悬。\r\n宝鑑肠空断，银潢眼欲穿。\r\n曾波自东注，微意若为传。"
        },
        {
            "title": "职方彭员外惟节知韶州",
            "content": "仙经旧得还丹诀，郎位高分列宿光。\r\n太守双旌指南越，使君千骑冠东方。\r\n饮冰清白临遐俗，昼锦辉荣过故乡。\r\n曾是重华张乐地，九韶闻处味应忘。"
        },
        {
            "title": "可久道人之歙州兼简知郡李学士",
            "content": "独携瓶锡新安去，寒雨西风落叶频。\r\n江水浅深清见底，山程高下险摧轮。\r\n社中香火延开士，肘后方书济俗人。\r\n乡树再寻南国路，禅房空锁帝城尘。\r\n旧傳心印都忘念，自有衣珠岂患贫。\r\n四众仰瞻谁见顶，千家应供定分身。\r\n宰官多结空门友，外护须依守土臣。\r\n想到临川逢内史。翻经相对一嚬伸。"
        },
        {
            "title": "偶兴",
            "content": "芳兰滋九畹，萧蒿亦旁植。\r\n威凤翔丹山，鸱枭犹接翼。\r\n雅琴歌南风，蛙鸣不容息。\r\n骊珠媚清川，鱼目光激射。\r\n薰蕕岂同器，云壤自悬隔。\r\n咄咄来逼人，薨薨止于棘。\r\n发迹由屠沽，操心希桀跖。\r\n天形固残毁，吏曹嘗摈斥。\r\n狠羊远刀杌，黠马委衔策。\r\n心同溪壑险，恶比邱山积。\r\n天听本聪明，神道忧正直。\r\n当用禦魑魅，岂令为鬼蜮。\r\n春喉鲁陽戈，鉤颈子云戟。\r\n肉委饿虎蹊，尸投穷发北。\r\n饥鹰砺吻啄，猰貐磨牙食。\r\n魂气絷酆都，膏血涂荒碛。\r\n去草绝本根，决疽恣鍼石。\r\n所居必污潴，遗种尽刳剔。\r\n渠魁已殲殄，非类弥怵惕。\r\n稂莠既芟夷，善苗渐滋殖。\r\n君子益知命，视履如平昔。\r\n小人竞革音，灭身在漏刻。\r\n尧民率可封，湯網從此释。\r\n永跻仁寿期，共造华胥域。"
        },
        {
            "title": "故比部李郎中挽歌四首",
            "content": "睦族衣无主，传家鼎有铭。\r\n沙堤连里巷，玉树接阶庭。\r\n北海樽常满，西山药不灵。\r\n肯堂归棣萼，含笑入泉扃。"
        },
        {
            "title": "次韵和盛太博寄赠阁长宿斋太乙宫之什",
            "content": "汉武亲祈太乙壇，国朝特祭领祠官。\r\n羽旗摇曳晨曦上，素瑟凄清夜漏寒。\r\n驾鹤浮邱应暂下，偷桃方朔合留残。\r\n斋居数宿偏蔬食。定忆中厨政事餐。"
        },
        {
            "title": "再赋七言",
            "content": "翠幄飘香映绮襦，钿盘清晓露成珠。\r\n休啼为近鲛人室，欲笑谁投玉女壶。\r\n云气乍回巫峡梦，水嬉犹记曲池图。\r\n金花却薦何人步，枉遣凌波襪缕濡。"
        },
        {
            "title": "集贤李金部知颍州",
            "content": "汝阴名郡拥朱轮，洛宅霜威尚袭人。\r\n门籍旧通仙禁近，书囊才补殿帷新。\r\n金华入侍知非晚，石柱题名又几春。\r\n莫恋桑郊停五马，蓬邱几观自生尘。"
        },
        {
            "title": "王寺丞借西第避暑因有寄赠",
            "content": "滕公甲第冠神州，书日青烟瓦上浮。\r\n南榭薰风偏解愠，北阶萱草更忘忧。\r\n朝回门闭人疑病，雨过凉生景似秋。\r\n角忱闲眠支体适，不知胡蝶是庄周。"
        },
        {
            "title": "李殿丞知广济军",
            "content": "钩盾從来司六尚，上林寻见惣三官。\r\n颁条忽去凭熊轼，赐对还曾近露盘。\r\n民瘼乍求应有术，天伦少别不成欢。\r\n陶朱旧邑无多远，魏阙归心且自宽。"
        },
        {
            "title": "予以缙云进士周启明长书呈秘阁黄少卿黄颇歎",
            "content": "缙云江外郡，封略古瓯中。\r\n早被唐虞化，已成邹鲁风。\r\n剖符曾出守，解榻值名公。\r\n失意嗟场藿，缄书附塞鸿。\r\n掷金才少敌，泣玉恨还同，\r\n后夜蓬山宿，知君必薦雄。\r\n\r\n【注释】：【原题】：\r\n予以缙云进士周启明长书呈秘阁黄少卿黄颇歎重作诗六韵美之因次韵和酬"
        },
        {
            "title": "石殿丞通判濮州",
            "content": "龙虎游從分不疏，忽闻新命佐鱼符。\r\n经旬苦雨淹行旆，几曲洪河贯郡图。\r\n浮蚁酒浓频举白，折膠风劲好弯弧。\r\n贤侯东道欢相得，期月民谣待袴襦。"
        },
        {
            "title": "枢密王左丞宅新菊",
            "content": "中枢多暇日，小圃占秋光。\r\n雕玉新成槛，繁金乍泛觞。\r\n陶离侵柳色，罗宅掩兰芳。\r\n芝影连虚室，萱丛接后堂。\r\n傅岩犹借雨，丰岭未飞霜。\r\n温树徧分荫，芸签亦斗香。\r\n交枝迷露井，坠叶黠横塘。\r\n桐录知延寿，千龄奉紫皇。"
        },
        {
            "title": "次韵和致仕李殿丞寅见寄之什因以纪赠",
            "content": "乡国驰名几十春，鸣臯一旦九天闻。\r\n翔鸾栖棘曾为吏，金鼎调梅未致君。\r\n百里象雷嫌碌碌，片言折狱厌云云。\r\n诗名已是齐康乐，笔力何曾减右军。\r\n抗表忽然干凤扆，拂衣殊欲谢人群。\r\n都缘梁苑慷为赋，且免钟山被勒文。\r\n清夜独吟牛渚月，高秋时望帝乡云。\r\n鲤庭禀训门逾盛，兰畹传芳气益薰。\r\n尽室远依洪井侧，直钩犹钓楚江濆。\r\n西山有乐应须铒，待看蜺旌入紫氛。"
        },
        {
            "title": "司农乐少卿知洪州",
            "content": "大农搜粟汉名卿，千里江西拥旆旌。\r\n腰下金龟三品绶，手中铜虎八州兵。\r\n属鞬牧伯趋庭见，骑竹儿童塞路迎。\r\n洪井主人今重士，肯教悬榻有尘生。"
        },
        {
            "title": "黄從事随军",
            "content": "买符来赴调，负羽去從军。\r\n五夜闻边角，三时看阵云。\r\n樽前还料敌，楯上更摛文。\r\n手笔人多许，须铭窦宪动。"
        },
        {
            "title": "洛意",
            "content": "蘅臯驻马独依依，寄恨微波带减围。\r\n泪迹不成双玉箸，身轻谁赋六铢衣。\r\n穿针静夜星榆出，摆手清晨雪絮飞。\r\n目断风簾旧巢燕，新看先傍杏梁归。"
        },
        {
            "title": "章频得解后之陕府谒严洪二從事",
            "content": "春闱犹隔闰，逆旅苦栖遑。\r\n忽尔游分陕，飘然出大梁。\r\n食贫忧桂玉，策蹇冒风霜。\r\n杏苑归期近，棠郊去路长。\r\n幕中逢旧友，岁晚在他乡。\r\n鸡黍且相对，休嗟髩发苍。"
        },
        {
            "title": "旧将",
            "content": "平生苦战忆山西，抚剑临风气吐霓。\r\n戟户当衢容驷马，髯奴绕帐列生犀。\r\n新丰酒满清商咽，武库兵销太白低。\r\n髀肉渐生衣带缓，早朝空听汝南鸡。"
        },
        {
            "title": "太常乐章三十首其二十一皇帝回仗干元殿奏采",
            "content": "礼成于郊，迎日之至。\r\n时乘六龙，天旋象魏。\r\n端门九重，虎贲万骑。\r\n四夷来王，群后辑瑞。\r\n\r\n【注释】：【原题】：\r\n太常乐章三十首其二十一皇帝回仗干元殿奏采茨之曲"
        },
        {
            "title": "奉和御製中和",
            "content": "佳节更春晦，长标令甲名。\r\n天渊摇绿浪，仙杏吐丹荣。\r\n连皷将惊蛰，高枝已变莺。\r\n云谣传下土，汉曲被新声。"
        },
        {
            "title": "王廷凭臻知庐州舒城县",
            "content": "颍水生贤自古奇，西游声价满京师。\r\n梁园献赋天将雪，潘县临民鬓未丝。\r\n南浦销魂分袂处，北堂献寿捧觞时。\r\n到官卧治成高趣，终日清谈吏不欺。"
        },
        {
            "title": "次韵和光禄黄少卿学士感恩书事十六韵",
            "content": "江夏门风盛，东吴族望高。\r\n才雄吐白凤，志大钓灵鼇。\r\n昔日参珠履，多年泛碧桃。\r\n陈琳巧书檄，谢客占风骚。\r\n曲宴飞三雅，沉机佐六韬。\r\n玳筵频岸帻，楯鼻几挥毫。\r\n托乘同归阙，临轩别赐袍。\r\n未离王俭幕，独得吕虔刀。\r\n粉署因扬歷，朱门更郁陶。\r\n淮南荒桂苑，骑省泣霜毛。\r\n去国踰千里，为郎歷几曹。\r\n和铅兼秘府，悬磬寓神臯。\r\n室静秋生白，庭闲雨长蒿。\r\n禁林俄召试，卿寺果垂褒。\r\n道在心无闷，恩深首重搔。\r\n依前领图史，紬绎肯辞劳。"
        },
        {
            "title": "送章頔归乡",
            "content": "芜秽休嗟负郭田，蹉跎自过鹿鸣筵。\r\n荆山玉璞空三献，梁苑风尘已十年。\r\n疏入禁中犹未报，赋成都下早曾传。\r\n独携书剑归闽岭，共泛烟波入楚天。\r\n獵獵酒旗邀举白，招招渔艇勸烹鲜。\r\n棋枰斗胜疑成癖，砧杵惊愁几废眠。\r\n驿路数程烦托乘，郡斋终日喜谈玄。\r\n如何弃我还家去，相送津亭一黯然。"
        },
        {
            "title": "又赠一绝",
            "content": "瑶水霓旌绮宴陈，汉宫渠怨露华新。\r\n谁然百炬金花烛，渡襪歌梁暗落尘。"
        },
        {
            "title": "答李光丞",
            "content": "豹尾森森拂画簷，久留雕辇阅牙签。\r\n字分三豕惭该博，馔费双鸡愧属厌。\r\n滥迹缙绅同北枳，草仪对禅待南鹣。\r\n相门兰玉裁新句，祇恐京城纸價添。"
        },
        {
            "title": "傀儡",
            "content": "鲍老当筵笑郭郎，笑他舞袖太郎当。\r\n若教鲍老当筵舞，转更郎当舞袖长。"
        },
        {
            "title": "元道宗弟兄东游",
            "content": "王谢江东推世胄，机云洛下振才名。\r\n忽思油幕從知去，便挈縢囊冒暑行。\r\n高第自须求甲乙，嘉招未用赴弓旌。\r\n待看万里抟羊角，即是三秋听鹿鸣。\r\n朝彦赋诗争送别，藩侯置驿定相迎。\r\n不知谁啖牛心炙，又见清谈一座倾。"
        },
        {
            "title": "戊申年七夕五绝",
            "content": "六幕西回斗转车，鲜云点缀玉钩斜。\r\n天孙已渡黄姑渚，阿母还来汉帝家。"
        },
        {
            "title": "次韵和席衢州忆洛阳春游十四韵",
            "content": "周汉经营迹未遐，山川形胜最堪嘉。\r\n前瞻阙塞千寻出，旁逗伊流一派斜。\r\n子晋凤笙调夜月，宓妃罗襪映朝霞。\r\n何人贳酒青楼晓，几处寻春紫陌赊。\r\n骏足每從金埒试，芳丛多展翠帷遮。\r\n出逢胜境争飞盖，归逼残阳竞走车。\r\n庭竹惹烟披嫩箨，臯兰裛露长新芽。\r\n嵩峰崷崒疑摩斗，洛水清泠欲见沙。\r\n万井闾阎真陆海，九重宫阙是天家。\r\n禁林日暖空啼鸟，御苑风微自落花。\r\n关路行人偏络绎，津桥贾客苦諠譁。\r\n何当献赋论迁鼎，便欲抛官学种瓜。\r\n江海三年劳梦想，田园二顷有生涯。\r\n应知父老沾尧花，长挈壶浆望翠华。"
        },
        {
            "title": "即日",
            "content": "急雨度前轩，池荷相对翻。\r\n峰奇云待族，蹊闇李无言。\r\n掩鼻生愁咏，披襟爽醉魂。\r\n一廛今已废，犹恋汉庭恩。"
        },
        {
            "title": "句",
            "content": "巍巍百尺楼上槐，来楼清密叶已繁。"
        },
        {
            "title": "读史学白体",
            "content": "易牙昔日曾蒸子，翁叔当年亦杀儿。\r\n史笔是非空自许，世情真伪后谁知。"
        },
        {
            "title": "太常乐章三十首其九酌献第五室奏大定之舞曲",
            "content": "赫赫太祖，受命于天。\r\n赤符启运，威加八埏。\r\n神武戡难，功无间然。\r\n翼翼丕承，亿万斯年。"
        },
        {
            "title": "又七首其五奉幣",
            "content": "醴齐良洁，有牲斯纯。\r\n大采玄冕，乃昭其文。\r\n王宫定位，粢盛苾芬。\r\n民事以叙，玄德升闻。"
        },
        {
            "title": "宋玉",
            "content": "兰台清吹指冠緌，薙草新居对渺瀰。\r\n丽赋朝云无处所，羁怀秋气动齎咨。\r\n三年送目愁邻媛，七泽迷魂怨楚辞。\r\n独有江南哀句在，更传馀恨到黄旗。"
        },
        {
            "title": "太常乐章三十首其三十皇帝御楼毕奏隆安之曲",
            "content": "肆类云华，淳熙溥将。\r\n雷雨丽泽，云物效祥。\r\n礼容济济，天威煌煌。\r\n大赉四海，富寿无疆。"
        },
        {
            "title": "爱诏修书述怀感事三十韵",
            "content": "太极垂裳日，中原偃革初。\r\n楼船秋发咏，衡石夜程书。\r\n好问虚前席，徵贤走传车。\r\n蓬莱侔汉製，煨烬访秦馀。\r\n紬绎资金匮，规模出玉除。\r\n纷纶开四部，秘邃接千庐。\r\n饫赐双鸡膳，亲回六尺与。\r\n华芝下阊阖，白羽拥储胥。\r\n望气成龙虎，披文辩鲁鱼。\r\n清光无咫尺，玄览亦踌躇。\r\n群彦挥铅笔，微生滥石渠。\r\n嵇康真懒慢，谢客本空疏。\r\n讲学情田埆，谈经腹笥虚。\r\n月凭依许劭，文体慕相如。\r\n雅饮欢娱洽，清言鄙吝祛。\r\n弥旬容出沐，终日喜群居。\r\n抚己惭鸣玉，归田忆荷锄。\r\n池笼养鱼鸟，章服裹猿狙。\r\n圜府愁尸禄，天阍愧弊裾。\r\n虚名同郑璞，散质类庄樗。\r\n国士谁知我，邻家或侮予。\r\n放怀齐指马，屏息度羲舒。\r\n寡妇宜忧纬，三公亦灌蔬。\r\n危心惟觳觫，直道忍蘧蒢。\r\n往圣容巢许，先儒美甯籧。\r\n晨趋歎劳止。夕惕念归欤。\r\n秦痔疏杯酒，颜瓢赖斗储。\r\n如谐曲肱卧，犹可直钩渔。\r\n矫矫龟衔印，翩翩隼画旟。\r\n一麾终遂志，阮籍去骑驢。"
        },
        {
            "title": "岁暮有怀",
            "content": "远辞金虎观，来守缙云城。\r\n鸣律行将尽，枯荄又向荣。\r\n匏瓜宣父欢，江海子牟情。\r\n求瘼曾无术，投虚岂有声。\r\n帝乡成久别，天吏苦遄征。\r\n漫貯青霞想，唯愁素发生。\r\n噔清慵揽辔，芜秽欲归耕。\r\n簿领非吾事，丹臺有姓名。"
        },
        {
            "title": "外弟张湜西游",
            "content": "六年随我客梁园，西上孤飞彻九门。\r\n抱璞有瑕唯歎命，润歧无托更销魂。\r\n秦关百二聊乘兴，汉牍三千待叫阍。\r\n赤日炎风雨京道，文章满腹与谁论。"
        },
        {
            "title": "十九哥赴舒州太湖簿仍得假归乡",
            "content": "初官佐邑少嗟咨，且喜乡关得告归。\r\n松菊门前三径在，烟波江上片帆飞。\r\n枌榆旧社虽堪恋，星火严程不可违。\r\n莫为栖鸾尚卑屑，悔将锦襖换簑衣。"
        },
        {
            "title": "秘阁舒职方知舒州",
            "content": "西昆册府控千庐，铅笔多年校鲁鱼。\r\n厌享双鸡太官膳，贪乘五马使君车。\r\n明光书省辞青琐，天柱仙坛访紫书。\r\n祇恐政成抛印绶，携家深入白云居。"
        },
        {
            "title": "七夕",
            "content": "东西燕子伯劳飞，新月如钩玉露垂。\r\n河鼓天孙信灵匹，鹊桥星渚有佳期。\r\n穿鍼乞巧佇立久，织素成章报答迟。\r\n定与黄姑享偕老，晋宫休插柰花枝。"
        },
        {
            "title": "景阳谏议赴馀杭",
            "content": "浙水东西两节旄，君今于此握戎韬。\r\n油囊仙姥流霞酒，鳅穴灵胥白鹭涛。\r\n盘石起家传典训，翘车开幕聘英髦。\r\n子牟江海终非久，剩鱠鲈鱼把蟹螯。"
        },
        {
            "title": "无题二首",
            "content": "露冷星翻月上弦，九枝银烛照金钿。\r\n应知韩掾偷香夜，犹记潘郎掷果年。\r\n天上明河虽可望，苑中高柳未经眠。\r\n乌啼人散青楼晓，堂下轻风转荚钱。"
        },
        {
            "title": "寄章徵君",
            "content": "水陆都无数舍程，鱼符龟印苦相萦。\r\n梦魂长绕龙门坂，姓字终悬月旦凭。\r\n鲍室清琴应独抚，融樽渌醑共谁倾。\r\n春深诗石苔衣驳，雨过书斋草带生。\r\n鸿实枕中初得术，丹臺籍上已题名。\r\n清谈宛有南朝体，嘉遯全忘北阙情。\r\n金马深严堪避世，沧浪清浅未沾缨。\r\n诸儒正议明堂事，轧轧蒲轮即奉迎。"
        },
        {
            "title": "题顯道人壁",
            "content": "心似寒灰不复然，寻常谈论即弥天。\r\n门临颍水多年住，法自曹溪几世传。\r\n儒士谁同翻贝叶，都人长见施金钱。\r\n翰林诗版分明在，曾与吾家有旧缘。"
        },
        {
            "title": "又以建茶代宣笔别书一绝",
            "content": "青管演纶都已竭，文揪争道恨非高。\r\n辄将北苑先春茗，聊代山中堕月毫。"
        },
        {
            "title": "建溪十咏其四陆羽井",
            "content": "陆羽不到此，標名慕昔贤。\r\n金瓶垂素绠，石甃湛寒泉。\r\n百汲甘宁竭，千金志不迁。\r\n真茶泛云液，一欢可延年。"
        },
        {
            "title": "送邵梁秀才",
            "content": "君家罨画溪，岁晚忽思归。\r\n密雪不献赋，流尘空化衣。\r\n购书藏屋壁，温席奉庭闱。\r\n清世莫招隐，垂天待一飞。"
        },
        {
            "title": "景德朝日三首",
            "content": "阳德之母，闰御寅实。\r\n得天久照，首兹三辰。\r\n正辞备物，肃肃振振。\r\n沦精降监，克享明福。"
        },
        {
            "title": "送张蜕秀才",
            "content": "许田流寓因相识，岁歷今移十二辰。\r\n别墅已荒三径草，素衣犹化九衢尘。\r\n悬瓢颜巷安贫久，泣玉荆山失意频。\r\n莫向明时便招隐，重来须醉杏园春。"
        },
        {
            "title": "妹婿黄补下第归乡",
            "content": "家风早占无双誉，乡薦曾居第一流。\r\n昆岭本期争片玉，疱刀谁料失全牛。\r\n风尘不住梁王苑，烟水还依楚客舟。\r\n应负男儿四方志，故园归去莫淹留。"
        },
        {
            "title": "留题南源院",
            "content": "路入藤萝十里馀，松窗萧灑竹房虚。\r\n燕巢新旧金人殿，蟲網纵横贝叶书。\r\n当昼风雷生洞穴，欲斋猿鸟下庭除。\r\n昔年曾此题诗句，犹拂流尘认鲁鱼。"
        },
        {
            "title": "黄觉东游",
            "content": "乡关迢递数千里，场屋蹉跎二十年。\r\n三献犹垂卞和泪，几人先著祖生鞭。\r\n风尘漫索长安米，禾黍全荒负郭田。\r\n关外贤豪遍投分，赵囊回日满金钱。"
        },
        {
            "title": "别聰道人归缙云",
            "content": "二年假守栝苍城，郡榻唯师即送迎。\r\n擣药几怜春漏永，调琴长待夜蟾生。\r\n心猿已伏都无念，海鸟相逢自不惊。\r\n送别秋郊岂成恨，白云青嶂是归程。"
        },
        {
            "title": "酬秘阁黄少卿因见所作洞霄宫碑且有题记",
            "content": "谯郡增严李母祠，神龟矫首负碑。\r\n豆萁已乏不休思，韭臼兼无绝妙辞。\r\n翠琰雄文惭内史，黄庭美翰枉羲之。\r\n蓬邱丽句偏相许，胜得山龙衮服披。"
        },
        {
            "title": "次韵和太僕钱少卿寄赠编修主人宋承旨李舍人",
            "content": "春官宗伯鲁诸生，翰苑纶闱占大名。\r\n一代典谟资润色，满朝文物仰悬衡。\r\n分班月殿趋金马，侍宴天池见五鲸。\r\n即日云屏应隔坐，不须东观待书成。\r\n\r\n【注释】：【原题】：\r\n次韵和太僕钱少卿寄赠编修主人宋承旨李舍人之什"
        },
        {
            "title": "欧阳使者监和州军",
            "content": "新剖牙璋出护军，使车归养指江濆。\r\n采衣楚国老莱子，白首长安万石君。\r\n虎眼波狂征棹忽，鲈鱼鱠美寿杯醺。\r\n东南极目无氛祲，不假横戈看阵云。"
        },
        {
            "title": "初秋属疾",
            "content": "潘郎已是入秋悲，属疾犹贪桂补羸。\r\n密雪才高閒赋笔，流波意远托琴丝。\r\n离愁尽日吟青案，蠲渴何人寄紫梨。\r\n昨夜西楼凉月满，清谈偏忆庾元规。"
        },
        {
            "title": "次韵和章頔见寄",
            "content": "鸡窗十载共论文，兰室依然有旧薰。\r\n雨雪共抛修竹苑，烟霞独访武夷君。\r\n随珠照乘元无类，天骥追风定不群。\r\n犬子赋成犹未献，飘飘词气已凌云。"
        },
        {
            "title": "建溪十咏其五梨山庙",
            "content": "唐季临兹郡，生祠已薦馨。\r\n声诗传乐府，廟貌载图经。\r\n画壁流尘暗，金碑古藓青。\r\n细民时请福，挝鼓赛遗灵。"
        },
        {
            "title": "太常乐章三十首其二十四皇帝正冬御殿文舞第",
            "content": "八佾俱陈，万邦有奕。\r\n既以象功，又以观德。\r\n进旅退旅，执籥秉翟。\r\n玄化怀柔，远人来格。\r\n\r\n【注释】：【原题】：\r\n太常乐章三十首其二十四皇帝正冬御殿文舞第一"
        },
        {
            "title": "荷花",
            "content": "绝岸疏烟合，回塘夕照和。\r\n水仙犹度曲，川后自收波。\r\n银汉桥横鹊，蘅臯襪溅罗。\r\n玉杯承露重，钿扇起风多。\r\n翠羽芳洲近，青丝快骑过。\r\n石城秋信断，搔首奈愁何。"
        },
        {
            "title": "金马",
            "content": "茂异纷纶集汉庭，求贤诏在竹书青。\r\n共趋金马门前路，谁识东方是岁星。"
        },
        {
            "title": "戊申年七夕五绝",
            "content": "玉女壶倾笑电频，白榆晴影接星津。\r\n神光奕奕云容薄，谁见淩波襪起尘。"
        },
        {
            "title": "殿院卞侍郎赴淮南转运",
            "content": "莎庭治行推尤异，梁苑声华占上流。\r\n早是都人避骢马，近陪计相运牙筹。\r\n东南转粟承新命，淮海扬旌到旧游。\r\n骑置非时陈密启，壶浆几处望行舟。\r\n黄金刻印大如斗，白简飞霜凛若秋。\r\n岁满功成来会課，多应便拜富人侯。"
        },
        {
            "title": "大理黄丞宗旦通判颍州",
            "content": "曾随征虏出萧关，又案公田汝水湾。\r\n南畝万箱增地利，西清三刻对天颜。\r\n一麾通守彤襜贵，九棘凭刑赤笔闲，\r\n闾里欢迎旧從事，随车雨气自应还。"
        },
        {
            "title": "赤日",
            "content": "赤日亭亭昼正赊，长风万里忆星槎。\r\n铜盘琼蕊三危露，素绠寒浆五色瓜。\r\n兰室冷光浮玉簟，柳营清吹逐金笳。\r\n翠微泉石终南路，千古离宫倚曙霞。"
        },
        {
            "title": "咏醉",
            "content": "刘伶石五斗，康成三百杯。\r\n欹斜星弁侧，嵬峨玉山颓。\r\n人语蜩螗沸，天形帟幕开。\r\n应知是狂药，何不学颜回。"
        },
        {
            "title": "同诸公寄阆州隆灵山王处士",
            "content": "玄晏先生早著书，圣朝未降輭輸车。\r\n满头霜雪机心息，三径蓬蒿俗客疏。\r\n千首好诗传辇轂，一枝仙桂耀门闾。\r\n汉庭得意真知己，应为清宵诵子虚。"
        },
        {
            "title": "次韵和族弟日华寄编修诸学士之什",
            "content": "锁闱漫喜尘通籍，蓬巷无人肯顾庐。\r\n天禄解潮才答客，集仙置使又修书。\r\n非烟缭绕萦珠網，流水潺湲逗石渠。\r\n何必银台号三昧，此中更好味真如。"
        },
        {
            "title": "无题三首",
            "content": "满天飞絮罥游丝，釦砌苔钱晦履綦。\r\n北渚自应流怨泪，东邻谁敢效颦眉。\r\n嫦娥桂独成幽恨，素女弦多有剩悲。\r\n几夕空机愁促织，银河休问报章迟。"
        },
        {
            "title": "再赋",
            "content": "舒女清泉满，黄姑别渚通。\r\n巴天迷峡雨，楚泽映江枫。\r\n思逐鲛丝乱，香愁翠被空。\r\n灑從琼蕊露，吹任石尤风。\r\n怨泪连疏竹，私书托过鸿。\r\n双鱼应共戏，休问叶西东。"
        },
        {
            "title": "灵隐长老归旧山",
            "content": "浮杯心与海鸥亲，驻锡王城忽过春。\r\n麟殿九旬谈妙法，曹溪一滴渡迷津。\r\n狂翻竹箭波随棹，侧布黄金地绝尘。\r\n白黑欢迎猿鸟喜，绀园风定雨花新。"
        },
        {
            "title": "中伏日省中当直",
            "content": "火云烘赫临中伏，青锁深严直右曹。\r\n吏散阶庭时纵步，诗成几案独挥毫。\r\n相乌影转风微起，仙掌阴斜日渐高。\r\n何处赐冰和郢酒，谁人割炙动鸾刀。\r\n紫泥封诏防稽缓，寒水浮瓜散郁陶。\r\n丞相忧边稀出沐，延英三刻岂知劳。"
        },
        {
            "title": "衢州阮比部学士得假归乡见过陋止留题诗什因",
            "content": "千骑駸駸赴郡初，曾迂旌旆访吾庐。\r\n天边谁识郎官宿，门外空回长者车。\r\n劝酒樽罍应引满，题诗屋壁是亲书。\r\n乡人闻有神仙客，远近争来看隼旟。\r\n\r\n【注释】：【原题】：\r\n衢州阮比部学士得假归乡见过陋止留题诗什因以谢之"
        },
        {
            "title": "重阳日忆远",
            "content": "逆旅重阳节，穷秋万里身。\r\n金英浮酒盏，珠泪湿衣巾。\r\n为客飘蓬远，思家落叶频。\r\n祇应蝴蝶梦，夜夜得相亲。"
        },
        {
            "title": "秋夕池上",
            "content": "莲塘带戈林，清吹涤烦襟。\r\n泉咽犹鸣玉，台倾旧築金。\r\n僵桃虫自蠹，怪石藓交侵，\r\n此夜悲秋客，烟蛩亦伴吟。"
        },
        {
            "title": "句",
            "content": "渡海鲸波息，登山豹雾清。"
        },
        {
            "title": "秋晚",
            "content": "秋晚弥岑寂，天空见泬寥。\r\n溪流拖白练，树叶剪红绡。\r\n露菊英初吐，霜钟韵渐调。\r\n清光开旭旦，爽气逐惊飚。\r\n鹰击秦原迥，鸿归楚水遥。\r\n星高汉将出，膠折虏兵骄。\r\n元亮田多废，安仁鬓恐凋。\r\n功名殊未立，对景自无憀。"
        },
        {
            "title": "应製赋射弓诗",
            "content": "水涨方塘绿，花开禁籞红。\r\n同瞻万乘主，亲御六钧弓。\r\n曲应驺虞节，春回太皡功。\r\n还须殪大兕，何祇落惊鸿。\r\n一箭天山定，三边虎穴空。\r\n浔陽射蛟者，宁与此时同。"
        },
        {
            "title": "次韵和阁长修书毕退朝下直寄诸学士之什",
            "content": "名园甲第接康衢，国典新成下直初。\r\n庭竹碧鲜吟不足，盘餐方丈食无馀。\r\n炉中九转神仙药，案上百函亲故书。\r\n仍说颜回今饮酒，秋来宁遣宴游疏。"
        },
        {
            "title": "朱侍郎致仕南归上特锡宴于玉津园仍诏两製三",
            "content": "征轮轧轧出皇都，行路咨嗟贤丈夫。\r\n天子特令供祖帐，国门聊且驻骊驹。\r\n旧僚送别倾三省，御醴分甘倒百壶。\r\n下诏已闻推异礼，乞言犹自渴嘉谟。\r\n冯公不是沈郎署，贺老缘何归鑑湖。\r\n明主恩深若为舍，梦魂应绕博山鑪。\r\n\r\n【注释】：【原题】：\r\n朱侍郎致仕南归上特锡宴于玉津园仍诏两製三馆并预其会以伸祖送辄赋诗美之"
        },
        {
            "title": "李御史",
            "content": "清晓乘聪出九逵，内朝簪笔坐前墀。\r\n天家御史非凡格，曾向崑崙服众芝。"
        },
        {
            "title": "次韵和慎詹事述上元宵会之欢寄诸同舍之什",
            "content": "休沐欣逢上元节，华堂高宴且盘桓。\r\n峨冠屡舞人多醉，刻烛狂吟夜向阑。\r\n月上珠簾侵座白，霜飞碧瓦透衣寒。\r\n铜壶漏彻东方曙，归骑纷纷未尽欢。"
        },
        {
            "title": "太常乐章三十首其四迎俎奏丰安之曲",
            "content": "丽碑割牲，以炰以烹。\r\n博硕肥腯，薦羞神明。\r\n祖考来格，享于克识。\r\n如闻謦欬，武燕以宁。"
        },
        {
            "title": "题张濬所居壁",
            "content": "三张旧族富英髦，仙墅重经散郁陶。\r\n深喜太邱家法在，须知定国里门高。\r\n分题每日摇鸡距，合宴常时把蟹螯。\r\n独感戴侯恩未报，徘徊不觉涕沾袍。"
        },
        {
            "title": "明德皇太后挽歌词五首",
            "content": "轩游云杳杳，舜孝日烝烝。\r\n椒壁还生沴，铜台亦罢登。\r\n亲桑宁复见，尝药遂无徵。\r\n拱木玄堂闵，凄凉烟雾凝。"
        },
        {
            "title": "十二月十四日大雪就赐近臣宴饮即事",
            "content": "向夕同云布海涯，丰年呈瑞在京华。\r\n相如赋就梁王苑，穆满歌傳阿母家，\r\n农畝三冬偏积润，朝衣六出旋成花。\r\n天恩锡宴醉归处，几里香街覆玉沙。"
        },
        {
            "title": "送观道人归故",
            "content": "迹寄浮屠教，心将汗漫游。\r\n无眠长达曙，却立动经秋。\r\n秘决神仙授，灵苗洞壑求。\r\n诛芭探虎穴，投仗涸龙湫。\r\n丹熟炉应冷，禅馀室更幽。\r\n登山不累息，入夏亦重裘。\r\n名已标真籍，身犹隐沃洲。\r\n逍遥访岩穴，迢递别林丘。\r\n徧览缙云境，还浮一叶舟。\r\n三千功欲满，鹤驭恐难留。"
        },
        {
            "title": "京府狱空降诏因寄大尹学士",
            "content": "长安恶少罢探丸，桴鼓声沉禁网宽。\r\n三尺旧章闲玉律，八行优诏下金銮。\r\n帝临宣室方前席，民值唐年恥画冠。\r\n终日讼庭无一事，早调伊鼎佐汤盘。"
        },
        {
            "title": "史馆盛学士以诗相贺因而答之",
            "content": "前年出守缙云城，曾枉骊歌慰远行。\r\n今日代言青锁闼，又披郢唱见深情。\r\n侧聆九奏都忘味，连得双金自满籯。\r\n红药阶前试吟嚼，胸中鄙吝一时平。"
        },
        {
            "title": "叶秘书温知蜀州江原县",
            "content": "秘省丞郎出字人，锦江偏好濯缨尘。\r\n酒壚千古风流地，花县三年烂熳春。\r\n白羽豫州慵草檄，青天蜀道厌摧轮。\r\n巴猿杜魄惊乡梦，莫遣霜华髩畔新。"
        },
        {
            "title": "次韵奉和知府温尚书送致政朱侍郎十六韵",
            "content": "拜章纳禄便归休，秘殿亲辞十二旒。\r\n阁笔罢批丹凤尾，拂衣初下六鼇头。\r\n非缘荆渚依刘表，定欲箕山访许由。\r\n北阙子牟终眷恋，南朝安石本风流。\r\n明庭顾遇违三接，别墅生涯治一邱。\r\n身健宁烦策鸠仗，心闲无復梦刀州。\r\n素风有子堪传遗，禅论将谁共对酬。\r\n白璧赐多应尚在，黄金散尽不须留。\r\n人钦雅誉芝兰馥，帝忆嘉言水石投。\r\n祖帐特令开上苑，归帆那肯待高秋。\r\n几程郵驿经浓暑，千里山川见旧游。\r\n已是抛官玉堂署，尚思陪宴井幹楼。\r\n时裁奏牍犹规谏，旋写丹经自校雠。\r\n乡里高门表阴德，国朝惇史记嘉猷。\r\n枌榆旧丛须重葺，香火前缘莫废脩。\r\n岁计将何资伏臘，龙阳千树木奴洲。"
        },
        {
            "title": "刘校理属疾",
            "content": "北窗风劲雪云繁，移疾端居避世喧。\r\n载酒谁过杨子宅，张罗休署翟公门。\r\n多才最许飘飘气，少别还销黯黯魂。\r\n促尔徘徊忆真赏，远天新月照黄昏。"
        },
        {
            "title": "郡中即事书怀",
            "content": "海隅为郡真卑屑，簿领沉迷箠楚喧。\r\n王事更逾星火急，吏曹何啻米鹽烦。\r\n甘棠听讼曾无倦，丹笔书刑幸不冤。\r\n境上送迎暂置驿，斋中宴喜懒开樽。\r\n逢人未免腰如磬，议政常防耳属垣。\r\n鲍臭恐将群小化，虫疑难与俗流论。\r\n却思寂寞栖天禄，争得逍遥似漆园。\r\n外地粗官如竹苇，一麾出守岂堪言。"
        },
        {
            "title": "喜贺梁三入翰林",
            "content": "六鳌云海冠蓬莱，玉署深严枕斗魁。\r\n汉殿论兵得颇牧，梁园作赋掩邹枚。\r\n趋朝御案香盈袖，侍宴仙茎露满杯。\r\n五色天书看视草，悬知独有长卿才。"
        },
        {
            "title": "偶书",
            "content": "朱轮远守未成欢。薄宦令人意渐阑。\r\n郡阁政清慵按吏，乡园路近欲休官。\r\n梅花绕槛惊春早，布水当簷觉夏寒。\r\n已是三年不闻问，何如归去把鱼竿。"
        },
        {
            "title": "此夕",
            "content": "此夕秋风臘败荷，玉钩斜影转庭柯。\r\n鲛人泪有千珠迸，楚客愁添万斛多。\r\n锦里琴心谁涤器，石城桃叶自横波。\r\n程乡酒薄难成醉，带眼频移奈瘦何。"
        },
        {
            "title": "七夕",
            "content": "清浅银河暝霭收，汉宫还起曝衣楼。\r\n共瞻月树怜飞鹊，谁泛星槎见饮牛。\r\n弄杼暂应停素手，穿针空待贶明眸。\r\n匆匆一夕填桥苦，不似人间有造舟。"
        },
        {
            "title": "次韵和右巡李端公见寄之什",
            "content": "首夏修时祭，斋居贵洗心。\r\n神光浮汉畤，薰吹发虞琴。\r\n偃树枝成盖，丰碑字有金。\r\n秘文窥宝籙，荣路厌朝簪。"
        },
        {
            "title": "民牛多疫死",
            "content": "南海逸风多失性，东吴喘月不逢医。\r\n一元祀典古所重，九谷民天命在斯。\r\n真相柅车宁致问，族庖更刃亦焉施。\r\n炎神厉鬼争为虐，渡虎消蝗复是谁。"
        },
        {
            "title": "大理黄丞宗旦使颍州",
            "content": "祥刑新佐张廷尉，出塞曾随霍冠军。\r\n露版裁书频倚马，甘泉献赋旧凌云，\r\n几瞻龙衮尧阶侧，暂驾星轺汝水濆。\r\n百万提封周製复，三千奏牍汉皇闻。\r\n依莲幕府游從近，聚米山川向背分。"
        },
        {
            "title": "闺思",
            "content": "征夫万里戍交河，塞外萧条朔气多。\r\n古壁暗蛩催夜织，朝来一叶下庭柯。"
        },
        {
            "title": "盛京宰单州武城县",
            "content": "子男印绶诸侯秩，邹鲁闾净太古风。\r\n兔苑胜游抛霰雪，琴台善政继丝桐。\r\n征途朔吹貂裘暖，祖席清歌蚁酒空。\r\n令弟严君俱应宿，时瞻悬象向南宫。"
        },
        {
            "title": "太常乐章三十首其十酌献第六室奏大盛之舞曲",
            "content": "穆穆太宗，与天合德。\r\n昧旦丕顯，干干翼翼。\r\n敷祐下民，时帝之力。\r\n永怀圣神，孝思罔极。"
        },
        {
            "title": "郡民以岁稔刑清相率为斋以报善政永嘉聂從事",
            "content": "为郡鹽瓯越，云泉兴未乖。\r\n欢谣乏襦袴，归思满荆柴。\r\n偶遂丰年望，潛将乐土偕。\r\n流民争襁负，凶黨绝椎埋。\r\n精力奸多露，清心政自谐。\r\n群生不疵疠，比屋已绥怀。\r\n轧诣金人宇，同修香积齐。\r\n漫劳歌邵父，方待拍洪崖。\r\n治行非忧异，传闻及等侪。\r\n雕章忽垂赠，属和愧淫哇。\r\n\r\n【注释】：【原题】：\r\n郡民以岁稔刑清相率为斋以报善政永嘉聂從事赋诗纪其事因依韵足成一百言以谢之"
        },
        {
            "title": "清风十韵",
            "content": "素魄离箕舌，鸣鸢载锦绸。\r\n微凉生玉宇，馀韵泛兰臯。\r\n竿转相乌数，厨摇萐莆劳。\r\n渚苹偏靃靡，苑树更萧骚。\r\n五斗梧初析，三年翼自高。\r\n陶窗时拂衽，楚榭正挥毫。\r\n尘箧悲鸾扇，云帆戒鹭涛。\r\n洞庭惊木叶，骑省欢霜毛。\r\n势好抟羊角，心终忆蟹螯。\r\n泠然知有待，仙寇异吾曹。"
        },
        {
            "title": "故蕲州玉刑部阁老挽歌五首",
            "content": "鸡省曾三入，鳌峰近十旬。\r\n命书批凤尾，谏疏逆龙鳞。\r\n按部朱轓远，悲秋素发新。\r\n茂陵终不起，遗札满埃尘。"
        },
        {
            "title": "次韵和李寺丞见寄之什",
            "content": "云章承诏祝高穹，夜聪空歌宿绛宫。\r\n正怯龟肠终日内，忽膞雁信五城中。\r\n八珍伊鼎鹽梅味，九夏尧厨萐莆风。\r\n苦恨斋居方慎独，朵颐大嚼与谁同。"
        },
        {
            "title": "史馆杨嵎学士以诗话及空门之事次韵和之",
            "content": "双树金言付嘱频，阎浮外护托王臣。\r\n谁知天禄草玄客，曾是灵山受记人。"
        },
        {
            "title": "福州古田宰李堪",
            "content": "由来百里应华星，何况牛刀乍发硎。\r\n五柳不须轻印绶，七闽聊且访图经。\r\n雪天畅饮连浮白，海县抄书剩杀青。\r\n公暇好裁封禅颂，圣皇将欲驾云亭。"
        },
        {
            "title": "郡斋西亭夜坐",
            "content": "凉颸初拂衽，皓魄正当轩。\r\n宿鸟林间定，流萤草际翻。\r\n苍茫迷野色，嘲{左口右哲}辩方言。\r\n角罢重城掩，渔归别浦喧。\r\n断蛩吟壞壁，寒杵出遥村。\r\n树影成帷密，滩声激箭奔。\r\n夜长风露泠，川迥水烟昏。\r\n对景都无寐，冥心契混元。"
        },
        {
            "title": "京师故人有以陇西鹦鹉遗予者因畜养之去年出",
            "content": "陇山秋树旧巢倾，远向江东逐旆旌。\r\n去国梦魂应缭烧，入春喉舌渐分明。\r\n一声警露何惭鹤，百转迁乔肯让莺。\r\n终日雕笼心不恋，经年丹嘴色犹轻。\r\n思归悒悒因成疾，顾主依依尚有情。\r\n死葬小园芳草地，夜来经雨绿苔生。\r\n\r\n【注释】：【原题】：\r\n京师故人有以陇西鹦鹉遗予者因畜养之去年出守缙云提挈而至性灵甚慧触类能言公退翫之常若不足忽遇疾而逝因命瘞于小园作诗一章聊以追悼认者无罪予以贵畜也"
        },
        {
            "title": "郑工部陕西随军转运",
            "content": "西鄙梚枪未扫除，营中慷慨请行初。\r\n三军粒食资心计，一月星郵待捷书。\r\n宣室喜闻延贾谊，茂陵久欢滞相如。\r\n谤言盈箧亲曾见，反间千金计岂疏。\r\n遗爱道傍喧竹马，先声塞外慑穷庐。\r\n冯唐莫欢淹郎署，博望还忻拥使国。\r\n陇右行收万里地，关中坐致九年储。\r\n牙筹羽檄皆吾事，才刃飘飘两有馀。"
        },
        {
            "title": "正冬御殿上寿乐章八首其三赐群臣第一盏酒宫",
            "content": "思皇多士，靖恭著位。\r\n鸣玉飞緌，锵锵济济。\r\n宴有折俎，以示慈惠。\r\n罔敢不祗，福禄来暨。\r\n\r\n【注释】：【原题】：\r\n正冬御殿上寿乐章八首其三赐群臣第一盏酒宫悬奏正安之曲"
        },
        {
            "title": "又七首其七饮福酒广安曲",
            "content": "簠簋既陈，吉蠲登薦。\r\n洗心防邪，肃祗祭典。\r\n陟降惟寅，笾豆有践。\r\n百禄咸宜，淳耀丕顯。"
        },
        {
            "title": "贺太僕钱少卿直秘阁",
            "content": "几年宿卫向周庐，频贡文章白玉除。\r\n才换月卿归少列，又来天禄校中书。\r\n东吴世胄王孙贵，北第门阑太僕居。\r\n春草题诗欺谢客，上林奏赋慕相如。\r\n石渠讲论应重席，翠辇巡游且奉车。\r\n禁籞风光暮春月，彯缨看是缀严徐。"
        },
        {
            "title": "夕阳",
            "content": "夕籁起汀葭，秋空送目赊。\r\n绿芜平度鸟，红树远连霞。\r\n水阔迷归棹，风清咽迥笳。\r\n高楼未成下，天际玉钩斜。"
        },
        {
            "title": "次韵和守邦道人寄编修诸学士之什",
            "content": "修书何幸佐铅黄，日接群英道自光。\r\n署近承明叨谒帝，赋成平乐谬为郎。\r\n孟坚已分酬宾戏，严助还思佩郡章。\r\n共忆东林社中客，满池莲叶吐清香。"
        },
        {
            "title": "太常李博士史馆孙秘丞相继奉使浙右博士至郡",
            "content": "北极分忧属，东瓯布惠和。\r\n曾蒙倾盖分，偶得枉帆过。\r\n郑驿非常速，融樽复几何。\r\n孙侯不假道，鄙我信为多。\r\n\r\n【注释】：【原题】：\r\n太常李博士史馆孙秘丞相继奉使浙右博士至郡以孙侯诗三章示予且以致意因次韵和酬"
        },
        {
            "title": "苏寺丞维甫知简州阳安县兼携家之任",
            "content": "神鸡缥碧马金精，西海桑田一掌平。\r\n苜蓿度关风渐劲，莓苔登栈雨新晴。\r\n琴斋尽室无归梦，锦里当壚奈宿酲。\r\n麈柄清谈且为政，莫贪蒟酱学论兵。"
        },
        {
            "title": "吴待问之蒙城簿",
            "content": "西来赴调合关繻，黄绶风尘厌九衢。\r\n祖席且同开口笑，公庭未免折腰趋。\r\n长安车马偏欺客，鲁国衣冠肯戏儒。\r\n共忆故园归计晚，旧游烟树隔重湖。"
        },
        {
            "title": "送僧归天宁万年禅院",
            "content": "暂别云山几度瓜，方袍初日耀兰芽。\r\n吟诗池上生春草，说法庭中散宝华。\r\n桂檝去依随岸柳，松轩归赏赤城霞。\r\n御书满箧新颁得，应向三吴到处夸。"
        },
        {
            "title": "次韵和系郡斋书事之什",
            "content": "竹使贪为郡，金门懒上书。\r\n征途沿木合，官舍类楼居。\r\n密叶藏啼鸟，澄潭躍戏鱼。\r\n波光摇岛屿，霁色露阎闾。\r\n圃蕙光风拂，山苗淑气嘘。\r\n开樽空爱客，函丈孰宗予。\r\n清唳频思鹤，长鸣几厌驴。\r\n颜贫一瓢足，嵇懒尺题疏。\r\n薄宦无劳说，长谣任所如。\r\n神明定来舍，庄室正虚虚。"
        },
        {
            "title": "槿花",
            "content": "宿雾初披縠，晨霞暂照梁。\r\n千金经换笑，七驾未成章。\r\n尘暗神妃襪，衣残侍史香。\r\n深情传宝瑟，终古怨清湘。"
        },
        {
            "title": "赵殿丞知河南县",
            "content": "鼎邑闾阎有古风，清谈为治自從容。\r\n官聊殿省通朝籍，路过津桥入县封。\r\n柳荫天衢时按辔，云生少室好搘筇。\r\n龙门旧有题名处，石壁苍苔驳几重。"
        },
        {
            "title": "又七首其六送神",
            "content": "悬象著明，照鹽下土。\r\n降福穰穰，德施周普。"
        },
        {
            "title": "次韵和慎大詹中秋待月寄西掖三舍人之什",
            "content": "凉飚送残暑，秋色望中新。\r\n天迥迷星斗，宵寒待月轮。\r\n境同牛渚上，诗寄凤池人。\r\n僚友东床客，冰清合许亲。"
        },
        {
            "title": "暑咏寄梅集贤",
            "content": "点缀鲜云紫宙宽，微风淅淅起霜纨。\r\n魏台清暑开冰井，汉殿延年啜露盘。\r\n天外一飞期汗漫，水边千亩忆檀乐。\r\n流波意密知音少，可得延陵为试观。"
        },
        {
            "title": "句",
            "content": "连天汉水鸭头春，乐府铜鞮艳曲新。"
        },
        {
            "title": "信道人归西京",
            "content": "寝邱遗业废多年，衣裓空藏命说篇。\r\n北阙上书陈祖德，上林结社会时贤。\r\n风尘不肯留京邑，龙象重归启梵筵。\r\n闻有道安虽未识，定应谈论已弥天。"
        },
        {
            "title": "故比部李郎中挽歌四首",
            "content": "雁序分台阁，春卿有职司。\r\n云屏三殿宴，绵蕝一王仪。\r\n风韵灵和柳，襟怀叔度陂。\r\n善人无复见，执绋泪空垂。"
        },
        {
            "title": "太常乐章三十首其二十皇帝饮福酒奏禧安之曲",
            "content": "祀帝圜丘，九州献力。\r\n礼行于郊，百神受职。\r\n灵祇格思，享我明德。\r\n天鉴孔昭，玄祉昭锡。"
        },
        {
            "title": "七夕",
            "content": "金壶漏滴正迢迢，灵匹相從在此宵。\r\n月魄婵娟乌绕树，河流清浅鹊成桥。\r\n云轻天上榆花没，风细炉中麝炷飘。\r\n寂寞堪怜观渡女，无眠耿耿望青霄。"
        },
        {
            "title": "次韵和表弟张湜秋霁之什",
            "content": "轻飚习习起青蘋，宿雾全开霁色新。\r\n高阁晴曦射疏牖，虚堂润气彻华茵。\r\n垫馀巾角曾衝雨，晦尽琴徽旋拂尘。\r\n楚泽潦收湖水白，归舟遥忆洞庭人。"
        },
        {
            "title": "威上人",
            "content": "五蕴已空诸漏尽，冢间行道十年馀。\r\n吟成南国碧云句，读徧西方贝叶书。\r\n清论弥天居士伏，高情出世俗流疏。\r\n问师心法都无语，笑指孤云在太虚。"
        },
        {
            "title": "明皇",
            "content": "玉牒开观检未封，斗鸡三百远相從。\r\n紫云度曲传浮世，白石標年凿半峰。\r\n河朔叛臣惊舞马，渭桥遗老识真龙。\r\n蓬山钿合愁通信，回首风涛一万重。"
        },
        {
            "title": "句",
            "content": "眼中人是面前人。关榆渐落边鸿过，\r\n谁劝刘郎酒十分。"
        },
        {
            "title": "次韵和昭收寄银台李舍人之什",
            "content": "柱下方书掌事机，深严侍從接论思。\r\n归鞍通德香街迥，前席延英书漏迟。\r\n菊径顿疏陶靖节，月楼偏忆庾元规。\r\n华堂宴集应难去，玉斝醇醪满劝谁。"
        },
        {
            "title": "鄱阳皮录事",
            "content": "松陵遗集占风骚，故国田园没海涛。\r\n三世青毡传旧物，十年黄绶欢徒劳。\r\n谢塘春草侵魂梦，潘县秋霜入鬓毛。\r\n鄱水黄金漫如粟，想君终不染脂膏。"
        },
        {
            "title": "许洞归吴中",
            "content": "春渚归艎不暂留，青丝如葆恐逢秋。\r\n骚人已得江山助，赋客终陪霰雪游。\r\n三径未荒休欢鹏，十浆先馈定惊鸥。\r\n洞庭霜橘疁田粟，岁计犹堪比彻侯。"
        },
        {
            "title": "无题",
            "content": "巫阳归梦隔千峰，辟恶香销翠被空。\r\n桂魄渐亏愁晓月，蕉心不展怨春风。\r\n遥山黯黯眉长敛，一水盈盈语未通。\r\n漫托鹍弦传恨意，云鬟日夕似飞蓬。"
        },
        {
            "title": "史馆陈太丞知寿州",
            "content": "忽佩鱼符下玉京，长安厩吏驾车迎。\r\n淮王旧地馀风物，太史新书见姓名。\r\n弩矢前驱殊觉贵，河梁执别岂胜情。\r\n小山丛桂图经古，白马骊驹道路荣。\r\n鹏海三千须击水，隼旟四十且专城。\r\n长淮月色秋宵好，应助诗人思转清。"
        },
        {
            "title": "弟伋归宁",
            "content": "一夕西风木叶飞，长安久客念庭闱。\r\n去随塞雁衔臣远，归值家鸡啄黍肥。\r\n负郭生涯同季子，澄江诗景必玄晖。\r\n帝城紫陌多尘土，免化轻云白紵衣。"
        },
        {
            "title": "咏华林书院",
            "content": "闻说华林院，名将阙里偕。\r\n生徒似东鲁，书籍胜西斋。\r\n俎豆儒风盛，埙箎乐韵谐。\r\n门闾双桂茂，编秩九流排。\r\n讲学搴纱幕，题诗挂粉牌。\r\n荀陈传旧族，游夏结同侪。\r\n红实州生橘，清阴世种槐。\r\n夜蟾穿户牖，晴瀑泻严崖。\r\n远客来千里，新恩出两阶。\r\n横经定何日，凭此寄幽怀。"
        },
        {
            "title": "休沐述怀寄秘阁钱少卿",
            "content": "风号电笑雨平阶，纨素微凉暗入怀。\r\n昼枕乍成园吏梦，晨蔬聊学太常齐。\r\n名惭引籍通丹地，心愧移文刻翠崖。\r\n大隐金门犹自适，日亲方朔听诙谐。"
        },
        {
            "title": "胡小著克顺知录州惠安县兼过南昌别墅",
            "content": "平明束简下兰台，海县鸣琴变滞才。\r\n厌说风尘住京洛，贪看雪浪架蓬莱。\r\n楚江归思鲈鱼鱠，随岸离筵竹叶杯。\r\n通德旧居旌阙在，辽东鹤驭少徘徊。"
        },
        {
            "title": "元奉宗宰绩溪",
            "content": "游梁度几春，时誉蔼天伦。\r\n家寄汀苹久，名题桂籍新。\r\n溪鳞清可数，泽雉到应驯。\r\n黟歙非难治，民风自古淳。"
        },
        {
            "title": "洞溪庆道人归上都",
            "content": "精庐宴坐十经秋，瓶钵近为千里游。\r\n又是浮杯过沦海，便应飞锡入皇州。\r\n弥天谈论降时彦，结社因缘背俗流。\r\n此去定知诸念息，祇除魂梦到东瓯。"
        },
        {
            "title": "夜宴",
            "content": "玉壶春漏咽铜龙，书栋尘飞曲未终。\r\n樽酒渌醅和蚁泛，窗灯红焰隔纱烘。\r\n水沉烟袅风微起，霜桧阴圆月正中，\r\n苦恨当关催夙驾，平明入谒未央宫。"
        },
        {
            "title": "诗一首",
            "content": "沤生复沤灭，二法本来齐。\r\n要识真归处，赵州东院西。"
        },
        {
            "title": "次韵和史馆盛学士朝退书怀之什",
            "content": "金壶待传点，瑶墀初辩色。\r\n闢仗开天阍，垂旒操斗极。\r\n百辟瞻尧眉，九州蒙禹力。\r\n朝政无阙遣，谏官惭旷职。"
        },
        {
            "title": "翰林王学士奉使两川",
            "content": "万里征西频告捷，九重喻蜀正裁书。\r\n忽闻召对浴堂殿，元是亲乘使者车。\r\n井邑凋残经乱后，军城鼓舞拜恩初。\r\n铜梁迢递驱驺骑，玉署深严锁直庐。\r\n星曆更须占李郃，雪园应恨欠相如，\r\n归来便在三台席，转与交亲礼数疏。"
        },
        {
            "title": "省中当直即事书怀兼简阁长李舍人",
            "content": "两掖深沉大帝居，紫微西省掌泥书。\r\n天阍启鑰趋朝后，侍史焚香起草初。\r\n五吏援毫才患少，万钱分膳食无馀。\r\n凤池荀令连宾阁，骑省潘郎对直庐。\r\n烟气霏霏生屋瓦，雷声隐隐度宫车。\r\n沧波满壁浮兰橑，修竹当轩荫绮疏。\r\n性懒无堪过叔夜，思迟多病似相如。\r\n缭垣直北银台路，拭目看君侍玉除。"
        },
        {
            "title": "次韵和主人喜诸客见过之什",
            "content": "金鸭喷香绕烛台，轻云散尽月光来。\r\n三千宾客连宵醉，十二城门彻晓开。\r\n何幸紫微容托乘，更烦红袖与传杯。\r\n明朝犹自放朝谒，心喜当关不见催。"
        },
        {
            "title": "廉上人归天台",
            "content": "旧住赤城华顶峰，桂岩芝崦白云重。\r\n弥天曾共习凿齿，人洛因寻陆士龙。\r\n寒烛伴吟经臘雪，雨花开讲过晨钟。\r\n浮沤一念归心起，本寺房前见偃松。"
        },
        {
            "title": "无题三首",
            "content": "合欢蠲忿亦休论，梦蝶翩翩逐怨魂。\r\n祇待倾城终未笑，不曾亡国自无言。\r\n风翩林叶迷归燕，露袅池荷触戏鸳。\r\n湘水东流何日竭，烟篁千古见啼痕。"
        },
        {
            "title": "劝石集贤饮",
            "content": "日上三竿宿雾披，章台走马帽簷欹。\r\n祇传祖席觞无算，肯顾尚书对有期。\r\n芸省繙经终寂寞，柳隄飞鞚好追随。\r\n灵均不醉真何益，千古离骚怨楚辞。"
        },
        {
            "title": "泪二首",
            "content": "锦字梭停掩夜机，白头吟苦怨新知。\r\n谁闻陇水回肠后，更听巴猿拭袂时。\r\n汉殿微凉金屋闭，魏宫清晓玉壶欹。\r\n多情不待悲秋气，祇是伤春鬓已丝。"
        },
        {
            "title": "故蕲州玉刑部阁老挽歌五首",
            "content": "东观未绝笔，西垣俄解龟。\r\n罢裁青纸诏，重入白云司。\r\n流落成三黜，聊翩换一麾。\r\n黄罔与滁上，应立去思碑。"
        },
        {
            "title": "次韵和润州刘度支见寄之什",
            "content": "卜隐林泉未有期，春田耕事欲凭谁。\r\n一辞左掖鸳鸾侣，两见南州橘柚垂。\r\n酌醴不妨留客醉，饮冰长是畏人知。\r\n颁条求瘼无他术，深恨期年报政迟。"
        },
        {
            "title": "别赋赏花一首",
            "content": "仙山灵沼五城西，晓日花光照彩霓。\r\n露濯冰蠶铺瑞锦，风吹水麝拆香脐。\r\n芳葩散採添蜂蜜，红片狂飘雜燕泥。\r\n曾认壶中旧春色，桃源重到路犹迷。"
        },
        {
            "title": "馆中新蝉",
            "content": "碧城青阁好追凉，高柳新声逐吹长。\r\n贵伴金貂尊汉相，清含珠露怨齐王。\r\n兰台密侍初成赋，河朔欢游正举觞。\r\n云鬓翠緌徒自许，先秋楚客已回肠。"
        },
        {
            "title": "明德皇太后挽歌词五首",
            "content": "轩星光太极，阴教正中闱。\r\n外戚黄金穴，深宫大练衣。\r\n雀台愁雾隔，驹隙暗尘飞。\r\n具阙三山路，飘飘仙驭归。"
        },
        {
            "title": "作坊魏使知隰州",
            "content": "几年供奉宣徽殿，一旦腰悬刺史鱼。\r\n戚里园林甲京洛，将坛家世阅诗书。\r\n离筵惜别空银榼，官舍思归梦玉除。\r\n四十专城谁不羡，骖驔千骑拥干旟。"
        },
        {
            "title": "句",
            "content": "前瞰琵琶州，后枕思禅寺。"
        },
        {
            "title": "姚起居赴两浙转运",
            "content": "吴会商功利，蓬邱辍史臣。\r\n同僚供祖帐，属郡望行尘。\r\n富国催流马，编年废获麟。\r\n橐鞬二千石，襦袴几州人。\r\n名姓丹台籍，封疆析木津。\r\n片言空犴狱，密启到钩陈。\r\n且运方船粟，初尝千里蒪。\r\n江山助诗思，新咏掩汀蘋。"
        },
        {
            "title": "后苑赏花钓鱼应製",
            "content": "宜春小苑斗城旁，锡宴群仙奉紫皇。\r\n汉沼乳鱼偏傍钓，青陵舞蝶自寻芳。\r\n波平赘背浮昆阆，日转金茎艳赭黄。\r\n满酌流霞侍臣醉，暖风宫蕊雜炉香。"
        },
        {
            "title": "次韵和集贤李博士中元日见寄",
            "content": "凤池容出沐，蜗舍喜端居。\r\n罢草芝泥诏，闲看紫素书。\r\n曲肱销永昼，行药绕前除。\r\n鬓换二毛近，林凋一叶初。\r\n香街连甲第，席户望朝车。\r\n暂别同心友，还嗟会面疏。"
        },
        {
            "title": "奉和御製喜降时雪七言四韵诗",
            "content": "一夕香街布玉尘，檀乐劲节露贞筠。\r\n免园置酒皇欢洽，柏殿赓歌睿唱新。\r\n麦秀原田初望岁，花开苑树忽惊春。\r\n丰穰薦瑞民心悦，高下还随帝泽均。"
        },
        {
            "title": "建溪十咏其三朗山寺",
            "content": "层峦连近郭，占胜有招提。\r\n宿雾昏金像，飞泉溅石梯。\r\n钟声空谷答，塔影乱云齐。\r\n千骑时来此，寻幽独杖梨。"
        },
        {
            "title": "章琮赴广州东莞簿",
            "content": "抱璞曾三献，悲秋忽二毛。\r\n十年嗟不调，一命尚徒劳。\r\n互市通蛮货，公田入海涛。\r\n贪泉虽酌饮，未肯梁脂膏。"
        },
        {
            "title": "魏奉礼昭文知吉州龙泉县",
            "content": "平昔登龙坂，因缘识玉人。\r\n庭中华毂满，膝下彩衣新。\r\n少列悲先露，高堂泣累茵。\r\n嘉宾碣馆闭，遗业寝邱贫。\r\n弓冶传家久。弦歌宰邑频。\r\n循良同汉吏，惠爱及齐民。\r\n又出夷门去，还临灨水滨。"
        },
        {
            "title": "王中庸赴河南鞏县尉",
            "content": "春风祖席引香醪，白马骊驹草色袍。\r\n官舍前鹽两京道，居民半杂五陵豪。\r\n卑飞碌碌犹栖棘，馀地飘飘暂鼓刀。\r\n捧檄初同昔人喜，不应搔首欢徒劳。"
        },
        {
            "title": "皇甫太博知苏州",
            "content": "长洲连岁得贤君，十万人家煦若春。\r\n激箭波狂浮书舸，散丝雨细逐朱轮。\r\n郡斋诗石铺轻藓，公宴歌喉落暗尘，\r\n未得休官作逋客，河梁归思满鲈蒪。"
        },
        {
            "title": "正冬御殿上寿乐章八首其一皇帝举寿酒宫悬奏",
            "content": "天威煌煌，山龙采章。\r\n庭实旅百，上公奉觞。\r\n拱揖群后，端委垂裳。\r\n永锡难老，万寿无疆。\r\n\r\n【注释】：【原题】：\r\n正冬御殿上寿乐章八首其一皇帝举寿酒宫悬奏和安之曲"
        },
        {
            "title": "句",
            "content": "世人何人最得闲，司谏拂衣归华山。"
        },
        {
            "title": "初秋夜坐",
            "content": "明河如练出城隅，朱火西流暑气徂。\r\n顾兔一轮浮月桂，流萤数点入烟芜。\r\n迢迢宫漏传银箭，淅淅天风下白榆。\r\n岸帻微吟自忘寐，披衣闲起绕庭梧。"
        },
        {
            "title": "义门胡生南归",
            "content": "南国乌衣族，东京伯始孙。\r\n一枝须折桂，六阙旧旌门。\r\n归思鲈鱼脍，离筵竹叶樽。\r\n秋风正摇落，楚客莫销魂。"
        },
        {
            "title": "禁直",
            "content": "凤楼鸳瓦蟾波湿，众籁声沉百虫蛰。\r\n仙盘云表露成霜，何人夜斗年衣泣。\r\n芝泥香熟封诏书，河汉西倾移斗车。\r\n阴风槭槭起庭树，寒澌戛戛鸣宫渠，\r\n千庐递唱传宵警，海山鳌背蓬壶顶。\r\n金缸珠网结绮钱，玉井银休垂素绠。\r\n前席受釐询硕生，观书百斤须中程。\r\n投签乍应严鼓节，求衣误听苍蝇声。\r\n渴乌漏尽繁星曙，鱼鑰建章开万户。\r\n初日瞳昽艳屋梁，鸣鞭一声下天路。"
        },
        {
            "title": "章群下第东归",
            "content": "卓荦修词有古风，计偕西上剧飘蓬。\r\n梁园失意三春月，闽岭思归一亩宫。\r\n且喜还家仪舌在，莫嗟为客赵囊空。\r\n九天下诏崇儒术，好绝韦编待至公。"
        },
        {
            "title": "王殿丞举通判桂州",
            "content": "科名得玉向昆邱，家世长淮入海流。\r\n通籍殿中钩盾省，颁条岭外桂林州。\r\n汉皇前席期清夜，楚客归帆指素秋。\r\n父老欢闻邻郡政，壶浆千里待鸣驱。"
        },
        {
            "title": "大理徐寺丞元榆知越州诸暨县",
            "content": "子山词赋动南朝，近佐名卿掌玉條。\r\n治邑还持尘尾柄，携家便泛木兰桡。\r\n谢塘春昼偏多思，潘鬓秋风苦未凋。\r\n种秫公田供酩酊，弹琴官舍助逍遥。\r\n去程千里随实雁，宿馆三更听落潮。\r\n闻道临安有仙穴，莫抛印绶採芝苗。"
        },
        {
            "title": "李四赴歙州",
            "content": "分直蓬邱未再期，江东去去拥旌麾。\r\n名通南省郎官籍，卷续新安郡政诗。\r\n卢观清风留汗简，鸰原高韵忆吹箎。\r\n故人别后频南望，想见森森琼树枝。"
        },
        {
            "title": "大名府大安阁主道者",
            "content": "释子修行与众殊，铜臺连接起精庐。\r\n群公共结二林社，万乘曾回六尺舆。\r\n衣惹天香亲御座，阁成云構倚晴虚。\r\n浮生自恨犹贪禄，未得同翻贝叶书。"
        },
        {
            "title": "董给事知洪州",
            "content": "豫章南国一都会，夕拜东臺最上流。\r\n捧诏暂辞青锁闼，携家便泛木兰舟。\r\n褰帷听讼民谣洽，解榻延宾主礼优。\r\n祇恐徵黄在朝暮，西山灵药未容求。"
        },
        {
            "title": "丽水甄殿丞移疾请告",
            "content": "数日不逢黄叔度，胸中鄙吝一时生。\r\n如何民瘼偏能疗，却是诗魔未得平。\r\n夏景清和妨命驾，玄臺寂寞阻飞觥。\r\n欲亲高论无由得，须作文殊问疾行。"
        },
        {
            "title": "留题张彝憲池亭",
            "content": "萧灑危亭枕碧池，昔年飞盖此追随。\r\n正逢五彩承颜日，兼是三荆并秀时。\r\n夜坐不知银汉没，春游长诉玉杯迟。\r\n如今罢郡重登赏，喜见扶风旧白眉。"
        },
        {
            "title": "庭榴",
            "content": "得种從西域，移根在帝乡。\r\n鲜葩猩染血，美味蔗为浆。\r\n入献殊诸果，敷荣后众芳。\r\n丹房高照日，绿叶半凋霜。\r\n酿酒扶南国，题诗白侍郎。\r\n浓阴兼茂实，相对度炎凉。"
        },
        {
            "title": "太常乐章三十首其十一皇帝饮福酒奏禧安之曲",
            "content": "嘉栗旨酒，博腯牲牷。\r\n神鉴孔昭，享兹吉蠲。\r\n夙夜毖祀，孝以奉先。\r\n永锡纯嘏，功格于天。"
        },
        {
            "title": "小园秋夕",
            "content": "鸿都归晚直城赊，墙外连营咽暮笳。\r\n玉井梧倾犹待凤，金塘柳密更藏鸦。\r\n心摇云阙传疏漏。目断星津过迥槎。\r\n已是秋来移带眼，可堪玄鬓有霜华。"
        },
        {
            "title": "偶怀",
            "content": "银砾飞晴霰，兰英湛冻醪。\r\n年光侵葆发，春恨寄云袍。\r\n燕重衔泥远，鸿惊避弋高。\r\n平生林壑志，误佩吕虔刀。"
        },
        {
            "title": "太常乐章三十首其二皇帝行奏隆安之曲",
            "content": "祼鬯溥将，宾尸在位。\r\n玄德升闻，孝思光被。\r\n公卿庶政，传御师氏。\r\n至诚感神，福禄来暨。"
        },
        {
            "title": "送章安世赴举",
            "content": "萤烛辛勤十载馀，蔼然高价满州闾。\r\n一枝未折仙人桂，千里又随乡老书。\r\n梁苑雪花成赋后，禹门雷鼓化鳞初。\r\n山城日日望春榜，莫遣南来音信疏。"
        },
        {
            "title": "杨日华宰钱塘",
            "content": "洛社负才名，吾宗占宁馨。\r\n闻诗趋鲁室，袭庆坠鱣庭。\r\n力学窥堂奥，孤飞彻杳冥。\r\n一枝攀绿桂，百里应华星。\r\n汉网何曾密，吴欢正好听。\r\n油囊满醇酎，千日莫期醒。"
        },
        {
            "title": "登楼",
            "content": "危楼高百尺，手可摘星晨。\r\n不敢高声语，恐惊天下人。"
        },
        {
            "title": "送张无梦归天台山",
            "content": "小隐琼台布水边，独披金诰味重玄。\r\n晨凫化舄趋轩室，秋鹭翻涛逐楚船。\r\n养鹤七年知善舞，种芝三秀旧成田。\r\n飙轮不驻劳宸眷，犀管裁章与世传。"
        },
        {
            "title": "代答",
            "content": "征车苦迢递，节物感愁辛。\r\n已入授衣月，那经落帽辰。\r\n金樽难独酌，宝瑟任生尘。\r\n把菊流双泪，谁知忆远人。"
        },
        {
            "title": "建溪十咏其二北苑焙",
            "content": "灵芽呈誉舌，北苑雨前春。\r\n入贡先诸夏，分甘及近臣。\r\n越瓯犹借渌，蒙顶敢争新。\r\n鸿渐茶经在，区区不遇真。"
        },
        {
            "title": "文慧大师归蜀",
            "content": "南宗傅法了，汉殿赐衣新。\r\n归路峨眉雪，旧房京洛尘。\r\n天花飘讲席，海月照吟身。\r\n谁结香灯社，金门近贵臣。"
        },
        {
            "title": "再别陈建州因以抒意",
            "content": "北阙多年作侍臣，一枝烟雨忆南闽。\r\n留连五鼓趋丹禁，健羡双旌拥书轮。\r\n离畔菊荒环堵宅，山中鹤怨未归人。\r\n州民剌字空漫灭，目断东方千骑尘。"
        },
        {
            "title": "柳绅归缙云",
            "content": "东瓯别业寄秋云，平昔题桥墨尚存。\r\n故郡曾登太守榻，上都频扫相君门。\r\n挥毫月殿香盈袖，锡宴星津酒满樽。\r\n归去吏民如问我。"
        },
        {
            "title": "邵奉礼归乡",
            "content": "应製曾亲白玉除，桐君溪畔是幽居。\r\n未登王子洛宾岁，已读黄香东观书。\r\n万里归宁承汉诏，三牲供膳奉潘舆。\r\n水衡得俸诚堪喜，莫便挥金学二疏。"
        },
        {
            "title": "送章四十舅翁东归",
            "content": "乡黨共推贤，干名二十年。\r\n早怀荆岫璞，迟下祖生鞭。\r\n敢谏书无报，徒行履欲穿。\r\n圣朝公道在，搔首赋归田。"
        },
        {
            "title": "集贤宿直寄中书李梁二舍人",
            "content": "耿耿银釭照直庐，西风黄叶满庭除。\r\n愁心不忍闻宾雁，病眼犹能拾蠢鱼。\r\n欹枕微吟空展转，绕廊闲步自踌躇。\r\n铜龙漏滴传钩盾，玉兔光芒射绮疏。\r\n薄宦久淹沧海郡，故交多入紫垣居。\r\n洛阳已在拜尘后，宣室那逢膝席初。\r\n投阁寂寥深自愧，抱关憔悴擬何如。\r\n宁思西掖五花判，且補河东三篋书。\r\n桑梓任抛万里外，蓬莱试住十年馀。\r\n释之不调嵇康懒，终待休官学灌蔬。"
        },
        {
            "title": "次韵和盛博士喜梅大丞授户部判官",
            "content": "新来乘传抵秦川，会府须才果峻迁。\r\n应见流钱從地上，物闻聚米向君前。\r\n声华南国推高士，名姓丹台缀列仙。\r\n每话官曹苦拘束，归家长是夕阳天。"
        },
        {
            "title": "因与西廰参政侍郎弈棋予輸纸笔砚三物以诗见",
            "content": "多年燥吻苍苔砌，秃尽江南石上毫。\r\n五色蛮牋犹有剩，一拳端砚岂胜劳。\r\n萧斋幸预谈宾末，谢墅深降弈思高。\r\n微物供堂方犹豫，丹青笔下枉风骚。\r\n\r\n【注释】：【原题】：\r\n因与西廰参政侍郎弈棋予輸纸笔砚三物以诗见徵属宣毫适尽但送蜀笺端砚继以此章"
        },
        {
            "title": "史馆高司谏绅知华州",
            "content": "谏署才闻满岁迁，分符便见入秦川。\r\n援毫厌赋梁园雪，缓辔闲看华嶽莲。\r\n竹简汗青妨约史，缣囊封皂且论边。\r\n三峰洞穴多灵药，莫便抛官去学仙。"
        },
        {
            "title": "太常乐章三十首其十九初献奏禧安之曲",
            "content": "大报于帝，玄德升闻。\r\n酬齐良洁，姿盛苾芬。"
        },
        {
            "title": "太常乐章三十首其三皇帝奠幣奏瑞文之曲",
            "content": "淳精育物，瑞木成文。\r\n元气陶冶，非烟郁纷。\r\n玄贶昭格，至和所薰。\r\n登歌裸献，肸蠁如闻。"
        },
        {
            "title": "故蕲州玉刑部阁老挽歌五首",
            "content": "近署罹官谤，清淮绾郡章。\r\n平生不佞佛，晚岁尚为郎。\r\n得疾因卑湿，为文足感伤。\r\n才蒙宣室召，奄忽欢云亡。"
        },
        {
            "title": "章徵君见和所寄诗再次本韵酬赠",
            "content": "武夷山秀建溪清，身隐心闲事不萦。\r\n前古是非为己任，故乡人物与谁凭。\r\n劝农春垅巾频折，逢客秋郊盖暂倾。\r\n彩服趋翔娱寿母，绛帷谈论诱诸生。\r\n颍流洗耳殊非达，谷口躬耕亦近名。\r\n博弈自堪销永日，丝桐兼得助高情。\r\n莫嫌霜雪将侵鬓，须歎尘埃渐满缨。\r\n早晚鸣驺催上道，圣君虚左欲相迎。"
        },
        {
            "title": "译经光梵大师",
            "content": "薪火灭双林，谁传七佛心。\r\n译筵香篆绝，经叶蠹鱼侵。\r\n猊座云雷歇，龙宫岁月深。\r\n青莲流半偈，白马度千岑。\r\n大士招提启，明君羽葆临。\r\n封翻天竺字，助发海潮音。\r\n空界花成雨，仁祠地布金。\r\n九旬谈妙理，三接简宸襟。\r\n净社延居士，生台集野禽。\r\n琅函香拂袂，柰苑树交阴。\r\n文字蹄求兔，机缘芥值针。\r\n龙华他日会，应记洛生吟。"
        },
        {
            "title": "又七首其二奉幣嘉安曲",
            "content": "博硕肥腯，以炰以烹。\r\n嘉栗旨酒，有瀰斯盈。\r\n殽蔌维旅，肃肃蒸蒸。\r\n吉蠲备物，享于克诚。"
        },
        {
            "title": "秘阁赐讌送右谏议大夫种放得假归终南山应製",
            "content": "琐闱聊辍皂囊封，赐告归寻一畝宫。\r\n关路蒲轮千里远，严扉蕙帐几年空。\r\n百壶天酒凝甘露，二雅宸章掩大风。\r\n旧隐暂还非久住，心期献可沃尧聪。"
        },
        {
            "title": "坐中朱博士言今荆南张谏议典襄阳日尝留意一",
            "content": "駸駸五马江陵去，寂寂双娥汉水头。\r\n一曲歌终眉黛歛，十分酒尽泪珠流。\r\n阳春郢客传新唱，暮雨高堂梦昔游。\r\n琼树无人敢亲近，章台京兆不胜愁。\r\n\r\n【注释】：【原题】：\r\n坐中朱博士言今荆南张谏议典襄阳日尝留意一妓公颇畏内终不得近及移郡荆渚泣别郵亭乃为歌词流布巴郢予感其事赓而成诗"
        },
        {
            "title": "次韵和翰林师学士赠伦上人新居之什",
            "content": "一径雨苔深，新居雅称心。\r\n天花飘昼讲，池草伴春吟。\r\n施食山禽下，题门野客寻。\r\n此中堪宴坐，何必在双林。"
        },
        {
            "title": "次韵和盛博士寄许州任從事之什",
            "content": "射策曾攀郄桂枝，從军犹赋仲宣诗。\r\n陈琳草檄应非久，贡禹弹冠素有期。\r\n梁苑胜游思霰雪，浔阳旧隐废茅茨。\r\n初筵樽斝不须恋，正好公车自薦时。"
        },
        {
            "title": "十六兄赴韶州從事",
            "content": "魏帝台边拂战尘，初平山畔彩衣新。\r\n又攀高柳隋堤暮，却寄寒梅庾岭春。\r\n韶石间寻张乐地，曹溪首访司空人，\r\n男儿平昔四方志，莫厌区区走双轮。"
        },
        {
            "title": "钱易赴蕲春",
            "content": "名重星垣试，官闲月寺中。\r\n竹符千里郡，花浪一帆风。\r\n尘隙驹從度，霞觞酒莫空。\r\n公堂封笔塚，郵舍递诗筒。\r\n骚客休怀楚，词臣合薦雄。\r\n长庚谪仙骨，须入抃鼇宫。"
        },
        {
            "title": "明德皇太后挽歌词五首",
            "content": "世载河山誓，门无恩泽侯。\r\n公桑空趼馆，仙药阻蓬邱。\r\n悯册藏幽壤，哀笳咽素秋。\r\n后宫彤管在，千古纪徽猷。"
        },
        {
            "title": "太常乐章三十首其二十六武舞第一",
            "content": "武功既成，缀兆有翼。\r\n以节八音，以象七德。\r\n俣俣蹲蹲，朱干玉戚。\r\n发扬蹈厉，其仪不忒。"
        },
        {
            "title": "与客启明",
            "content": "越客逃名误凿坯，汉庭初聘碧鸡才。\r\n操心四十知无惑，削牍三千恥自媒。\r\n苦吟多年依洛社，赋成他日上兰台。\r\n郡斋悬榻流尘满，七见东风落楚梅。"
        },
        {
            "title": "建溪十咏其八仙人洲",
            "content": "寒潭吞别派，孤屿屹中流。\r\n昔有骖鸾客，因名坠马洲。\r\n洪波长赴海，碧树几经秋。\r\n城郭何年变，空闻鹤语愁。"
        },
        {
            "title": "送僧归越州",
            "content": "旧房稽岭锁春苔，猿鸟欢迎振锡回。\r\n花雨六时飘讲席，樵风千里送浮杯。\r\n一乘了义刳心学，三藏真文盥手开。\r\n迹似孤云本无滞，飘飘新到帝乡来。"
        },
        {
            "title": "冬夕与诸公宴集贤梅学士西斋分得今夕何夕探",
            "content": "今夕知何夕，良交会以文。\r\n烛花寒旋落，漏滴远稀闻。\r\n酒面轻浮蚁，歌喉细遏云。\r\n明河光未没，候管气初分。\r\n玉笛梅花怨，金炉蕙草焚。\r\n唯愁曙光发，搔首欢离群。\r\n\r\n【注释】：【原题】：\r\n冬夕与诸公宴集贤梅学士西斋分得今夕何夕探得云字"
        },
        {
            "title": "秋夜对月",
            "content": "孤云飞陇首，顥气满商中。\r\n警鹤仙盘外，圆蟾浴殿东。\r\n浦寒珠有泪，岩迥桂生风。\r\n星彩沉榆荚，霜华袭桂丛。\r\n光摇银烛乱，影射玉壶空。\r\n露馆迷秦甸，冰台接魏宫。\r\n绕枝惊暗鹊，促杼思阴虫。\r\n更想离居恨，回肠几处同。"
        },
        {
            "title": "史馆张学士知婺州",
            "content": "鸾掖分符又出麾，津亭目送片帆飞。\r\n暂随越鸟栖烟树，重许吴侬见锦衣。\r\n属邑行春熊轼稳，公堂卜夜蟹螯肥。\r\n隐侯带眼看成缓，双阙恩深更忆归。"
        },
        {
            "title": "送石枕与参政王给事",
            "content": "千石碧潭秋水骨，琢成孤枕冷于冰。\r\n因为江外朱轮守，得自林閒白足僧。\r\n月幌光寒吞桂魄，暑轩气爽压梅蒸。\r\n奇章好尚非流俗，愿向萧斋代曲肱。"
        },
        {
            "title": "柳噪竹",
            "content": "好在碧坛湾，丛底度岁寒。\r\n何堪栽凤律，祇好製鱼竿。\r\n拂水烟稍润，含风剑叶攒。\r\n芳荫聊奉庇，君试仰天看。"
        },
        {
            "title": "石砚",
            "content": "磊磊涧中石，成形本一拳。\r\n墨池遗号古，笔阵用功偏。\r\n得在燕台侧，採從崑岫巅。\r\n剖非藏赵璧，练合补娲天。\r\n偶自他山上，来参绛帐前。\r\n光荣登玉案，挥灑助花牋。\r\n注水蟾蜍滴，题诗玳瑁筵。\r\n如何班定远，发愤便轻捐。"
        },
        {
            "title": "已亥年十月十七大雪",
            "content": "六出俄呈瑞，三农始告休。\r\n兔园陈旨酒，金屋御重裘。\r\n垅麦青犹短，臯兰紫尚稠。\r\n严飚一夕起，瑞霰满空浮。\r\n林逈琼花吐，峰孤玉笋抽。\r\n疏鳞镂屋瓦，净练曳溪流。\r\n北户寒威盛，南方沴气收。\r\n时和人富寿，卒岁好优游。"
        },
        {
            "title": "閤门廖舍人知袁州",
            "content": "駸駸五马动征尘，太守风流世绝伦。\r\n身事汉庭为小相，家传楚国是骚人。\r\n烟波莫歎重湖远，桑梓仍将别墅鄰。\r\n麦穗微黄稻苗绿，朱轓入境便行春。"
        },
        {
            "title": "正冬御殿上寿乐章八首其八礼毕降坐宫悬奏隆",
            "content": "被衮当阳，穆穆皇皇。\r\n击石拊石，颂声洋洋。\r\n和乐优洽，终然允臧。\r\n礼成而退，荷天百祥。\r\n\r\n【注释】：【原题】：\r\n正冬御殿上寿乐章八首其八礼毕降坐宫悬奏隆安之曲"
        },
        {
            "title": "樱桃",
            "content": "离宫时薦罢，乐府艳歌新。\r\n石髓凝秦洞，珠胎剖汉津。\r\n三桃聊并列，百果独先春。\r\n清籞来君赐，雕盘助席珍。\r\n甘馀应受和，圆极岂能神。\r\n楚客便羊酪，归期负紫莼。"
        },
        {
            "title": "旅中重阳有怀乡国",
            "content": "嘉节临重九，羁游托异乡。\r\n萸房谁系臂，菊蕊懒浮觞。\r\n野渡宾鸿急，村田晚稻黄。\r\n悲秋更怀土，祇恐鬓成霜。"
        },
        {
            "title": "次韵和酬永嘉聂從事除夜之什",
            "content": "三百六旬今夜尽，寥寥虚室独凝神。\r\n莲城五鼓欲催晓，梅岭一枝先报春。\r\n邹律渐吹阴谷暖，尧蓂看榜土阶新。\r\n海隅留滞年华长，坐对寒釭浩歎频。"
        },
        {
            "title": "胡祕丞知浔州",
            "content": "兰台进秩通闺籍，熊轼临民奉诏条。\r\n风俗重寻南越志，乡关犹隔浙江潮。\r\n悬知坐啸讴谣洽，更想行春意气饶。\r\n远宦逢秋少悲吒，潘郎玄鬓恐先凋。"
        },
        {
            "title": "闻道卿途中授计司判官",
            "content": "几年华省冠名曹，归棹夤缘入海涛。\r\n才奉色难馨夕膳，便将心计析秋毫。\r\n政成婺女生祠在，地近明光伏奏劳。\r\n夜直乍谙绫被暖，晨趋频见露盘高。\r\n共期昼日承三接，莫许秋风长二毛。\r\n为郡今来最卑屑，劝君休更梦悬刀。"
        },
        {
            "title": "秘阁王校理知柳州",
            "content": "南越尉佗国，罗池子厚神。\r\n桂林驱传远，芸阁解嘲频。\r\n行橐黄金满，归程皂盖新。\r\n一麾愁度岭，五彩喜宁亲。\r\n薏苡偏防疾，蒲卢善化人。\r\n蓬山直庐在，几砚日生尘。"
        },
        {
            "title": "直夜二首",
            "content": "鑪销香篆蔼馀芬，宴坐氍毹日易曛。\r\n虎圈微凉生夕籁，鹤天新霁见归云。\r\n通中梦稳春寒薄。肃唱声沉夜漏分。\r\n误濯尘缨成底事，严阿千古有移文。"
        },
        {
            "title": "夜宴",
            "content": "凉宵绮宴开，酃渌湛芳罍。\r\n鹤盖留飞舄，珠喉怨落梅。\r\n薄云齐鬓腻，流雪楚腰回。\r\n巧笑倾城媚，雕章刻烛催。\r\n盘空珠有泪，罏冷蕙成灰。\r\n巾角弹棋胜，琴心促轸哀。\r\n醉罗惊梦枕，愁黛怯妆台。\r\n风细传疏漏，犹歌起夜来。"
        },
        {
            "title": "春郊即事",
            "content": "黄鹂百啭宿烟疏，近郭行春独驻车。\r\n垅上劝耕聊问讯，棠阴听讼且踌躇。\r\n远林桑尽蠶成繭，野水萍开獭趁鱼。\r\n几处路旁垂苦李，游人不折意何如。"
        },
        {
            "title": "句",
            "content": "愁里酒盃浮太白，梦回香塚上孤青。"
        },
        {
            "title": "休沐端居有怀希圣少卿学士",
            "content": "凝尘满榻素琴横，岸帻孤吟意未平。\r\n茗粥露芽销昼梦，柘浆云液浣朝酲。\r\n水沉朱李金瓶澀，风猎幽兰羽扇轻。\r\n独忆当筵试汤饼，谪仙冰骨照人清。"
        },
        {
            "title": "密直任学士知益州",
            "content": "玉垒求贤牧，金门辍近臣。\r\n龙荒使传远，鸡省命书新。\r\n殿柱题名久，刀州入梦频。\r\n悬鱼喧旧政，叱驭继芳尘。\r\n珠履平原客，壶浆左蜀人。\r\n北堂牵远念，南诏抚殊邻。\r\n宴榭峨眉雪，歌筵濯锦春。\r\n乐章传辩士，卜肆访逋民。\r\n幕府觞无算，池塘思有神。\r\n知谁预交辟，空羡吐车茵。"
        },
        {
            "title": "次韵和并州钱大夫夕次丰州道中见寄",
            "content": "汉将從天下，胡兵值月残。\r\n孤烟戍楼逈，密雪战袍干。\r\n向暮三吹角，临风一据鞍。\r\n边城赖经略，重取地图看。"
        },
        {
            "title": "句",
            "content": "峭帆横渡官桥柳，叠鼓警飞海岸鸥。"
        },
        {
            "title": "陈太博知建州",
            "content": "梦笔山连化剑津，两乡人看锦衣新。\r\n北堂涤瀡三牲膳，南陌骖驔五马尘，\r\n书角声残铃阁暮，露牙香细茗园春。\r\n瓯闽自昔多名士，谁是贤侯席上珍。"
        },
        {
            "title": "次韵和中书李舍人勉元氏道宗奉宗兄弟之什",
            "content": "二难文彩少人过，落笔寻常祇患多。\r\n兔苑暂游衝霰雪，龙门曾上困风波。\r\n一囊负米犹为客，百步穿扬待决科。\r\n更得词臣赠诗句，机云入洛擬如何。"
        },
        {
            "title": "黄刑部之陕西转运",
            "content": "百二秦川四塞宽，甘泉烽火报平安。\r\n泥书双笔迁郎署，粒食千金仰县官。\r\n江海斗生抛别墅，关山何日解征鞍。\r\n定将鞭算资心计，流马功成国史刊。"
        },
        {
            "title": "洞户",
            "content": "洞户飞甍接绮寮，一春幽恨寄兰苕。\r\n书题枉是藏三岁，壶矢谁同赛百娇。\r\n水国风霜凋社橘，仙山云雾隔江潮。\r\n东城剑骑何曾出，祇为离愁髀肉销。"
        },
        {
            "title": "次韵和宗人安期见贺恩命之什",
            "content": "分班晓入翔鸾阙，直阁旁连浴凤池。\r\n彩笔闲批五色诏，好风时动万年枝。\r\n勒移钟阜惭归晚，称疾文园恨思迟。\r\n何事吾宗心倍喜，春塘梦彻寄新诗。"
        },
        {
            "title": "和集贤李学士千字诗",
            "content": "千仞谷何险，千仓稻已收。\r\n出骑千里马，醉典千金裘。\r\n千年河诞圣，千树橘封侯。\r\n千钟不及乱，千钱坐上头。"
        },
        {
            "title": "明德皇太后挽歌词五首",
            "content": "德契河洲什，心依黄老书。\r\n濯龙规诫在，飞羽豫游疏。\r\n复土文园接，凝尘丙殿虚。\r\n烝烝天子孝，泣血望涂车。"
        },
        {
            "title": "太常乐章三十首其十八迎俎奏丰之曲",
            "content": "有牲斯纯，有俎斯陈。\r\n柔嘉登薦，昭事惟寅。"
        },
        {
            "title": "次韵和李舍人忆北园寻春之作",
            "content": "谢公别墅枕城闉，萧灑都无紫陌尘。\r\n五色丝论贪草诏，一园桃李阻寻春。\r\n早朝禁漏犹传点，下直残阳已满身。\r\n除是禁烟容洗沐，直须偷暇赏芳辰。"
        },
        {
            "title": "后苑赏花应製",
            "content": "宫花如锦水连漪，翠辇寻芳正是时。\r\n禁苑定知人未认，朱栏除有蝶偷窥。\r\n艳烘晓日迷天仗，香逐轻风落酒巵。\r\n何幸微臣陪镐宴，逢壶春漏正迟迟。"
        },
        {
            "title": "次韵和李侍丞寄石同院之作",
            "content": "子云常在草玄台，不觉春风满眼来。\r\n闻道后车长载酒，无因曲水共流杯。\r\n石渠尽日芸签拥，金谷何时绮席开。\r\n珍重主人偏爱客，乞逢休沐便追陪。"
        },
        {
            "title": "行次颍州值雨留驻数日因贻郡守秘阁刁公",
            "content": "梦想苍龙阙，盘桓汝水滨。\r\n郡侯偏爱客。秋雨更留人。\r\n馔盛尝鲈脍，樽空倒角巾。\r\n羁愁不能遣，唯恐二毛新。"
        },
        {
            "title": "明德皇太后挽歌词五首",
            "content": "母仪垂二纪，坤顺翊玄功。\r\n望断苍梧野，尊归长乐宫。\r\n金涂烘晓日，椒壁起香风。\r\n奄忽违尘世，攀号泣舜瞳。"
        },
        {
            "title": "梁大谏自凤翔乞留台寄诗言志次韵酬之",
            "content": "聯飞仙掖旧心朋，笑我池笼出未能。\r\n文陛彯缨空自愧，香山蠟屐与谁登。\r\n托身羿彀忧危甚，引领黄陂鄙吝增，\r\n二室风烟莫全占，会须携手蹑云层。"
        },
        {
            "title": "史馆凌职方知广州",
            "content": "番禺出守重，汉殿拜恩初。\r\n华省郎官宿，名山太史书。\r\n剖符從锁闼，持节上轺车。\r\n左顾金龟印，前驱书隼旟。\r\n由来百粤地，曾督九年储。\r\n卉服要荒外，棠阴惠爱馀。\r\n齐装天子赐，封部岛夷居。\r\n羽檄招溪洞，壶浆慰里闾。\r\n国风今已变，民瘼到应除。\r\n江海思归否，蓬山有直庐。"
        },
        {
            "title": "太常乐章三十首其一皇帝南郊前一日朝饗太庙",
            "content": "肃肃清廟，昭事祖祢。\r\n粢盛苾芬，四海来祭。\r\n皇灵格思，令容有睟。\r\n降福孔偕，以克永世。\r\n\r\n【注释】：【原题】：\r\n太常乐章三十首其一皇帝南郊前一日朝饗太庙奏理安曲迎神"
        },
        {
            "title": "太常乐章三十首其二十二皇帝御殿迎升御座奏",
            "content": "金奏在悬，群后在位。\r\n天威煌煌，嚮明负扆。\r\n玄览穆清，弁冕端委。\r\n盛德日新，礼容有炜。\r\n\r\n【注释】：【原题】：\r\n太常乐章三十首其二十二皇帝御殿迎升御座奏隆安之曲"
        },
        {
            "title": "太常乐章三十首其十二退文舞出奏正安之曲",
            "content": "左手执籥，右手秉翟。\r\n进旅退旅，万舞有翼。"
        },
        {
            "title": "宣曲二十二韵",
            "content": "宣曲更衣宠，高堂薦枕荣。\r\n十洲银阙峻，三阁玉梯横。\r\n鸾扇裁纨製，羊车插竹迎。\r\n南楼看马舞，北埭听鸡鸣。\r\n彩缕知延寿，灵符为辟兵。\r\n粟眉长占额，蠆发俯侵缨。\r\n莲的沉寒水，芝房照书楹。\r\n麝脐薰翠被，鹿爪试银筝。\r\n秦凤来何晓，燕兰梦未成。\r\n丝囊晨露湿，椒壁夜寒轻。\r\n绮段馀霞散，瑶林密雪晴。\r\n流风秘舞罢，初日靓妆明。\r\n雷响金车度，梅残玉管清。\r\n银环添旧恨，琼树怯新声。\r\n洛媛迷芝馆，星妃滞斗城。\r\n七丝絙绿绮，六箸斗明琼。\r\n惯听端门漏，愁闻上苑莺。\r\n虚廊偏响屧，近署镇严更。\r\n剉蘗心长苦，投签梦自惊。\r\n云波谁托意，璧月久含情。\r\n海阔桃难熟，天高桂旋生。\r\n销魂壁台路，千古乐池平。"
        },
        {
            "title": "属疾",
            "content": "积日劳无补，弥天疾未瘳。\r\n马卿非避事，盛宪自多忧。\r\n目眩花成果，心惊蚁斗牛。\r\n豳冰那浣热，洛笛更生愁。\r\n拂枕窗风度，穿簾隙日流。\r\n唾壶從已缺，博齿亦慵投。\r\n发箧寻桐录，支颐动越讴。\r\n平生江海志，夕梦绕沧洲。"
        },
        {
            "title": "宗人大著令问通判广州",
            "content": "兰台大著作，族派共关西。\r\n南海分忧寄，东门叙解携。\r\n离城衝臘雪，宿馆听晨鸡。\r\n画鷁江波远，鸣驺岭路迷。\r\n陆梅香已尽，越鸟暖初啼。\r\n入境风生扇，行春柳拂堤。\r\n杀青前事在，饮水古人齐。\r\n卧理应多暇，无忘寄尺题。"
        },
        {
            "title": "句",
            "content": "不把一言裨万乘，祇叉双手揖三公。"
        },
        {
            "title": "苦热",
            "content": "极目长天度鸟稀，纤萝不动转晨晖。\r\n已裁圆月班姬扇，更换轻云子产衣。\r\n河朔一时觞封举，临淄万井汗交挥。\r\n冰丸雪散成虚设，欲借飙轮羾紫微。"
        },
        {
            "title": "别墅",
            "content": "别墅过從数，当年意气豪。\r\n象筵开旭日，金络骋平臯。\r\n托乘争飞盖，衔杯更藉糟。\r\n麝烟凝藻棁，鱠缕落霜刀。\r\n鸡耸花冠斗，猿惊柘弹号。\r\n光风微转蕙，露井正开桃。\r\n武子牛探炙，梁家兔刻毛。\r\n东城归路晚，飞絮扑云袍。"
        },
        {
            "title": "太常乐章三十首其六酌献第二室奏大宁之舞曲",
            "content": "文思圣祖，长发其祥。\r\n锡羡蕃衍，德厚流光。\r\n眷命自天，卜世聿昌。\r\n肃祗孝享，降福无疆。"
        },
        {
            "title": "太常乐章三十首其二十七第二",
            "content": "偃伯灵台，功成作乐。\r\n以昭德容，以清戎索。\r\n万邦会同，群慝箫勺。\r\n尽善尽美，侔彼韶箾。"
        },
        {
            "title": "弟伸归乡",
            "content": "泽国思归咏采兰，束书携剑出长安。\r\n天涯朝暮倚门望，岁晏风霜行路难。\r\n闽岭夕岚乡树老，楚江寒浪客衣单。\r\n岩前旧勒移文处，到日重须拂藓看。"
        },
        {
            "title": "太常乐章三十首其五皇帝酌献第一室奏大善之",
            "content": "肃肃艺祖，肇基洪源。\r\n权与光大，燕翼贻孙。\r\n载祀憔永，庆流后昆。\r\n威灵在天，顾我司存。\r\n\r\n【注释】：【原题】：\r\n太常乐章三十首其五皇帝酌献第一室奏大善之舞曲"
        },
        {
            "title": "泪二首",
            "content": "寒风易水已成悲，亡国何人见黍离。\r\n枉是荆王疑美璞，更令杨子怨多歧。\r\n胡笳暮应三挝鼓，楚舞春临百子池。\r\n未抵索居愁翠被。圆荷清晓露淋漓。"
        },
        {
            "title": "故枢密宋给事挽歌三首",
            "content": "宸游方扈從，移疾废枢机。\r\n步辇亲临问，肩舆遽告归。\r\n忽闻号左毂，旋见泣中闱。\r\n城郢遗言切，忠魂定有依。"
        },
        {
            "title": "怀寄枢密王左丞",
            "content": "高陪七圣從轩游，帷幄深严日运筹。\r\n口里雌黄归品藻，盘中韭白想风流。\r\n珠宫地密妨趋谒，铜钵声沉断唱酬。\r\n独喜修书依绛帐。时登阙里受春秋。"
        },
        {
            "title": "次韵和钱崇班再寄之什",
            "content": "祖祢勤王国史褒，傅家自有吕虔刀。\r\n雄豪结客欺燕侠，憀憛悲秋笑楚骚。\r\n奕世动名金鉞贵，出群风格玉山高。\r\n诗中敏手兼无敌，射落霜鵰钓得鼇。"
        },
        {
            "title": "李工部江南转运",
            "content": "含香五字客，尚齿十年兄。\r\n旧奏梁园赋,新题汉柱名。\r\n出驱星使传，入佐地官征。\r\n献可方前笏，分忧又抗旌。\r\n富饶今泽国，佳丽古台城。\r\n错节投刀释，颓纲揽辔清，\r\n沃心期密启，衔尾待香秔。\r\n处处江山秀，行春莫计程。"
        },
        {
            "title": "成都",
            "content": "五丁力尽蜀川通，千古成都绿酎醲。\r\n白帝仓空蛙在井，青天路险剑为峰。\r\n漫传西汉祠神马，已见南阳起卧龙。\r\n张载勒铭堪作戒，莫矜函谷一丸封。"
        },
        {
            "title": "赠张季常",
            "content": "叠巘参差翠绕门，雕梁贺燕自成群。\r\n杀鸡日夕期嘉客，种竹寒暄对此君。\r\n且向东臯输黍稷，便应北阙降玄纁。\r\n子真漫说耕岩石，不奈声名四远闻。"
        },
        {
            "title": "建溪十咏其十毛竹洞",
            "content": "洞门生异竹，冉冉接同亭。\r\n石迸狂鞭怒，霜封密叶青。\r\n实应容凤食，杖欲变龙形。\r\n逋客归何日，岩阿已勒铭。"
        },
        {
            "title": "灯夕寄献内翰虢略公",
            "content": "琼楼十二玉梯斜，干鹊南飞转斗车。\r\n有客郢中歌白雪，几人天上醉流霞。\r\n金吾缇骑章台陌，素女繁弦太帝家。\r\n秦痔未痊齐阁掩，梦回宫树已啼鸦。"
        },
        {
            "title": "竹答柳",
            "content": "我自虚心者，君能百尺芳。\r\n未闻凌雪秀，唯解刺天长。\r\n叶密招禽宿，皮枯任蠹藏。\r\n他年丹穴凤，恐不集垂杨。"
        },
        {
            "title": "刘太丞仲宣归华山",
            "content": "早年通籍苍龙阙，近日移家仙掌峰。\r\n方朔上书殊未报，平津开阁杳难逢。\r\n骚人章句多怀古，陶令田园且养慵。\r\n近郭离筵黄叶满，旧山归路白云重。\r\n洪崖饵术修丹竈，叔夜援琴对酒钟。\r\n应待輭轮徵入覲，受釐前席始從容。"
        },
        {
            "title": "胡马嘶北风",
            "content": "动地阴风劲，连云白草齐。\r\n闻琴空仰秣，践雪忆归蹄。\r\n金埒心宁恋，鹽车困欲嘶。\r\n过关拖疋练，渡水惜鄣泥。\r\n五路鸾旗缓，千金碣馆迷。\r\n羁魂重怀土，不寐到晨鸡。"
        },
        {
            "title": "大理赵寺丞世长知益州华阳县",
            "content": "帝选循良抚远民，由来百里应星辰。\r\n征车蜀道闻猿苦，祖帐西郊落叶频。\r\n莫为割鸡轻邑宰，应须叱驭效忠臣。\r\n锦城自古繁华地，好与风光作主人。"
        },
        {
            "title": "无题二首",
            "content": "铜盘蕙草起青烟，斗帐香囊四角悬。\r\n沈约愁多徒自瘦，相如意密有谁传。\r\n金塘雨过犹疑梦，翠袖风回祇恐仙。\r\n日上秦楼休寄咏，东方千骑拥辎軿。"
        },
        {
            "title": "次韵和盛博士寄赠虞部李郎中之什",
            "content": "门墙日已骏，德望闇然彰。\r\n弟草西垣诏，身为南省郎。\r\n埙箎欢并奏，龙虎俨成行。\r\n宴客牛心炙，朝天鸡舌香。\r\n曲池春涨水，碧瓦晓飞霜。\r\n此景知何事，留宾泛羽觞。"
        },
        {
            "title": "大名温尚书之任",
            "content": "窣云楼堞古铜台，幕府池塘菡萏开。\r\n毕万山河千里迥，亚夫钟鼓九天来，\r\n必鞬前队射雕手，载笔初筵倚马才。\r\n命将文昌非细事，星光昨夜动昭回。"
        },
        {
            "title": "明德皇太后挽歌词五首",
            "content": "外族长安盛，尊名永乐崇。\r\n初陵凄草露，旧殿閴椒风。\r\n鞏树迷凶仗，周原掩寿宫。\r\n圣君悲望处，泪雨泣重瞳。"
        },
        {
            "title": "次韵和章频下第书怀之什",
            "content": "春闱三上败垂成，白雪新吟思转清。\r\n修竹园中曾献赋，慈恩塔下未题名。\r\n禹门烧尾他年事，楚客悲秋此日情。\r\n道在不须忧晚达，摶风九万是前程。"
        },
        {
            "title": "贺资政学士王侍郎",
            "content": "沥懇青规动帝心，秋曹月殿宠光深。\r\n论思东序清间宴，偃息西昆翰墨林。\r\n私第藏书皆有副，公庭种竹待成阴。\r\n卧龙禁闼应非久，救旱还须起作霖。"
        },
        {
            "title": "弟僓归乡",
            "content": "客儿诗思掩春塘，杖策来观上国光。\r\n举白万钱酤酒饮，杀青千卷买书藏。\r\n梁园绿篠将欹雪，楚岸苍葭已变霜。\r\n跃马还家那隔岁，预应干鹊报高堂。"
        },
        {
            "title": "黄少卿惠绿云汤",
            "content": "新甫奇材百尺標，秋空高干拂鹏霄。\r\n仙经药品夸难老，人世霜天贵后凋。\r\n千古贞魂愁化实，九原荒垅恨为樵。\r\n谁研露叶和云液，几宿春酲一啜消。"
        },
        {
            "title": "柳絮",
            "content": "琼蕊飘英逐吹繁，建章飞舞入千门。\r\n羌人自怨残梅曲，庄叟还迷梦蝶魂。\r\n汉苑风光随猎骑，洛城花雪扑离樽。\r\n锦帆蔽日隋隄远，枉逐东流箭浪翻。"
        },
        {
            "title": "偶作",
            "content": "翘车蕊佩谒明光，禁籞多年费稻梁。\r\n祇羡泥涂龟曳尾。翻嫌雾雨豹成章。\r\n鸣鸠春{彀弓换子}先畴废，寒蝶秋菘老辅荒。\r\n归计未成芳节晚，更忧禽鹿顿缨狂。"
        },
        {
            "title": "建溪十咏其一武夷山",
            "content": "灵岳標真牒，孤峰入紫氛。\r\n藤萝暗仙穴，猿鸟骇人群。\r\n古道千年在，悬流万壑分。\r\n汉坛秋藓驳，谁祀武夷君。"
        },
        {
            "title": "范仪下第东归",
            "content": "君住武夷乡，思归便促装。\r\n溪鳞丝缕细，园茗露牙香。\r\n雷火悲三上，金钱困一囊。\r\n长缨尘土满，会待濯沦浪。"
        },
        {
            "title": "上已玉津园赐宴",
            "content": "禊饮逢元已，春游盛舞雩。\r\n流杯传楚俗，饫赐出尧厨。\r\n玉树天开苑，银潢水贯都。\r\n肆筵环曲沼，飞盖塞交衢。\r\n洛邑声诗逸，兰亭岁月徂。\r\n颜王有遗韵，待子一操觚。"
        },
        {
            "title": "夜宴",
            "content": "华堂高宴卜良宵，宾客当筵斗珥貂。\r\n天转玉绳星落落，风传银箭漏迢迢。\r\n连浮太白须判醉，促驾鸣驺又趁朝。\r\n月落乌啼人散后，衣香数日未能销。"
        },
        {
            "title": "次韵和盛博士雪霁之什",
            "content": "六花新霁白皑皑，爽气飕飕拂面来。\r\n梁苑酒浓寒力减，谢池风细冻文开。\r\n天边几阵闻归雁，江外千家见早梅。\r\n此际何人能访戴，剡溪清景好衔杯。"
        },
        {
            "title": "董温其赴淮南幕",
            "content": "岁晏梁园密雪飞，出关犹忆弃繻时。\r\n属鞬正是從军乐，插羽那忧草檄迟。\r\n陪宴初筵挥玉柄，從游别墅聘金羁。\r\n祇因偏啖牛心炙，自此声名汉殿知。"
        },
        {
            "title": "丁集贤通判馀杭",
            "content": "辽东羽客富仙材，仙殿飞觞接上台。\r\n便道归宁白苹渚，经时赐对柏梁台。\r\n里中驱弩先行路，膝下斑衣庆寿杯。\r\n明诏许令过别墅，不忧郡阁简书催。"
        },
        {
            "title": "次韵和李光丞见惠长絛之什",
            "content": "貂裘已敝洛阳尘，空有隐家漉酒巾。\r\n双阙金章奉朝请，小斋纱帽齐天真。\r\n久持梵行称居士，犹掌王言作侍臣。\r\n惠我长絛识君意，欲教莲社伴遗民。"
        },
        {
            "title": "明德皇太后挽歌词五首",
            "content": "甲族传仙李，遗言在濯龙。\r\n后宫皆率职，外戚早辞封。\r\n彤管流阴教，金根盛国容。\r\n真游一何遽，罢望九疑峰。"
        },
        {
            "title": "次韵和承旨侍郎宿斋太乙宫之什",
            "content": "北斗城南太乙祠，羽人多著九霞衣。\r\n竹宫肃穆珠旒拜，华表飘颻鹤驭归。\r\n绕殿步虚幢影密，登台酌献珮声微。\r\n質明礼毕还台去，厩马翩翩速似飞。"
        },
        {
            "title": "次韵和钱少卿早春对景有怀诸学士",
            "content": "草树欣欣暖律回，谢家池沼冻纹开。\r\n晴天独向高台望，春色先從上苑来。\r\n且待郢人歌白雪，莫听羌笛怨残梅。\r\n乞逢休沐便须去引满何曾诉玉杯。"
        },
        {
            "title": "正冬御殿上寿乐章八首其五赐群臣第二盏酒宫",
            "content": "金奏在悬，有酒斯旨。\r\n颙颙卬卬，嚮明负扆。\r\n湛湛露斯，式宴以喜。\r\n佩玉蕊兮，罔不由礼。\r\n\r\n【注释】：【原题】：\r\n正冬御殿上寿乐章八首其五赐群臣第二盏酒宫悬作正安之曲"
        },
        {
            "title": "送僧归苏州",
            "content": "说法雄音敌海潮，一栖京寺叶频凋。\r\n水田三事衣将弊，香积多年饭顿销。\r\n忽忆虎邱飞梦到，更闻莲社寄书招。\r\n好传祖印归南土，莫遣宗风渐寂寥。"
        },
        {
            "title": "书怀寄刘五",
            "content": "世事悠悠未遽央，虚名其意两相忘。\r\n休夸失马曾归塞，未省牵年解服箱。\r\n四客高凤惊楚汉，五君新咏弃山王。\r\n秋来安有渔樵梦，多在箕峰颍水傍。"
        },
        {
            "title": "明德皇太后挽歌词五首",
            "content": "外家金穴贵，曩日玉衣祥。\r\n万寿瑶觞举，三朝複道长。\r\n小侯亲俎豆，女史焕缣缃。\r\n遽厌人间世，乘云归帝乡。"
        },
        {
            "title": "喜王虞部赐进士及第",
            "content": "中台高应列星文，千骑骖驔拥画轮。\r\n起草已夸双笔健，登科更占一枝春。\r\n龙津如宴芝泥湿，雁塔题名麝墨新。\r\n祇待甘泉重奏赋，彯缨长奉属车尘。"
        },
        {
            "title": "元道宗下第东游",
            "content": "举宗文雅孰能陪，须信菰薦出美才。\r\n失忆不劳悲玉璞，投知应得上金台。\r\n晓离村店侵残月，尽歇津亭避疾雷。\r\n东道诸侯多重士，融樽处处为君开。"
        },
        {
            "title": "句",
            "content": "独自凭阑干，衣襟生暮寒。"
        },
        {
            "title": "表弟章廷凭得象知邵武军归化县",
            "content": "几年索米住京师，新得东堂桂一枝。\r\n宰邑弦歌循吏政，还乡鸡黍故人期，\r\n于公阴德知终大，万石家风喜不衰。\r\n毛义动容初捧檄，太邱积德旧刊碑。\r\n甘棠二纪民犹爱，苦蘗三年吏不欺。\r\n桑梓经过身昼锦，庭闱扶侍鬓垂丝。\r\n元方惠化傳遒铎，令伯欢心献寿户。\r\n邦境中分同鲁卫，政声相应似埙箎。\r\n尝思竹马游從日，又见风鹏奋击时。\r\n执手勉君勤素业，归来更直凤皇池。"
        },
        {
            "title": "钱大夫赴并州",
            "content": "太原西北劲兵处，地直云中控定襄。\r\n六月出师平玁狁，九天选将下文昌。\r\n车鱼辟士应难得，诗礼临戎亦未妨。\r\n缓急羽书须自草，平安烽火镇相望。\r\n柳营禀畏将军令，毳幕怀来塞下羗。\r\n清啸肯饶刘越石，长缨终係左贤王。\r\n关山万里边尘静，亭馆三冬朔雪狂。\r\n笛怨梅花新度曲。樽倾竹叶浅飞觞。\r\n禦寒应觉重裘暖，料敌悬忧两髩苍。\r\n祇待今年破虏后，徵归论道坐岩廊。"
        },
        {
            "title": "故枢密宋给事挽歌三首",
            "content": "六龙初展义，七圣尽陪游。\r\n塞外狼烟起，军中羽檄稠。\r\n汉帷方借助，庄壑忽沉舟。\r\n不奈良臣死，秦医亦漫求。"
        },
        {
            "title": "张泌东游",
            "content": "玉籍参差未策名，东游聊得拂尘缨。\r\n长亭酒尽骊歌阕，下榻波狂鹢棹轻。\r\n泽国鱠鲈悬梦想，戟门罗雀断逢迎。\r\n秋期莫到槐花老，待聪新文掷地声。"
        },
        {
            "title": "奉和御製重陽五七言诗",
            "content": "宸居瑞霭重，阊阖正来风。\r\n憀慄惊秋气，丰穰美岁功。\r\n晓烟离菊嫩，宵露畹兰红，\r\n重九登高会，欢娱处处同。"
        },
        {
            "title": "龙图阁会宴应製",
            "content": "册府藏书在紫微，退朝稽古助论思。\r\n中天召宴衢樽满，乙夜观文列象垂。\r\n綵鳯翩翻巢绮阁，灵龟夭矫冠金碑。\r\n大风发唱群臣和，元首康哉庶绩熙。"
        },
        {
            "title": "吴航赴宜与簿",
            "content": "家住武夷峰，眉间道气浓。\r\n风尘久为客，雷火近成龙，\r\n试吏江城僻，宁亲岭路重。\r\n一廛期没齿，乐土定相容。"
        },
        {
            "title": "怀旧居",
            "content": "武夷仙穴近吾庐，斗鸭栏摧菌阁虚。\r\n千区岁储妨种橘，百金春事废观渔。\r\n北山烟雾迷归辙，南陌风尘化客裾。\r\n堂上金丝应已歇，岂惟兰菊旧丛疏。"
        },
        {
            "title": "建溪十咏其六勤公亭",
            "content": "危亭厌波面，屹若抃灵鳌。\r\n浮蚁酡颜数，飞鸿送目劳。\r\n更围披簿领，僧伴话风骚。\r\n何日登悬榻，州民刺有毛。"
        },
        {
            "title": "史馆阮比部知衢州因归建阳别墅二首",
            "content": "少小乡关振大名，武夷山翠落门庭。\r\n郎君近折仙人桂，伯氏高分处士星。\r\n城郭辽东应改易，芝兰谢圃自分馨。\r\n吴民正待随车雨，莫苦淹留醉醁醽。"
        },
        {
            "title": "窦咏從淮阳军",
            "content": "名题仙籍广寒宫，负羽從军意气雄。\r\n万石世家標国史，孔璋书檄愈头风。\r\n狂翻竹箭春波急，满酌榴花别酒空。\r\n腰佩吴鉤衣楚製，柳堤千里跃青驄。"
        },
        {
            "title": "宣召赴龙图阁观太宗御书应製",
            "content": "非烟葱蔚苍龙阙，紫府深沈大帝居。\r\n群玉中天开策府，神龟温洛薦图书。\r\n珠宫岑寂经行处，金简荧煌拭目初。\r\n曾是先朝受恩者，因探禹穴涕涟如。"
        },
        {
            "title": "景德朝日三首",
            "content": "现象著明，照临下土。\r\n降福穰穰，德施周普。"
        },
        {
            "title": "晏殊奉礼归宁",
            "content": "垂髫婉变便能文，骥子蘭筋逈不羣。\r\n南国生刍人比玉，梁园修竹赋凌云。\r\n堵墙看试三公府，反哺知干万乘君。\r\n赐告归宁来别我，亭臯木叶正纷纷。"
        },
        {
            "title": "送僧之棣州谒王工部",
            "content": "雪晴河水正流澌，风卷惊蓬满眼飞。\r\n客路飘飘携一锡，禅房寂寂掩双扉。\r\n曹溪衣钵何年得，庐阜香灯几日归。\r\n贤守相逢膜拜后，都人争劝施珠玑。"
        },
        {
            "title": "即席赋得笔送宗人大著通判广州",
            "content": "著作蓬山局，职司华衮褒。\r\n已能成马史，何况梦江毫。\r\n金劲鸡摇距，霜寒兔堕毛。\r\n归来批凤诏，弄翰莫辞劳。"
        },
        {
            "title": "奉和御製契丹出境将议回鑾五言六韵诗",
            "content": "戎辂巡河右，天威讋鬼方。\r\n五营开细柳，三令凛飞霜。\r\n氛祲消千里，声名耀八荒。\r\n灵旗风助顺，黄道日呈祥。\r\n偃革边关静，回鑾海县康。\r\n欣陪從臣末，归跸奉高骧。"
        },
        {
            "title": "慧初道人归青州养亲",
            "content": "宴坐禅林度几秋，忽思归养指营邱。\r\n遥知北海孔文举，应重江南汤惠休。\r\n畏日流金征路远，长松偃盖旧房幽。\r\n庭闱晨夕供甘外，高论弥天不易酬。"
        },
        {
            "title": "又七首其三送神理安曲",
            "content": "飚轮戾止，光烛灵坛。\r\n金奏绎如，白露漙漙。"
        },
        {
            "title": "正冬御殿上寿乐章八首其六皇帝举第四爵酒登",
            "content": "德水汤汤，发源灵长。\r\n皎鉴澄彻，千年效祥。\r\n积厚流湿，资生阜昌。\r\n朝宗润下，善利无疆。\r\n\r\n【注释】：【原题】：\r\n正冬御殿上寿乐章八首其六皇帝举第四爵酒登歌奏河清之曲"
        },
        {
            "title": "酬谢光丞四丈见庆新命之什",
            "content": "武夷归路苦迢遥，延阁官曹正寂寥。\r\n彩凤衔书俄锡命，黄金刻印便悬腰。\r\n紫微署近时当製，建礼门深日趁朝。\r\n咫尺天颜曾赐对，荧煌台座得为僚。\r\n鬼神清问忧前席，松柏深情见后凋。\r\n一曲阳春特相寄，惭将木李报琼瑶。"
        },
        {
            "title": "狱多重囚",
            "content": "铁锁银铛众，金科伏念频。\r\n绝闻空狱奏，深愧片言人。\r\n清颍黄公接，甘棠郡伯邻。\r\n怀贤不能继，多辟岂由民。"
        },
        {
            "title": "邵奉礼归乡",
            "content": "二年分直浴堂门，簪笔垂绅奉至尊。\r\n日过八砖批汉诏，宴开三殿挹尧樽。\r\n忽闻抗表干君父，切要悬车示子孙。\r\n碧落改官旌旧德，黄金加锡见深恩。\r\n群公祖道争飞盖，故吏沾襟亦恋轩。\r\n定是辽东叹城郭，肯同彭泽慮田园。\r\n捧觞莫诉前为寿，上马犹能左属鞬。\r\n临别延英对数刻，已应惇史记嘉言。"
        },
        {
            "title": "比部朱员外知东明县",
            "content": "宰邑承颜帝泽优，春郊数舍跃跸骝。\r\n弦歌平昔有遗爱，桑梓依前访旧游。\r\n乡里归时荣尽锦，庭闱到日洁晨羞。\r\n陶潜未省荒三迳，班嗣何因乐一邱。\r\n兰长谢庭傅赋咏，花开潘县占风流。\r\n薰炉绫被馀言馥，省闼沉沉侍史愁。"
        },
        {
            "title": "次韵和昭侯立秋见寄",
            "content": "云峰斗敛火西流，桃簟微凉忽报秋。\r\n饮露吸风齐女怨，登山鹽水楚人愁。\r\n珠喉倚瑟华堂暮，桂烬熏衣别院幽。\r\n美疢已平休沐近，会应投辖一相留。"
        },
        {
            "title": "水部何郎中知鄂州",
            "content": "褒博衣冠汉大儒，三千奏牍到宸居。\r\n郎官起草归华省，女史焚香伴直庐。\r\n出守新恩龟顾印，趋朝旧路雉随车。\r\n便分符竹從鸾掖，应有壶浆待隼旟。\r\n赐对移时亲斧扆，随行兼两载图书。\r\n淮南落木摇鞭裹，湓浦分风挂席初。\r\n郡阁平窥汉阳树，盘餐频薦武昌鱼。\r\n聚徒南郡傳经盛，携妓东山退食馀。\r\n天阙九重悬梦想，江关百战见邱墟。\r\n清曹祖德诗人后，时寄新吟一起予。"
        },
        {
            "title": "太常乐章三十首其二十三引群官作正安之曲",
            "content": "万邦来同，九宾在位。\r\n奉璋薦绅，陟降庭止。\r\n文思安安，威仪棣棣。\r\n臣哉邻哉，介尔蕃祉。"
        },
        {
            "title": "灵岳",
            "content": "灵岳标真牒，孤峰入紫氛。\r\n藤萝暗仙穴，猿鸟骇人群。\r\n白道千年在，县流万壑分。\r\n汉坛秋藓驳，曾祀武夷君。"
        },
        {
            "title": "上元夜会慎大詹四斋分题得歌字",
            "content": "帝里风光上元节，乌衣旧巷共经过。\r\n樽中酒渌宁辞醉，梁上尘飞祇欠歌。\r\n坐听禁城传玉漏，起看河汉转金波。\r\n主人爱客春宵永，彩笔题诗奈乐何。"
        },
        {
            "title": "中春喜雨",
            "content": "土膏初脈起，东作向农时。\r\n隐辚雷车转，霏微雨足垂。\r\n龙蛇争奋跃，桃李渐离披。\r\n流润先從叶，馀波更及私。\r\n讴谣耕父喜，渗漉稻畦滋。\r\n连夜空阶滴，愁吟水部诗。"
        },
        {
            "title": "早秋",
            "content": "楚客悲秋至，庭柯一叶凋。\r\n鹤天惊晓露，兰畹怯凉飚。\r\n團扇流尘暗，单衣爽气饶。\r\n江东菰米熟，归梦隔寒潮。"
        },
        {
            "title": "奉和御製南郊七言六韵诗",
            "content": "洁斋恭己奉苍旻，报本园坛备物陈。\r\n酒缩楚茅三献毕，灰飞嶰管一陽新，\r\n高空瑞气长随辇，永夕清霜暗湿巾。\r\n泰畤迎年严汉祀，六宗祈福盛虞禋。\r\n鸿恩涣汗霑穷发，睿藻昭回动紫宸。\r\n庶彙熙熙蒙帝力，徒知击壤傚尧民。"
        },
        {
            "title": "郡斋即事书怀十二韵呈诸官",
            "content": "长乐疏钟自厌闻，汉庭谁不惜离群。\r\n舟浮一水波澜阔，路入千山杳霭分。\r\n郡阁先忧迷簿领，村田聊得问耕耘。\r\n疲民深喜犹安堵，黠吏那知便舞文。\r\n照胆求瑕空察察，饮冰为政漫云云。\r\n玄臺已分嘲扬子，桑野须防诮使君。\r\n别派东倾连涨海，故园西望隔晴氛。\r\n黛铺远岫秋将晚，绮散馀霞日欲曛。\r\n小槛报春梅烂漫，满空呈瑞雪缤纷。\r\n题诗到处寻红叶，置酒终朝看白云。\r\n符竹偶分惭出守，櫜鞬暂佩愧從军。\r\n石渠旧署频牵梦，室有芝兰阁有芸。"
        },
        {
            "title": "省中当直书怀呈诸同舍",
            "content": "太微西掖凤池边，阿阁凌空瓦起烟。\r\n彩笔时批尺一诏，直庐深在九重天。\r\n早朝螭陛炉香近，书寝难人漏唱传。\r\n祇恐承明难久恋，长安桂玉苦相煎。"
        },
        {
            "title": "王尚食知凤翔",
            "content": "露冕分忧辍近班，朝阳鸣凤古岐山。\r\n三刀吉梦频为郡，駟马高车又出关。\r\n宴客羽觞那有算，题诗彩笔莫教闲。\r\n将坛义府平生事，早立边功振凯还。"
        },
        {
            "title": "霜月",
            "content": "月夕露为霜，心知厌独房。\r\n吟残犹拥鼻，望极自回肠。\r\n鬓减前秋绿，衣消外国香。\r\n星津谁待报，织素未成章。"
        },
        {
            "title": "南朝",
            "content": "五鼓端门漏滴稀，夜签声断翠华飞。\r\n繁星晓埭闻鸡度，细雨春场射雉归。\r\n步试金莲波溅襪，歌翻玉树涕沾衣。\r\n龙盘王气终三百，犹得澄澜对敞扉。"
        },
        {
            "title": "代意二首",
            "content": "短梦残妆惨别魂，白头词苦怨文园。\r\n谁容五马传心曲，祇许双鸾见泪痕。\r\n易变肯随南地橘，忘忧虚对北堂萱。\r\n回文信断衣香歇，犹忆章台走画辕。"
        },
        {
            "title": "代意二首",
            "content": "梦兰前事悔成占，却羡归飞拂画簷。\r\n锦瑟惊弦愁别鹤，星机促杼怨新缣。\r\n舞腰罢试收纨袖，博齿慵开委玉奁。\r\n几夕离魂自无寐，楚天云断见凉蟾。"
        },
        {
            "title": "少年游",
            "content": "江南节物，水昏云淡，飞雪满前村。\r\n千寻翠岭，一枝芳艳，迢递寄归人。\r\n寿阳妆罢，冰姿玉态，的的写天真。\r\n等闲风雨又纷纷，更忍向、笛中闻。"
        },
        {
            "title": "梨",
            "content": "繁花如雪早伤春，千树封侯未是贫。\r\n汉苑漫传盧橘赋，骊山谁识荔枝尘。\r\n九秋青女霜添味，五夜方诸月溜津。\r\n楚客狂酲朝已解，水风犹自獵汀蘋。"
        }
    ]
}