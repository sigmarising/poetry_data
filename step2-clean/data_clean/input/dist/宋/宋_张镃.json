{
    "dynasty": "宋",
    "author": "张镃",
    "intro": "张镃（一一五三——？），字功甫，又字时可，号约斋居士，祖籍成纪（今甘肃天水），南渡后居临安（今浙江杭州）。俊曾孙。以廕官奉议郎，直秘阁、权通判临安府。宁宗开禧三年（一二○七）为司农少卿，因预杀韩侂胄密谋，为史弥远所忌，一再贬窜。嘉定四年（一二一一），除名编管象州，死于贬所。镃藉父祖遗荫，生活侈汰，于孝宗淳熙二十年（一一八五）构园林于南湖之滨。曾先后从杨万里、陆游学诗，并多倡和。有《南湖集》二十五卷，已佚。清四库馆臣据《永乐大典》辑为十卷（其中诗九卷）。事见《诚斋集》卷八一《约斋南湖集序》，《齐东野语》卷二、一五、二○。张镃诗，以影印清文渊阁《四库全书》本为底本，校以《永乐大典》残本及清乾隆鲍廷博校刻本（简称鲍校本）等。新辑集外诗编为第十卷。",
    "items": [
        {
            "title": "淳熙已酉二月二日皇帝登宝位镃获厕廷绅辄成",
            "content": "黎庶曾何帝力知，七旬三入刈宁时。\r\n春寒谁怕妨花柳，一日东风万国吹。\r\n\r\n【注释】：【原题】：\r\n淳熙已酉二月二日皇帝登宝位镃获厕廷绅辄成欢喜口号十首"
        },
        {
            "title": "送客至无相兰若归过慈云岭小憩崇寿寺书所见",
            "content": "俗归停驭重徘徊，破费林间雪一杯。\r\n留取半山看未了，火云时节约重来。\r\n\r\n【注释】：【原题】：\r\n送客至无相兰若归过慈云岭小憩崇寿寺书所见十首"
        },
        {
            "title": "次韵京口叔祖见寄四首",
            "content": "欲诉中心话许长，尺书恨不寄千张。\r\n新篇喜逐东风好，亦尽人间草木荒。"
        },
        {
            "title": "次韵答张以道茶谷閒步",
            "content": "艺此百亩园，池亭粗供游。\r\n新从小堂阴，经营学山丘。\r\n攒丛数百树，如对旷士流。\r\n奇石皆有情，听诗疑点头。\r\n方池正当前，风定清若油。\r\n照影画不成，叶茂枝相樛。\r\n心静境自来，非关苦寻搜。\r\n知我与罪我，此话同春秋。\r\n委顺付天命，万事杯中浮。\r\n莫疑头上丝，曾因利荣愁。\r\n若无忘斯言，长年共无忧。"
        },
        {
            "title": "甲辰仲冬八日元衡携两诗过访及归次韵酬送后",
            "content": "合处畴能证不疑，吾宗神秀岁寒姿。\r\n无书寄便今犹懒，说似应须倩老师。\r\n\r\n【注释】：【原题】：\r\n甲辰仲冬八日元衡携两诗过访及归次韵酬送后篇兼寄张武子"
        },
        {
            "title": "南湖书事五首",
            "content": "过午人家起灶烟，被风轻引向晴川。\r\n须臾却与云阴杂，不碍玻璃镜自圆。"
        },
        {
            "title": "次韵叔祖阁学题逸村亭壁",
            "content": "桥迥有牛过，村深无马嘶。\r\n哨风惊客袂，膏雨慰耕犁。\r\n游目花通野，吟情絮著泥。\r\n幽坊惬虚眺，况复见新题。"
        },
        {
            "title": "圣井亭",
            "content": "重到虚亭意豁然，望高容易觉秋天。\r\n山边旷野全无水，树杂轻烟日有田。\r\n极目几时忘去路，西风何日送归船。\r\n残蝉更唤斜阳好，衬出金刚翠篠边。"
        },
        {
            "title": "一日",
            "content": "一日不炷香，已若神不清。\r\n一日不觅句，更觉身不轻。\r\n是身不地间，假物舒其情。\r\n君看屐与锻，自可了一生。\r\n世上纷纷蛮与触，两眼看渠怜不足。\r\n炉烟未断诗已成，更肯愁吟头白曲。"
        },
        {
            "title": "题圆觉寺跳珠轩",
            "content": "箨龙来向石根蟠，幻出摩居跃翠盘。\r\n今日山中晴亦雨，可无风过发清寒。"
        },
        {
            "title": "园中杂书四首",
            "content": "为要看花旋筑台，海棠犹未一分开。\r\n从今莫道晴时节，不昌晴时也合来。"
        },
        {
            "title": "七夕池上泛舟四首",
            "content": "秋入冯夷碧殿凉，仙游十万不分行。\r\n锦蜺香满烟蒙繖，翠凤光浮露涤裳。"
        },
        {
            "title": "园中雪夜二首",
            "content": "急傍栏干唤酒杯，却嫌红烛炫高台。\r\n新图水墨兼凝粉，展向冰溪镜面开。"
        },
        {
            "title": "桂隐纪咏·真如轩",
            "content": "翠竹是真如，目前须荐取。\r\n恁麽做禅和，被人鞔似鼓。"
        },
        {
            "title": "次韵谭德春见寄",
            "content": "端的公宜语个中，对山萦碧照清冬。\r\n鹤毛雨渍苔钱古，蚁穴风堆橡斗重。\r\n已乏尖新陪世话，断无阔匾拆书封。\r\n一轩煨芋方题榜，进过松扉慰我慵。"
        },
        {
            "title": "南湖二亭落成各书长句一首",
            "content": "不负从今蒲蒲风，柳阴方称系疎篷。\r\n窗前细雨摊鱼网，壁上斜阳晒钓筒。\r\n肯厌隣僧频见过，有来巢燕亦相容。\r\n甘心到老无人采，莫比当年渭水翁。"
        },
        {
            "title": "分韵赋散水花得盐字",
            "content": "盈枝点缀雪花鲜，环映清流分外妍。\r\n应是东君归骑速，不如坠下玉丝鞭。"
        },
        {
            "title": "桂隐纪咏·清夏堂",
            "content": "夜月三杯色，晴荷十亩香。\r\n若教兴世念，不甚觉风凉。"
        },
        {
            "title": "春在",
            "content": "春在将回暑，晴开尚带阴。\r\n佳时从易过，閒日尽能禁。\r\n卧室宜重立，浮鱼乐又沉。\r\n有诗无亦好，争似有时心。"
        },
        {
            "title": "夜自叔祖北园归",
            "content": "夕霭生凉竹径迂，快风吹马出通衢。\r\n疎星落落边城阙，击鼓阗阗杂笑呼。\r\n竟日浪追河朔饮，几时真在辋川图。\r\n归来小憩松棚下，绕烛飞虫索扇驱。"
        },
        {
            "title": "吾毛崇夫司直",
            "content": "春到深时味更长，草晴胜似杂花香。\r\n清阴渐次迷天绿，白发仪稀照领光。\r\n逐妇墙鸠知雨近，生儿梁燕补巢忙。\r\n擘牋谩记今朝景，朝路归时肯易忘。"
        },
        {
            "title": "正月三日同诸亲从叔祖阁学登宁寿观东西山寻",
            "content": "超旷欣便静，纷哗厌处浓。\r\n客亲非外约，地胜适新逢。\r\n诗兴骖黄鹤，仙情寄赤松。\r\n烟平千万户，此处认歌钟。\r\n\r\n【注释】：【原题】：\r\n正月三日同诸亲从叔祖阁学登宁寿观东西山寻至邻园次叔祖韵"
        },
        {
            "title": "马当山水府庙",
            "content": "江长九月秋气豪，霜明岸老天愈高。\r\n群真下集水仙府，丁东佩玉闻云璈。\r\n修涂随处惬奇观，况此楼殿临烟皋。\r\n割牲酾酒祝祷灵贶，顺风挂席轻狂涛。\r\n褊褼数鹤摩空舞，戛然长鸣更凄楚。\r\n飞来木末独移时，不逐昏鸦乱洲屿。\r\n人言马当船过难，我喜浩偿超然间。\r\n便须击楫自此去，指呼万骑恢河关。"
        },
        {
            "title": "陆编修送月石砚屏",
            "content": "何年商颢澄中秋，中光列籍稀校雠。\r\n冰轮充满不复玷，玉斧弃置无烦修。\r\n虾蟇遁走兔老黠，历历可认浑银楼。\r\n扬光厌倦落尺眼，臭黄涨雾给蜉蝣。\r\n收芒转彩向林壑，孕秀石腹非周锼。\r\n夜深辉怪想出没，肯混瓦砾埋荒幽。\r\n埋神竦踊竞持护，山鬼睥睨潜惊媮。\r\n扶疎桧影亦透入，非假幻化人能不。\r\n谁将作屏伴几砚，窗日互耀摇双眸。\r\n三山放翁实赠我，镇纸恰称金犀牛。\r\n翁今钜宋清庙器，咸钟韶磬铿鸣球。\r\n所学况不负天子，报国岂暇官资谋。\r\n子虚赋传赐科第，始计兵说裨宸旒。\r\n倾需宠易妒亦速，巴蜀寄宦瓯闽游。\r\n仙风侠气愈卓越，锦袍玉局当朋俦。\r\n平生专车祗文藁，江汉万古词源流。\r\n昆仑坱圠大巧在，乃欲绘画真堪羞。\r\n精神闻道尚遒紧，恨未面觌肝肠投。\r\n此屏送有深意，绝胜龟甲围香篝。\r\n用张舍避立必直，铭戒要我参李尤。\r\n拙诗酬贶忘不韪，是亦一痴何从瘳。\r\n菱租鱼市仰高咏，乘舆未果随子猷。\r\n来春流水鳜肥好，看我坐钓书船头。"
        },
        {
            "title": "水蕉",
            "content": "笼丛旧爱豀边树，路转清风尽日阴。\r\n窗下不生分别相，石盆秋水养蕉林。"
        },
        {
            "title": "玉照堂观梅二首",
            "content": "未办当春句法工，坐来花下泥春风。\r\n山高水远须人领，玉洁珠光喜日烘。\r\n越女信知天下白，屈平那是泽边穷。\r\n明朝风雨从教有，老眼今年已不空。"
        },
        {
            "title": "玉照堂观梅二十首",
            "content": "苍帝妃嫔总素装，胜游常是遍江乡。\r\n玉楼谪堕迟归去，冷淡工夫笑我忙。"
        },
        {
            "title": "春日",
            "content": "银叶煎香细雨声，竹阴行处药花明。\r\n麦光小楷临唐帖，更有人间第一清。"
        },
        {
            "title": "呈吴居甫待制",
            "content": "挺挺风规轶辈流，肯因官誉揜清修。\r\n南宫妙画多时见，北固新篇去岁收。\r\n每念小人同话此，曾知閒客到门不。\r\n平生自笑迂疎甚，趋造才频更觉愁。"
        },
        {
            "title": "简陈监仓二首",
            "content": "因病诗全少，春中忽夏深。\r\n清幽百亩地，安静六时心。\r\n树茂晴方好，荷新雨未禁。\r\n泥乾容后日，閒步酒随斟。"
        },
        {
            "title": "写村舍壁",
            "content": "路转溪隅草色苍，烟霏云屋带渔乡。\r\n难头叶老陂塘暗，狗脊花繁篱落香。\r\n景物向人须品藻，太平无地不耕桑。\r\n何时秋入丰年社，持蟹来听压酒床。"
        },
        {
            "title": "灵芝寺避暑因携茶具汎湖共成十绝",
            "content": "佳处湖山昔纵游，繁华常恨过清幽。\r\n今朝莫入名园去，只向负蘋荡小舟。"
        },
        {
            "title": "山茶花",
            "content": "翠翼高攒叶，朱缨澹拂花。\r\n来从山堑侧，开称画檐牙。\r\n影薄谁停绣，香清似煮茶。\r\n几多轻敛态，月动夹窗纱。"
        },
        {
            "title": "近诗殊少閒行绿阴下喜成杂言以自勉继此当日",
            "content": "去冬诗绝稀，作意待好春。\r\n春至病始甦，强赋情少真。\r\n梅花到海棠，不过数十首。\r\n其间岂无兴，有笔慵开口。\r\n繁逢风日美，心醉人不知。\r\n林间行若狂，藉草或移时。\r\n芳花倏扫踪，转作满园叶。\r\n油然翠欲流，剪若阴初叠。\r\n老夫爱深处，穿树开生路。\r\n香不是风香，吹来复吹去。\r\n扶筇仰面看，青子枝间团。\r\n引客任摘尝，庸讵疑整冠。\r\n閒来坐根石，远望浑无隙。\r\n大似天女机，重重绿萝织。\r\n黄蜂恐我嗔，拟住退逡巡。\r\n向夏吟更懒，却防蜂笑人。\r\n从今当健走，古囊勤抖擞。\r\n莫作苍蝇鸣，常如狮子吼。\r\n\r\n【注释】：【原题】：\r\n近诗殊少閒行绿阴下喜成杂言以自勉继此当日课云"
        },
        {
            "title": "行次德清",
            "content": "波鸣船板唤晨兴，倦睫揩摩得梦醒。\r\n到县阴晴休更问，野禽声已喜人听。"
        },
        {
            "title": "卖花",
            "content": "种花千树满家林，诗思朝昏恼不禁。\r\n担上青红要逐定，车中摇兀也教吟。\r\n虽无蜂过曾偷采，犹恐尘飞数见侵。\r\n应是花枝亦相望，恨无人似我知音。"
        },
        {
            "title": "皇太子生辰二首",
            "content": "欢声叶气蔼乾坤，荣观于贰极尊。\r\n天予聪明属文子，人推勇智实荡汤孙。\r\n百寮银笔松椿祝，三殿瑶觞雨露恩。\r\n久托重晖无以报，芜音常是愧雷门。"
        },
        {
            "title": "命鹿",
            "content": "双鹿林泉友，新居后我成。\r\n角低方长旺，斑嫩未分明。\r\n濯濯菰塘晚，呦呦草迳晴。\r\n仙畴吾种玉，汝辈耦而耕。"
        },
        {
            "title": "昼寒一杯辄欲酩酊因静坐道室",
            "content": "岁晏常多白昼阴，软帘毡帐御寒侵。\r\n观书偶要得天隐，作传定难题醉吟。\r\n犬吠远闻风绰散，叶凋谁顾雨堆深。\r\n湖边莫道春回未，紫草依稀动绝岑。"
        },
        {
            "title": "当涂叔祖生朝以顾亮画双松鹿雀为寿",
            "content": "维崧之颠仙所巢，凡卉不敢争分淆。\r\n千年双干腾老蛟，露月沐浴风枝敲。\r\n雪霜贸贸青愈苞，天授非论地肥硗。\r\n翼而翔飞足而跑，倘轻来此遭讥嘲。\r\n伟哉两鹿义漆胶，生铁挺角铜为骹。\r\n於菟可阱熊可庖，尔独不受不鞭捎。\r\n如凤在薮麟在郊，俯仰自得盘林坳。\r\n神雀亦喜辞黄茅，飞鸣岂复喧啁啁。\r\n丹葩照映山灵教，欲衔献仙荐杯肴。\r\n南园胸中洞六爻，大藩镇护无鸣髇。\r\n报穰祝毕停迎猫，行取相印符竹抛。\r\n长生阴德凡台抄，我欲歌颂追云璈。\r\n往寿此画犹毫髾，阻修赖有精诚交。"
        },
        {
            "title": "重九前一日领客登城即席次张以道韵",
            "content": "未倒花前凿落金，登携那怕嫩寒侵。\r\n归牛下陇争浮水，宿鸟随山不过林。\r\n衰鬓预吹明日帽，放歌时带故园音。\r\n菊烟桂露虽情物，须索高蟾管夜深。"
        },
        {
            "title": "次韵酬王梦得西湖上见寄",
            "content": "一萼香红未破尘，绿波惊眼自摇春。\r\n晴新策蹇湖边去，供作他年画里人。"
        },
        {
            "title": "西庄夜归",
            "content": "草声真似过田间，唧唧虫催兴未阑。\r\n珍重小舆能从我，夜深穿遍竹阴寒。"
        },
        {
            "title": "雪",
            "content": "阖夜惊飚落树巢，平明沟瓦渐迷坳。\r\n鍪函静听来千骑，珪譬遥知委四郊。\r\n再白呈祥矜大稔，积阴嘘气遏方苞。\r\n池边废沼邀閒立，乍合冰澌怯杖敲。"
        },
        {
            "title": "听莺亭",
            "content": "墙头正对南湖柳，湖柳迎风翠扫空。\r\n最喜音声为佛事，乱蝉赓唱夕阳中。"
        },
        {
            "title": "玉照堂次韵茂洪古梅",
            "content": "天教萼绿伴羊权，羞对尘颜粉黛妍。\r\n不必修真事灵诀，与花端合共长年。"
        },
        {
            "title": "送马舍人赴建康军幕",
            "content": "柳营谋客自枫宸，去去尖风雁字匀。\r\n莫把吟诗替横槊，新亭北望正愁人。"
        },
        {
            "title": "玉照堂观梅二十首",
            "content": "山际楼台水际村，见梅常是动吟魂。\r\n全身此日清芬里，篱落疎斜水喜论。"
        },
        {
            "title": "燕坐",
            "content": "为君刻意五七字，甫壮知心一两人。\r\n百计纵疎终办此，直疑贾孟是前身。"
        },
        {
            "title": "蔬饭",
            "content": "夜虹照饭光如玉，春瓯饤莫菜肥於肉。\r\n周郎赤米太寒酸，潘令紫姜徒记录。\r\n饥创寒罢忘贪欲，气定徐行手摩腹。\r\n更能运任着衣裳，听尔计高三十六。"
        },
        {
            "title": "暮色",
            "content": "暮色云端合，晴光天际悭。\r\n鸟群科斗字，山态倦螺鬟。\r\n寂寂功名会，纷纷车马间。\r\n拍栏情倍极，烟老罩鱼湾。"
        },
        {
            "title": "老笔赠铦上人二首",
            "content": "已事殷然争，江湖第一流。\r\n才高楼五凤，伎进刃全牛。\r\n可惜梅花节，忙回竹叶舟。\r\n老师应赏棒，碑巨压东州。"
        },
        {
            "title": "再游",
            "content": "天风吹我落人间，暂入青山又促还。\r\n待得霜林收柿栗，却来重扣白云关。"
        },
        {
            "title": "谒陆礼部归偶成二首",
            "content": "欲识清狂自在身，关门湖上独经春。\r\n今朝正接黄梅雨，却出冲泥访故人。"
        },
        {
            "title": "挽叔祖户部侍郎诗四首",
            "content": "内典存心久，家居戒行僧。\r\n同尘聊且尔，著相亦何曾。\r\n脱却当来袴，传将不尽灯。\r\n欲知归甚处，一月万波澄。"
        },
        {
            "title": "园步杂兴",
            "content": "豆篱黄叶被蔬田，静极情怀似黯然。\r\n居舍又从东壁看，柳梢浓处起厨烟。"
        },
        {
            "title": "锦池芙蓉盛开与谭德称何国叔曾远逸玉季嘉吕",
            "content": "道人有园居，其门可罗爵。\r\n夫何诸贤杰，疎野尽阔略。\r\n联镳过柴荆，慰藉淡与泊。\r\n尔时木芙蓉，酣酣纵云萼。\r\n呼酒亟对之，不复次杯酌。\r\n西风吹雨小，池波晚烟阁。\r\n红痴高髼忪，翠闹竞参错。\r\n谈丛及笑粲，大胜世俗乐。\r\n翘摇鹏凤群，着我惭瘦鹤。\r\n区中有此不，今古一开拓。\r\n山林岂细故，人愿要天诺。\r\n侵寻霄霏举，乃独趣丘壑。\r\n探韵睨大巫，疾走宜退却。\r\n簪花谢殷勤，敢避句恶弱。\r\n从今数名芳，消真屡成约。\r\n\r\n【注释】：【原题】：\r\n锦池芙蓉盛开与谭德称何国叔曾远逸玉季嘉吕浩然张以道小集以东坡诗细思却是最宜霜分韵得却字"
        },
        {
            "title": "次张以道韵",
            "content": "耽幽畏奔逐，何翅畏暑寒。\r\n岂真傲世人，亦各性所安。\r\n弄水小渔艇，寻诗蹇驴鞍。\r\n相宜清昼永，嬉娱绝嗟叹。\r\n方苞红玫瑰，纷萌翠琅玕。\r\n胡为悉弃置，随人强蹒跚。\r\n头颅每自知，终难继貂冠。\r\n超情混俗久，漫若草败兰。\r\n委身羁馽中，黾勉聊自宽。\r\n飞气犹未除，搜句雕肠肝。\r\n偷閒时一游，园池有荷槃。"
        },
        {
            "title": "玉照堂观梅二十首",
            "content": "九节筇枝休化龙，佳时朝暮且相从。\r\n枯条岂但敲令尽，鸟雀冲花定不忪。"
        },
        {
            "title": "琥子得监左帑归甬东待次",
            "content": "看湖初过月阴阴，同望灯廛话夜深。\r\n帆向西兴人便远，再来华近莫相寻。"
        },
        {
            "title": "巾车",
            "content": "听说小巾车，形模似竹舆。\r\n双轮毡裹去，三壁帽开舒。\r\n僮矮行携砚，鬟娇坐奉书。\r\n岢峨回径处，轣{左车右录}度桥安装。\r\n鹤引青莎软，莺看翠柳疎。\r\n袖炉香正喷，背榼酒多储。\r\n过爱凉轩敞，停因燕馆虚。\r\n直须教画看，全似出尘居。\r\n缓驾终调鹿，忙牵莫命驴。\r\n只缘心荡荡，自到境如如。\r\n剩有真堪写，时无愤可摅。\r\n尚惭销粟帛，何事免缲锄。\r\n命驷邀朋客，笼鹅谢里闾。\r\n屏星前日梦，不枉赋归欤。"
        },
        {
            "title": "集英殿立侍观进士唱名六首",
            "content": "科目从来本自宽，才疎只合作粗官。\r\n雕虫半世将何用，可惜南湖负钓竿。"
        },
        {
            "title": "叔祖待制移居新市华阁安装成适逢筵日尊幼毕",
            "content": "西清老人新楼居，下瞰四泽如江湖。\r\n凭高挹景未比画，人望楼上真仙图。\r\n杨花燕子句排露，鹍弦凤竹声骄粗。\r\n先生已腰白玉带，我今且漉黄金壶。\r\n朝来欢声动里闾，连帅高盖将军车。\r\n松髯峰淮照华栋，共说熊梦当年符。\r\n高情和气今谁右，海山星斗称为寿。\r\n一门鼎食断前勋，容我窗间吟远岫。\r\n\r\n【注释】：【原题】：\r\n叔祖待制移居新市华阁安装成适逢筵日尊幼毕集镃独阻奉觞因遐想赋诗为寿"
        },
        {
            "title": "野芳亭写望",
            "content": "晚雨凄微叶未斑，小亭非但揖西山。\r\n船行半山青蒲末，塔立参排杂树间。\r\n了事儿痴妨剧醉，澹阴天气合清閒。\r\n幽居不与红尘隔，退食何能一往还。"
        },
        {
            "title": "立春日园梅未花书呈尤检正",
            "content": "冻禽先自起多时，暖恋衾重晓不知。\r\n栩栩梦回思树绕，绵绵息动离床支。\r\n十行犹用午年历，数首初编丁藁诗。\r\n腊雪已多春定好，愿求名名檄南枝。"
        },
        {
            "title": "同张以道出游近郊成古诗十六韵",
            "content": "今辰天宇佳，风光宛如春。\r\n园庐岂不乐，景熟兴未伸。\r\n与客策蹇驴，城东访幽人。\r\n幽人本非约，意往随清真。\r\n市小度啁哳，秋郊迥无尘。\r\n枫林缬居前，蔬畦翠横陈。\r\n烟浓山愈淡，徐步望更新。\r\n田翁出荆扉，笑揖似所亲。\r\n坐对俱不疑，一榻三乌巾。\r\n胸中绝城堑，眼界空越秦。\r\n纷纷痴浊世，等别生颦嗔。\r\n青旗正飘摇，小店恰与隣。\r\n相邀开缥翁，检梨共珍醇。\r\n悠然会陶然，此适属隐沦。\r\n我家幸匪远，要办来常频。\r\n平桥指归途，野啭依丛筠。"
        },
        {
            "title": "走笔和曾无逸掌故约观玉照堂梅诗六首",
            "content": "才晴便是看花时，记事君曾有四诗。\r\n及至花开风日好，不闻拄杖扣疎篱。"
        },
        {
            "title": "出城二首",
            "content": "只道南湖没样奇，出关又有许多诗。\r\n便须抄取天然句，才下工夫走却伊。"
        },
        {
            "title": "贺尤礼侍兼修史侍讲直学士院四首",
            "content": "化权亚史法，委巷汩凡例。\r\n良由私爱怨，或使疑信二。\r\n奸谀人力胜，危欲蔽忠义。\r\n绝识超大千，简册当吐气。"
        },
        {
            "title": "送徐衡仲归侍次福建帅属二首",
            "content": "和篇犹未忽成行，无奈离情杂愧情。\r\n风雨连朝难远送，湖山何日再寻盟。\r\n饱参屡见从头举，识破悬知到处轻。\r\n疎懒祗愁书问少，望君因便却传声。"
        },
        {
            "title": "臞庵书事四首",
            "content": "畦丁相引绕园行，指说亭基不记名。\r\n因想后湖题柱处，树林曾见作诗成。"
        },
        {
            "title": "陆严州赴召喜成三诗",
            "content": "知已从来自有天，除书宁复待人传。\r\n青云直上非逾分，占上声名五十年。"
        },
        {
            "title": "送客至无相兰若归过慈云岭小憩崇寿寺书所见",
            "content": "野香别是一般风，蓦直平冈好翠松。\r\n更许虚空画山水，细铺霞浪衬云峰。\r\n\r\n【注释】：【原题】：\r\n送客至无相兰若归过慈云岭小憩崇寿寺书所见十首"
        },
        {
            "title": "忆南湖",
            "content": "暖云台观绕歌弦，花底吹香翠鬓船。\r\n闹处如今浑懒去，可能心绪数年前。"
        },
        {
            "title": "淳熙已酉二月二日皇帝登宝位镃获厕廷绅辄成",
            "content": "圣父移居太母傍，銮舆躬待袭龙香。\r\n乍从黄繖窥天表，愈觉英资似寿皇。\r\n\r\n【注释】：【原题】：\r\n淳熙已酉二月二日皇帝登宝位镃获厕廷绅辄成欢喜口号十首"
        },
        {
            "title": "桂隐纪咏·柳桥",
            "content": "初因桥种柳，却用柳名桥。\r\n桂隐从兹入，春风莫浪招。"
        },
        {
            "title": "卧疾连日殊无聊赖客有送二省闱试题者因成四",
            "content": "春眼都缘少得晴，雨声党是落梅声。\r\n新愁多病易投隙，薄命壮怀难抗衡。\r\n人世只宜常放逸，杏花多爱逼清明。\r\n青袍白紵纷然梦，自笑生来入念轻。\r\n\r\n【注释】：【原题】：\r\n卧疾连日殊无聊赖客有送二省闱试题者因成四韵"
        },
        {
            "title": "宿余杭普救兰若同讷义二益访法喜寺寻登绿野",
            "content": "平生乐游观，几欲遍区定。\r\n足力有限量，胜处空默数。\r\n余杭旧名邑，相距才步武。\r\n苏翁绿野咏，方册每欣睹。\r\n朅来始经行，解担日蹉午。\r\n招提略憩倦，炉熏散云缕。\r\n上人别累年，省识但能祖。\r\n应怜忧患迹，官路还踽踽。\r\n将勤设瓜果，就荫指栅楰。\r\n少焉汤浴罢，作意访奇古。\r\n相从到邻寺，儒宫换堂庑。\r\n揆昔列钟鱼，俄此登簋簠。\r\n万法迭成坏，纷纷竞谁主。\r\n旋陟陂上亭，倾摧几风雨。\r\n老柳不复见，危阑试凭俯。\r\n青山幸萦绕，宁暇问秦禹。\r\n水流天接处，桑塍间蔬圃。\r\n种莲止坳塘，炊烟莽村聚。\r\n咨嗟杂慰快，拟去还眷怃。\r\n一笑诗已成，驰奔遽忘苦。\r\n\r\n【注释】：【原题】：\r\n宿余杭普救兰若同讷义二益访法喜寺寻登绿野亭"
        },
        {
            "title": "尖檐帽",
            "content": "落魄青楼倒接{上四下离}，醉花争插乱红欹。\r\n如今雨垫纷巾角，汝帽尖新却自宜。"
        },
        {
            "title": "玉照堂观梅二十首",
            "content": "正煖休嫌夜雨来，恐花乘煖一齐开。\r\n不然何事东风意，容易吹香与碧苔。"
        },
        {
            "title": "五月十六日夜南湖观月",
            "content": "良宵观月岂无人，未必能看到四更。\r\n山载塔灯金笔立，水摇亭槛玉帘横。\r\n歌从菡萏香中起，酒向玻瓈盏内明。\r\n谁信南湖当暑夜，葛衣风透觉寒生。"
        },
        {
            "title": "冬至后五日约客晨往极乐精舍因寻梅湖山作诗",
            "content": "未若撩清兴，骑驴故绕山。\r\n松篁高下处，云日往来间。\r\n要是从今后，休教枉却閒。\r\n乌巾风弄影，画出我诗孱。\r\n\r\n【注释】：【原题】：\r\n冬至后五日约客晨往极乐精舍因寻梅湖山作诗纪事"
        },
        {
            "title": "题赵祖文画",
            "content": "破烟飞鹭不排行，林外青山閟晓光。\r\n村犬吠人循岸走，见成诗句省思量。"
        },
        {
            "title": "药溪",
            "content": "野药随宜种，芎苗嚼最香。\r\n屐痕休厌数，桤树逐溪长。"
        },
        {
            "title": "玉霄花",
            "content": "虚皇清晏仙班朝，宝花随现非根苗。\r\n璆林瑶要地振灵响，飞彩灿蒨辉苍霄。\r\n下怜人宇厌凡卉，特许福地生芳条。\r\n细看纤洁谢丹粉，仿像翠鬓木珠翘。\r\n移来泉石助萧爽，暗麝不必絺衣飘。\r\n玉簪失素萱让叶，倚墙岂独麾芭蕉。"
        },
        {
            "title": "走笔和曾无逸掌故约观玉照堂梅诗六首",
            "content": "才晴便是看花时，夜雨何堪带雪吹。\r\n春色更拚过数日，三分余一尚堪追。"
        },
        {
            "title": "曾幼度许过访两诗问讯",
            "content": "寒窗不住阅清文，炼石真为五色云。\r\n拄杖横担东鲁教，长安今次欲谁闻。"
        },
        {
            "title": "道傍丛祠榜云老人庙",
            "content": "里俗崇祠想报功，袍鞾包裹雪髯翁。\r\n休嗟事始无人识，纵有丰碑亦是空。"
        },
        {
            "title": "四月上澣日同寮约游西湖十绝",
            "content": "清晓溟蒙雨气浓，出关晴色便葱茏。\r\n层云特为诗人喜，添起山头四五峰。"
        },
        {
            "title": "买书",
            "content": "自笑从来癖，诗书满屋藏。\r\n不充饥鼠喙，即抱蠹鱼肠。\r\n插架牙签整，开编竹简香。\r\n他年林下去，谁与记山房。"
        },
        {
            "title": "花仙馆",
            "content": "烟火心肠咏不真，风流娇贵却无尘。\r\n何须更问花仙姓，便是扁舟共载人。"
        },
        {
            "title": "观水上斜照",
            "content": "吹落天河入水中，分明金镀晚来风。\r\n若非日脚流成汁，平楚青还染得红。"
        },
        {
            "title": "芦山长老慧举见访约游其临平庵居自号云邱草",
            "content": "此客南湖不易逢，几年尘外愿相从。\r\n风流前辈新曾识，兴寄高情老未慵。\r\n行柳映门宜著舫，青灯同坐到闻钟。\r\n稻畦莲渚临平境，何幸同师觅旧踪。\r\n\r\n【注释】：【原题】：\r\n芦山长老慧举见访约游其临平庵居自号云邱草堂因赠四韵"
        },
        {
            "title": "得家书",
            "content": "玉塞金河阻去程，醉中尝梦赋西征。\r\n天时不与人心合，独守寒窗数雁声。"
        },
        {
            "title": "题南山刘家寺松云轩",
            "content": "红蘤墙头蜂过叶，翠藤池面蚁行枝。\r\n暂来数刻有余兴，若住此轩何限诗。"
        },
        {
            "title": "閒步游紫极观",
            "content": "孤榜前春冰雪清，山祠閒步意无营。\r\n曾耽幽概穿廊曲，犹记筠冠问客生。"
        },
        {
            "title": "俞玉汝以诗编来因次卷首韵",
            "content": "我生癖耽诗，极力参古意。\r\n寥寥千百年，所取仅三四。\r\n此言或是痴，的确有见地。\r\n大雅既不作，少陵得深致。\r\n楚骚久寂寞，太白重举似。\r\n堂堂豫章伯，与世不妩媚。\r\n峭峭后山老，深古复静丽。\r\n第篇杂短章，末学敢睥睨。\r\n傥非四公者，孰毕此能事。\r\n俞君江南英，懒效决科计。\r\n俗子造其庐，觅句独拥鼻。\r\n雪风灞桥路，想见形梦寐。\r\n贻我青云编，三读增畏愧。\r\n未尝胶山林，亦复到城市。\r\n石顽木鑽透，悟处定不二。\r\n清风濯炎暑，使我破芜秽。\r\n情悰猥能同，外此谁臭味。\r\n请加精进心，道远乌足喟。\r\n骎骎不停规，今古本无异。\r\n诗来我知往，因以当交质。"
        },
        {
            "title": "得巨笋三尺围送五叔兴",
            "content": "猫头名字出长沙，别号犀株岂过夸。\r\n好对竹尊招二子，藕如船大枣如瓜。"
        },
        {
            "title": "暂住新市行次谢村二首",
            "content": "笼丛灌木绕低田，一雨催鸣尔许蝉。\r\n平日诗怀何处吐，今年秋色此行先。"
        },
        {
            "title": "桂隐纪咏·松桥",
            "content": "欲向松间去，梅西竹坞穿。\r\n莫言吟兴在，风雪灞桥边。"
        },
        {
            "title": "题挂剑图",
            "content": "当年许与有谁知，人忽邱陵我独悲。\r\n逊国曩时犹易耳，不应留剑使心欺。"
        },
        {
            "title": "出德清县",
            "content": "天公有意作诗颠，入得苕溪未见莲。\r\n先放水葓围半时，硬功夫将芦叶界平川。\r\n明金扇日停苍渚，碧玉环山吐白烟。\r\n非是老夫来领略，此中那有地行仙。"
        },
        {
            "title": "桂隐纪咏·煨芋轩",
            "content": "煖坐针寒滋，窗油雪让明。\r\n地炉糠火熟，饱听乱松声。"
        },
        {
            "title": "过野翁亭因登岝崿山憩崇寿院僧轩共成四绝句",
            "content": "岩隈萧寺得跻攀，数翠邀岚不复难。\r\n已向城中专一壑，更须随处款青山。"
        },
        {
            "title": "集古今山林閒适诗以林泉啸咏名之",
            "content": "夜窗涉尘编，山林诗辄取。\r\n悠然忘世故，正味若醇酒。\r\n渠能道我言，不必出吾口。\r\n抄成长自随，真为岁寒友。"
        },
        {
            "title": "虎斑猫",
            "content": "百丈慵参老野狐，一只俄得小於菟。\r\n眈眈肯听豺声怯，索索当令鼠辈无。\r\n既与道人常并坐，何妨童子戏编须。\r\n硬黄新染香如蜡，从此书堂不闭厨。"
        },
        {
            "title": "次韵王耘之秋兴二首",
            "content": "多士宁王室，中宸梦傅岩。\r\n如何两京客，犹挂五湖帆。\r\n落落云松节，飘飘霜叶杉。\r\n深蒇草檄手，端欲取肴函。"
        },
        {
            "title": "茂洪奉承亲携妾迁新馆戏赠",
            "content": "巷居南北喜相依，不患逢秋得句稀。\r\n采撷正当黄菊早，登临宁叹白云飞。\r\n奉觞寿主欢宜洽，剪发邀后志莫违。\r\n从此维摩方丈室，散花香满老莱衣。"
        },
        {
            "title": "涧西閒汎",
            "content": "曲曲通航小，兰桡手自移。\r\n映丛怜白鹭，特地过湾迟。"
        },
        {
            "title": "赠道士",
            "content": "虎向深渊绕，龙归猛火蟠。\r\n昆仑飞日月，奚但鼎中安。"
        },
        {
            "title": "南湖书事五首",
            "content": "科树梯斜倚暮晖，犬声如蛤透疎篱。\r\n谢天排出江村景，副我凭栏一望时。"
        },
        {
            "title": "问讯家林蜡梅",
            "content": "蜡梅吾甚爱，园种未能多。\r\n旋去东南竹，新添二十窠。\r\n离家俄半月，放雷想盈柯。\r\n前日丁宁句，花神记得麽。"
        },
        {
            "title": "戏咏鹹蛤",
            "content": "盐作栖巢滋作脂，樽前风味不胜低。\r\n纵教一衲被云水，无奈胸中著淤泥。"
        },
        {
            "title": "玉照堂观梅二十首",
            "content": "喜客能挥白玉琴，此花端解古时音。\r\n只防老鹤来偷听，引起翻云万里心。"
        },
        {
            "title": "玉照东西两轩有红梅及千叶缃梅未经题咏倒用",
            "content": "方诸台耸日边云，望拜青童上相君。\r\n侍女百千皆绛服，恰如檐外树纷纷。\r\n\r\n【注释】：【原题】：\r\n玉照东西两轩有红梅及千叶缃梅未经题咏倒用前韵各赋五首"
        },
        {
            "title": "表兄刘东玉提干挽诗二首",
            "content": "王祖扶天日，同声外氏翁。\r\n功勋俱旧越，门户合穹隆。\r\n诸舅今何在，唯兄命亦穷。\r\n贤郎须力学，一线续家风。"
        },
        {
            "title": "南湖书事五首",
            "content": "初来作舍少人行，桥外如今满市声。\r\n绕岸种成桃间柳，一家和气万家生。"
        },
        {
            "title": "园中晚兴",
            "content": "满襟斜日澹如秋，烟竹湘花结暮愁。\r\n几树蝉清新抱叶，一湾鱼乐旧忘钩。\r\n蔬盘饱去山家饭，楚调吹来水园讴。\r\n此事不教千载识，苦谐时辈祗贻羞。"
        },
        {
            "title": "刘子履少聊挽辞二首",
            "content": "释和书上已经年，敌骑南来果犯边。\r\n太息龟灵成底事，漫闻鸿宝得家传。\r\n平生喜踏天山雪，晚岁愁看瘴浦烟。\r\n务实褒称曾未泯，不须凝恨入重泉。"
        },
        {
            "title": "桂隐纪咏·鹊泉",
            "content": "鹊饮树底泉，人立石边路。\r\n相亲不相疑，所性平等故。"
        },
        {
            "title": "徇俗",
            "content": "徇俗非能事，便幽定宿缘。\r\n跃泉新作雨，装树巧留烟。\r\n雀喜频频下，蜂知小小穿。\r\n疎风奏檐佩，无梦到钧天。"
        },
        {
            "title": "平望遇风",
            "content": "平望陂湖一望平，当年地志岂虚名。\r\n微茫远树山同出，破碎层云日斗明。\r\n更著百千寒雁叫，偏宜三四旅帆征。\r\n疎帘揭起从风入，要洗频年郁滞情。"
        },
        {
            "title": "书叶轩",
            "content": "正是桐阴雨乍晴，隔笼黄鸟女儿声。\r\n笔床经笥閒家具，物物皆从我太平。"
        },
        {
            "title": "次韵酬张仲思高邮见寄二首",
            "content": "便欲相寻去，山光看水光。\r\n野航因挟策，春韭自炊粱。\r\n踽踽吾才短，翩翩长意长。\r\n文翁他日誉，不但劝农桑。"
        },
        {
            "title": "灵源精舍小憩旧名龙泉有古井极甘洌",
            "content": "姑恶声催雨不来，暑云空际只崔嵬。\r\n投鞭得地古佛刹，看竹满窗风叶堆。\r\n百岁可堪轻日月，一官才得便尘埃。\r\n清泉酌罢犹贪恋，更瀹松黄当茗杯。"
        },
        {
            "title": "叔祖阁学座间请观诗编因赋",
            "content": "出门何许会初心，家有师儒是学林。\r\n画古更因金印伟，书丛方称锦堂深。\r\n朱橙荐酒随冬蟹，翠蔓披墙引暮禽。\r\n每幸酸鹹得同嗜，可令倾耳阙韶音。"
        },
        {
            "title": "自锡山归舟中三首",
            "content": "破驿遥临放马场，两鸦飞下更苍凉。\r\n东风莫起雕鞍兴，白发欺人念故乡。"
        },
        {
            "title": "桂隐纪咏·樵迳",
            "content": "路入前山处，苍苔裹石棱。\r\n不逢负薪叟，时见隔林僧。"
        },
        {
            "title": "杨伯子过访翌日以两诗见贻因次韵答",
            "content": "句业诚渊海，愚方一苇航。\r\n空成由也瑟，难应女娲簧。\r\n拟易乾坤别，传家父子香。\r\n整翰从此去，拭眦望朝阳。"
        },
        {
            "title": "铁行者",
            "content": "僧舍生涯只且然，养他行者不须钱。\r\n龙潭莫问僧参得，吹灭灯时各自眠。"
        },
        {
            "title": "约周希稷游湖上园",
            "content": "句法参同李翰林，风流依约谢宣城，\r\n放怀应喜醉三日，听曲知无误一声。\r\n箬叶露方高石室，桂枝香谱度银笙。\r\n西湖东观迟归去，相就盘跚勃窣行。"
        },
        {
            "title": "陈子西投赠长句走笔次韵奉酬",
            "content": "作诗我恨无新功，良田所积未始丰。\r\n君侯保事有此癖，判却不费平生穷。\r\n容台故人作书至，百篇古体缄幐中。\r\n剪裁云雾閒孔翠，此尚人力夸天工。\r\n请君直道当下语，莫拟世俗纷华虫。\r\n古人规绳亦谢去，岂不自己光圆融。\r\n大千沙界大千海，置之足上千天宫。\r\n到头只是旧时我，不妨自就声律笼。\r\n若能言下便领得，老夫衣钵当传公。"
        },
        {
            "title": "崔悫画双鹅引雏",
            "content": "横塘暮烟吹雨来，白鹅叫风双毰毸。\r\n鹅儿力小立未定，依母恋哺忘惊猜。\r\n炎歊生欲逃天垓，虚堂有此新图开。\r\n芦梢荷叶亦动荡，茹句未吐愁难裁。"
        },
        {
            "title": "壬宣立春",
            "content": "经旬寒雨正霖霪，才转东风便肯晴。\r\n我自西畴心念熟，不须学稼始归耕。"
        },
        {
            "title": "表兄刘东玉提干挽诗二首",
            "content": "襁褓予多疾，三年托谓阳。\r\n未能看击罋，常是戏登床。\r\n转首尘埃里，惊心岁月长。\r\n挽兄赍志去，倾泪人诗章。"
        },
        {
            "title": "移石种竹橘",
            "content": "野性乐閒寂，况值秋气清。\r\n旋即东墙隈，削苔方甃平。\r\n石立稍退步，薜荔缠珠缨。\r\n橘香湖海趣，竹翠山林情。\r\n二物昔所嗜，未暇同经营。\r\n环种近百竿，叶叶琴筑声。\r\n对植才两树，颗颗金玉明。\r\n交枝与丛稍，拂巾须缓行。\r\n其间两度地，幽致吾主盟。\r\n静极坐累刻，焉有世虑萦。\r\n人生会心处，小大景不争。\r\n长年兴无涯，风月随阴晴。\r\n抽萌及吐蕊，预喜春林荣。\r\n客来开茗炉，礼意固匪轻。\r\n作诗渐忘言，此语亦老成。\r\n杜门安蹇拙，何急谋虚名。"
        },
        {
            "title": "戏成白发二首",
            "content": "朝朝摘白发，新生亦非黑。\r\n纵使白不生，秃翁还讳得。"
        },
        {
            "title": "清夏堂",
            "content": "去岁临池未盖堂，暑天来看已多凉。\r\n穿花鹭立青为繖，放櫂人眠锦作床。\r\n今夏好风帘影动，良宵閒坐月华香。\r\n低头笑向阑干说，有汝诗中味更长。"
        },
        {
            "title": "有怀新筠州扬秘监寄赠八绝兼桂隐茶",
            "content": "少有羊曾踏菜园，更教清苦嚼筠根。\r\n何如添得如椽笔，就各西江一口吞。"
        },
        {
            "title": "南湖赋冬青花四首",
            "content": "桂子休夸碧满园，小蒲萄实待霜繁。\r\n他年隐处寻西宅，先认冬青拥寺门。"
        },
        {
            "title": "岁旦立春",
            "content": "从此车书看混同，王春丕建四时功。\r\n八千岂壮大椿比，宸极光符万岁中。"
        },
        {
            "title": "清晕阁在柳洲寺旧址二首",
            "content": "去市无多地，重游净客心。\r\n何人偏种柳，今日屡鸣禽。\r\n浩兴生孤桨，归情恋远岑。\r\n梁间满题咏，宁欠我窥临。"
        },
        {
            "title": "次韵京口叔祖见寄四首",
            "content": "病起逢春自献酬，醉狂诗体类俳优。\r\n追攀雄杰诚堪笑，寄去稽迟更合羞。"
        },
        {
            "title": "集英殿立侍观进士唱名六首",
            "content": "山绕彤城瑞雾凝，催班晓色渐分明。\r\n龙门肃立章身别，得著银袍却最荣。"
        },
        {
            "title": "震泽戏书鹅鹤",
            "content": "市梢茅广三两间，旁有数鹅行复还。\r\n适从何来令威老，矫首便觉高情閒。\r\n群鹅不度风姿少，罢亚相随过汀草。\r\n令威流盼略无言，寄与谁知自瀛岛。\r\n少焉戛然鸣一声，岂暇更顾儿童惊。\r\n直上青天三万丈，鹅在人间夸字样。"
        },
        {
            "title": "蜡梅二首",
            "content": "家世凌风却月旁，别来衣变郁金光。\r\n神仙定遇容成子，教服三黄遍体香。"
        },
        {
            "title": "归南湖喜成",
            "content": "路转斜桥似梦醒，拥衾摇兀亦身轻。\r\n知期岸鹊如相语，匿笑隣翁欲斗迎。\r\n见处青山还委麽，遮回居士太獃生。\r\n矮篱半路寒扑树，新种浑如旧种成。"
        },
        {
            "title": "鸦舅辞",
            "content": "自从结庐依北城，入夏常听鸦舅声。\r\n五更欲尽日未上，绕树往往偕鸡鸣。\r\n想欣绿草露光湿，渐喜茂荫晨辉清。\r\n道人披衣起危坐，睡思顿去毛骨轻。\r\n既免待旦赴朝集，祢欲和月随耕。\r\n人言外甥多似舅，尔甥天资太浊陋。\r\n固宜相见屡旋拳，使瞻在前忽在后。\r\n衣裾峭整紫翠长，更学燕燕玄为裳。\r\n鹊并鸜鹆定通谱，名曰鹎鵊字未详。\r\n我园听莺兼扶鹤，閒亭本是无心作。\r\n未能授馆专为君，万竹千松且同乐。"
        },
        {
            "title": "玉照堂观梅二十首",
            "content": "纵横遥衬碧云端，林下铺毡坐卧看。\r\n不但归家因桂好，为梅亦合早休官。"
        },
        {
            "title": "过野翁亭因登岝崿山憩崇寿院僧轩共成四绝句",
            "content": "甲子峰高正迟连，白云胜涌似炉烟。\r\n群仙若讶归来晚，只蹑雪根上碧天。"
        },
        {
            "title": "王倅德远有诗谢送菊因酬二绝",
            "content": "晚香烟冷万金篱，林下何曾必课寺。\r\n如许簿书花一到，便成琼报碧云词。"
        },
        {
            "title": "何氏书堂",
            "content": "谁云学宦不同源，人镜风流百世存。\r\n想见当年临案牍，必无书限误成根。"
        },
        {
            "title": "暂归桂隐杂书四首",
            "content": "作双鸂鶒住方池，乐此荷钱近钓矶。\r\n应笑主翁尘袂黑，故从清泚浣红衣。"
        },
        {
            "title": "游石湖",
            "content": "几年飞梦越来城，试扣柴荆恰快晴。\r\n松菊正酬閒客意，烟波真似主人情。\r\n黑头据要方行志，绿野当年浪得名。\r\n我亦邻乡值桑柘，访公非为忆莼羹。"
        },
        {
            "title": "山堂晚兴",
            "content": "小堂清占景无哗，不赂阶前种俗花。\r\n过雨家茶脱黄玉，近霜天竹缀丹沙。\r\n静眠宁羡蚁来梦，孤坐屡谙蜂报卫。\r\n万事一身安分定，关河休用发长嗟。"
        },
        {
            "title": "桂隐纪咏·听莺亭",
            "content": "不向他园去，能来共竹林。\r\n故乡知我念，特地奏秦音。"
        },
        {
            "title": "晓探晴观梅",
            "content": "天鸡催日界窗横，蹑屐看花兴便成。\r\n正尔飞霞舒彩佩，尽渠宿雨结珠缨。\r\n飘零未带溪边笛，缥缈如临海上城。\r\n身世长吟谁会得，华祠梅市总逃名。"
        },
        {
            "title": "园中杂书四首",
            "content": "春云天上白成行，春草人间绿自香。\r\n罨岸桃花三百树，碧溪休问短和长。"
        },
        {
            "title": "次韵答曾司法",
            "content": "精神由日就，格律忌雷同。\r\n我匪从它入，君应自此工。\r\n多岐怜世路，力学振家风。\r\n莫易朱弦绝，各年论最公。"
        },
        {
            "title": "南湖有鸥成群里闾间云数十年未尝见也实尘中",
            "content": "东家西家翁媪说，白洋湖自有多年。\r\n何曾识见江鸥至，消得主人诗兴颠。\r\n\r\n【注释】：【原题】：\r\n南湖有鸥成群里闾间云数十年未尝见也实尘中奇事因筑亭洲上榜曰鸥渚仍放言六绝"
        },
        {
            "title": "龙瑞宫",
            "content": "阳明古罅閟灵宫，祷雨传闻见活龙。\r\n可是高人不留我，却从归路数杉松。"
        },
        {
            "title": "以道学谕凤口有感诗写物记事备极词情不容继",
            "content": "人间盛衰理甚明，势去有如汤沃冰。\r\n听言一事足叹惋，恐君亦复伤中情。\r\n行都赫奕名王第，列屋珠玑多秀慧。\r\n主翁五十二本兵，宠冠诸家当盛世。\r\n其间属意字以端，姿品高妍兼妙艺。\r\n燕开云幄萃亲友，艳阵香藂尝窃睨。\r\n转眼陈迹俱已休，西风叶飞东水流。\r\n相逢应怪我鬓改，贪情省认俄惊羞。\r\n波明藏泪尚剪月，山浅带恨犹横秋。\r\n失身何心养儿女，啁啾耳厌山蛮语。\r\n困居村店少人沽，饤饾腥鹹污盘俎。\r\n无言脉脉话最深，为君写作溪妇吟。\r\n人生荣悴岂分定，有夫不必萌他心。\r\n\r\n【注释】：【原题】：\r\n以道学谕凤口有感诗写物记事备极词情不容继和矣既辱珍示可无奉酬辄抒鄙怀次韵且名以溪妇吟末章反正不忘风人之义也"
        },
        {
            "title": "诚斋三用韵因更和呈以坚顾临之约",
            "content": "不比先贤傲竹林，鸣驺许过径蓬深。\r\n瑰词走送惊联璧，钝思追酬漫注金。\r\n岩底幽人矜社翁，闺中幼妇感秋砧。\r\n何如醉袖淋淳墨，一笑人间百虑沉。"
        },
        {
            "title": "以洞庭橘寄杨秘监",
            "content": "橘色浑如柿色黄，诚斋有句合为尝。\r\n岂为都市颇难是，要是洞庭亲寄将。\r\n雨露山中今有味，星辰天上旧无香。\r\n遥知老监开奁处，为釂椒花雨一觞。"
        },
        {
            "title": "南湖夕泛",
            "content": "欲知家住画图中，静向波心漾短篷。\r\n粉墨晕开水色，碧朱堆上柳花丛。\r\n云边鸥影来还去，篱畔难声西复东。\r\n别浦夷犹岂无谓，细看蘋末受清风。"
        },
        {
            "title": "四月上澣日同寮约游西湖十绝",
            "content": "茭葑茸茸展翠毡，六桥分舞燕翎纤。\r\n撑船捷出苍湾去，要看山围玉镜奁。"
        },
        {
            "title": "写扇",
            "content": "世间功业任差殊，心地明时自有余。\r\n若道必从勤学得，当年稷卨读何书。"
        },
        {
            "title": "雪霁",
            "content": "山负红铜日，云坡绿玉天。\r\n一晴聊饯腊，三白已迎年。\r\n贵气楼台满，春声松竹先。\r\n诗成缘底事，鸟迹印篷船。"
        },
        {
            "title": "对雪",
            "content": "温记今年雪，先悭半月晴。\r\n乍飘偏有熊，猛下却无声。\r\n水绕长春圃，人居不夜城。\r\n弄寒群犬戏，惊晓独鸡鸣。\r\n桥冻泥添滑，窗虚纸借明。\r\n冷妨梅早慧，高妒柳轻生。\r\n瀹茗尝深鼎，临书厌短檠。\r\n鹅边鷳失素，鸥混鹭争盟。\r\n日壑银烹出，龙沙粉筑成。\r\n歌盐唐按谱，聚米汉谈兵。\r\n曳履需公诏，吞毡感便旌。\r\n初平羊变石，白起甲填坑。\r\n贾舶停珠浦，朝骖萃玉京。\r\n驼铜夸北录，马瑞遇东瀛。\r\n云凝情俱淡，风旋力骤狞。\r\n藕边侵纬宿，酥畔比累蛏。\r\n敞坐诗牋接，欢筵舞袖迎。\r\n缘甍方盼转，入幌忽萦盈。\r\n烟满空翔鹤，潮翻海纵鲸。\r\n蓝田难爱宝，月窟助蜚英。\r\n翁罩杯谁覆，盆冰镜不倾。\r\n瑶随王粲佩，玑缀李彪缨。\r\n豹舄宜分色，麻衣浪拟清。\r\n齐腰休更举，巴曲试烦赓。"
        },
        {
            "title": "庚戍岁旦次张以道韵",
            "content": "农定正旦喜占晴，老圃观风趁早春。\r\n两事欲寻强健日，一生常作太平民。\r\n绍熙初岁新开历，典凹崇仪极奉亲。\r\n词拙固难传乐府，水边閒示钓鱼人。"
        },
        {
            "title": "牡丹",
            "content": "分数论春物，都应让牡丹。\r\n几枝单叶紫，满担夕香寒。\r\n除我知心切，从人得句难。\r\n肯辞回櫂日，多瓣剪来看。"
        },
        {
            "title": "过野翁亭因登岝崿山憩崇寿院僧轩共成四绝句",
            "content": "古县依山惬乍游，欲行因路始穷幽。\r\n搀空石壁樛林合，更做行程急出留。"
        },
        {
            "title": "寓舍听雨忆园中梅花",
            "content": "阴霏非是妒春华，薄命诗人带累花。\r\n烟逼艳低侵竹冷，风拦香横逐溪斜。\r\n开时数日曾邀客，别后连旬阻到家。\r\n檐溜可堪声彻晓，梦中余恨亦无涯。"
        },
        {
            "title": "再过莺脰湖",
            "content": "晓雾蒙鸿合，山藏岸绝痕。\r\n浩波吞日去，金晃玉乾坤。"
        },
        {
            "title": "过湖至郭氏庵",
            "content": "山色棱层出，荷花浪漫开。\r\n只如平日看，自喜此时来。\r\n杨柳侵船影，蜻蜓傍酒杯。\r\n僧庐须过夜，城禁莫催回。"
        },
        {
            "title": "次韵京口叔祖见寄四首",
            "content": "汲古无初不读书，屠苏新制帖僧庐。\r\n痴禅昼夜蒲团上，贪睡犹胜学宰予。"
        },
        {
            "title": "杨伯子见访惠示两诗因次韵并呈诚斋",
            "content": "别去常关梦，书来意已强。\r\n那看多竹地，相对两绳床。\r\n壮志霜空鹘，禅心古庙香。\r\n糠炉熟黄独，待子数分尝。"
        },
        {
            "title": "挽叔祖户部侍郎诗四首",
            "content": "小小如知已，常常说向人。\r\n论情宗族异，问事见闻新。\r\n囊锦将谁管，湖园看未真。\r\n伤心啸庵路，不复送亲宾。"
        },
        {
            "title": "有怀新筠州扬秘监寄赠八绝兼桂隐茶",
            "content": "闻道匆匆不住程，如今应已到乡城。\r\n亦通朝路音书不，朝外可能空旧情。"
        },
        {
            "title": "题画扇",
            "content": "谁将琢月挥云笔，偃仰江山尺素中。\r\n眼界未舒君莫厌，出门三丈软尘红。"
        },
        {
            "title": "有怀新筠州扬秘监寄赠八绝兼桂隐茶",
            "content": "老子生来铁面皮，要渠嬉笑莫过诗。\r\n可怜百巧卿云手，拙直今年一奏词。"
        },
        {
            "title": "又呈坐客",
            "content": "天假南湖一段奇，宾朋胥会只论诗。\r\n人生未老肯閒日，春色无边方盛时。\r\n林外好山看独惯，尘中新事问宁积压。\r\n从来邂逅且真率，花下杯传却莫迟。"
        },
        {
            "title": "谒丛霄馆",
            "content": "奉真祠宇并丹房，露下层坛夜未央。\r\n玉绣球明依砌树，翠鬘云转罨炉香。\r\n何心轻举氛尘外，但愿闲居岁月长。\r\n却上竹舆归去路，约面灯认隔林光。\r\n飙御缤来下，储林答意虔。\r\n虽无名宦达，林墅保长年。"
        },
        {
            "title": "初闻南湖蛙声成三诗",
            "content": "皇恩汪濊及虫鱼，尔各安心大泽居。\r\n科斗未生休纵乐，吴侬倾听且防渠。"
        },
        {
            "title": "暂住新市行次谢村二首",
            "content": "推窗面面得凉多，陂泺风翻渴水荷。\r\n人语忽惊群鹜起，隔芦知是小船遇。"
        },
        {
            "title": "寄呈尤侍郎二首",
            "content": "珍重尤夫子，逢人问死生。\r\n扫门那惮远，出户真须晴。\r\n为国鬓先白，因官名更清。\r\n何时容卜夜，灯畔听文衡。"
        },
        {
            "title": "赠雁",
            "content": "我自江乡有姓名，相逢契合义相亲。\r\n连行几宿来栖草，戢翼常时想避人。\r\n石岸风高难到县，今宵船住定为邻。\r\n南湖若肯寻幽隐，却把衷肠自缕陈。"
        },
        {
            "title": "出寂照行至书馆",
            "content": "茅屋鸡声过日中，热云蒸雨转无风。\r\n形劳自背当年说，句快全夸近日工。\r\n破院未成投宿计，枯田犹觊入秋丰。\r\n情知必没扬雄宅，看竹何妨揖主翁。"
        },
        {
            "title": "次夜月色复佳游霞川锦池二首",
            "content": "画桥烟重柳垂垂，露湿衣裳透始知。\r\n丹佳花香墙畔起，水葓枝影席间移。\r\n思量究竟都如梦，恋著休閒煞不痴，\r\n夜半江潮声正熟，归来才是欲眠诗。"
        },
        {
            "title": "蚊",
            "content": "连夜雨作污渠泥，枯茎蠹叶纷满蹊。\r\n塘坳蠕蠕长科斗，罋腹襄襄翔醯鸡。\r\n湿生别种蛆蛭类，倒掷横跳浮却坠。\r\n晴风一旦略嘘吹，便解飞腾添足翅。\r\n初即阳光缓缓游，鼓队趋群屋角头。\r\n雪片有声飘作阵，杨花无树辊成扑。\r\n尔自与人风马牛，缘何耳边鸣啾啾。\r\n鸣啾啾，未尔罪，\r\n扑鬓噆肤驱不退。有时深夜呵殿来，\r\n恼乱书灯犹作崇。何人当年假尔名，\r\n曰蚊岂为文足称。斓斑不过脚似豹，\r\n勇健未必拳如鹰。蚊吾语汝汝切听，\r\n尔讵不闻大鹏举翼辞南溟，上九万里如云兴。\r\n尔又不闻凤凰来仪虞帝庭，九章备体参四灵。\r\n奚曾逐逐专嚣尘，固知比拟非其伦。\r\n我园墙阴容尔停，自全且效腐草萤。\r\n吸露大胜血肉腥，口业既免报渐轻。\r\n不然熏燎灭尔形，吾言匪妾如日星。"
        },
        {
            "title": "灵芝寺避暑因携茶具汎湖共成十绝",
            "content": "一色琉璃碧簟横，更无觞豆引飞蝇。\r\n从渠日气如汤烈，不碍盆中数尺冰。"
        },
        {
            "title": "茶谷閒步",
            "content": "自携折脚铛，煮芽仍带叶。\r\n客至请渠尝，俗尘消旷劫。"
        },
        {
            "title": "宿治平院长老善忍自绍兴癸酉月住持余是年三",
            "content": "治平前代寺，幽胜占唐昌。\r\n我始生弥月，师初踞上方。\r\n百年虽未半，三纪独偏忙。\r\n一事尤堪哂，相随两鬓苍。\r\n\r\n【注释】：【原题】：\r\n宿治平院长老善忍自绍兴癸酉月住持余是年三月生"
        },
        {
            "title": "奉寄淮西总领张少卿并呈建康留守章侍郎二首",
            "content": "湖隐门连草，宗盟肯屡寻。\r\n长才明主眷，直道古人心。\r\n又引皇华去，谁怜白发侵。\r\n官居兼静乐，贤帅复朋吟。"
        },
        {
            "title": "漫兴",
            "content": "茆舍丝瓜弱蔓堆，漫陂鹎鸭去仍回。\r\n开帘正恨诗情少，风卷野香迎面来。"
        },
        {
            "title": "南湖二亭落成各书长句一首",
            "content": "望处阴云纵复横，落梅那更两关情。\r\n清愁入梦时飞蝶，远树和烟欲啭莺。\r\n多病半春诗债满，经旬无客酒缘轻。\r\n湖亭记取初成日，正是菖蒲斫水生。"
        },
        {
            "title": "相士陈邦彦觅诗",
            "content": "眼力知君已绝伦，奉传一法更通神。\r\n看渠天爵高人爵，方是人间富贵人。"
        },
        {
            "title": "桂隐纪咏·山堂",
            "content": "谁无数椽屋，盖成多是俗。\r\n如此乱山中，非关松石竹。"
        },
        {
            "title": "题山长庵",
            "content": "相国归来未肯閒，自将日月炼成丹。\r\n思量漫把黄金铸，一段精神画亦难。"
        },
        {
            "title": "玉照东西两轩有红梅及千叶缃梅未经题咏倒用",
            "content": "海棠曾把比朝眠，妃子妆慵玉镜前。\r\n若似此花颜色好，定教天宝画师传。\r\n\r\n【注释】：【原题】：\r\n玉照东西两轩有红梅及千叶缃梅未经题咏倒用前韵各赋五首"
        },
        {
            "title": "醉后偶书",
            "content": "绳床不解双足顽，藜杖易厌前庭悭。\r\n茱萸颗小梅孕白，玳瑁文皱苔移斑。\r\n一镫左计坐北牖，万骑纵猎思南山。\r\n便呼滕六雨好雪，风卷闰郊无賸叶。\r\n鞚飞转旋疾於鹰，箭劲弓鸣兽旁截。\r\n芳醪鲜肉娱宾友，挝鼓掁弦催舞袖。\r\n横行未绝五原边，不死终归三辅右。\r\n望南再拜称君寿，愚臣岂解酬恩厚。\r\n古来相际必风云，今日名王宜有后。"
        },
        {
            "title": "携得秘监诗一编登舟因成二绝",
            "content": "今日何曾独自来，船中相伴有诚斋。\r\n须知不局诗编里，妙用方能处处皆。"
        },
        {
            "title": "梅",
            "content": "群玉山头昨梦归，占祥获应必无疑。\r\n今朝暂歇抄书课，急为寒梅办早诗。"
        },
        {
            "title": "夏日南湖汎舟因过琼华园六首",
            "content": "头上云忙雨欲来，箬篷还转碧芦隈。\r\n中流数点沾衣湿，便放西山夕照开。"
        },
        {
            "title": "种蜡梅喜成",
            "content": "僧庐草剑石崖根，惯见西湖不喜论。\r\n安得便如居士意，移为官舍读书轩。"
        },
        {
            "title": "金凤花",
            "content": "彩凤连翩小作群，萧条门巷独留春。\r\n莫因繁冶生轻鄙，岁岁花开见主人。"
        },
        {
            "title": "夏夜二首",
            "content": "天上星辰金玉棋，输赢何日是分时。\r\n多应却笑张居士，绮语妄言无了期。"
        },
        {
            "title": "次韵奉酬张野夫见赠",
            "content": "谋身堪笑若舂锄，甓社栖寒水满湖。\r\n近寺偶成莲社似，为园非效辋川图。\r\n清樽酒好诗中圣，古冢珠存念大儒。\r\n久矣自求无所用，喜君能好柏楸株。"
        },
        {
            "title": "蘋风馆",
            "content": "山头鸱叫棕林雨，山下鸥移芰花著。\r\n开亭骋望岂固难，心迹双闲罕俦侣。\r\n人生才智非谋已，太息尘劳谁缚汝。\r\n图回田亩役宵梦，近对烟霏可无语。\r\n耦耕植杖千古贤，我欲从之胡不然。\r\n坐到月来休返舍，旁寺有床书并借。"
        },
        {
            "title": "小疾",
            "content": "风雨溪山数宿，归来尽有佳晴。\r\n小疾何妨隐几，隔窗娇听莺声。"
        },
        {
            "title": "寄呈史太师二首",
            "content": "昔为金阙相，曾是玉皇师。\r\n近即维垣拜，还从彭祖期。\r\n传闻风景胜，我赋洞天诗。\r\n肯示渔樵否，林间要勒碑。"
        },
        {
            "title": "即事",
            "content": "竹院桥廊未放晴，一凉生处绿交横。\r\n隔林休厌荷池小，风叶时传泼雨声。"
        },
        {
            "title": "即事",
            "content": "池通幽涧碧如油，试水新鹅小拍浮。\r\n行过板桥花片落，被风邀上采菱舟。"
        },
        {
            "title": "壬宣立春",
            "content": "蓼醯蔬饼媚晨羞，一饱宁知老到头。\r\n但听儿童语声喜，黑头青角看泥牛。"
        },
        {
            "title": "忆夏墟山园",
            "content": "松处筑亭何日见，霜时开径去年行。\r\n速排忙事成幽事，已觉贪山浪得声。"
        },
        {
            "title": "叔祖阁学生朝以丹砂铸酒杯为寿",
            "content": "真人玉练超尘质，尚假金盐煮坚石。\r\n要知草伏砂最难，护气延年本仙术。\r\n神炉秘炭呼祝融，日月出没奔朱龙。\r\n至今受化感灵药，异宝具体专奇功。\r\n铸杯献公酌沆瀣，雕盘枣实如瓜大。\r\n飞琼鼓簧双成笙，醉色渥丹天所爱。\r\n东风吹万才两旬，庭序更数三千春。\r\n丹砂为金金生沙，坐阅东海扬车尘。\r\n全才备德难具陈，紫枢黄阁旋洪钧。\r\n愿从宏芘托此身，举杯论文日相亲。"
        },
        {
            "title": "旧藏文与可墨竹未有对者叔祖阁学以一枝为惠",
            "content": "崔黄拂素桃李开，春闺融艳蜂蝶猜。\r\n范郭挥毫水石具，古愁宛奥关山回。\r\n近代名家工写物，妍媚嶙峋空杰出。\r\n此君孤禀岁寒姿，不入寻常凡粉律。\r\n江南钩锁殊拘挛，直干蟠郁羞云烟。\r\n湖州书饱翻老墨，放枝落纸争流传。\r\n有来一幅垂虚壁，冷叶疎茎伴幽寂。\r\n眼空四海无与俦，出手知公不劳力。\r\n世间快意非人为，曩昔经营心坐驰。\r\n从容会合若符节，辛苦反悟皆儿痴。\r\n从今相对成三友，憎爱俱损保长久。\r\n茂林分荫已无穷，更合新诗同不朽。"
        },
        {
            "title": "题尚友轩",
            "content": "作乾无如八老诗，古今模思更求谁。\r\n渊明次及寒山子，太白还同杜拾遗。\r\n白傅东坡俱可法，涪翁无已总堪师。\r\n胸中活底仍须悟，若泥陈言却是痴。"
        },
        {
            "title": "过翔鸾院留题僧房",
            "content": "频年虽并住，今日偶能来。\r\n水槛因莲设，风窗为客开。\r\n诗凡惭鲍谢，社近忆宗雷。\r\n莫问通衢隔，轻舟自往回。"
        },
        {
            "title": "方壶",
            "content": "春在壶中晚更长，众仙相命醉霓觞。\r\n戏将龙脑真珠网，搭上周回碧玉廊。"
        },
        {
            "title": "句",
            "content": "已从槐借叶，更梁菊为裳。"
        },
        {
            "title": "锦池汎舟赠庄器之二首",
            "content": "槐叶莺声两度春，笑言常恨独参辰。\r\n相过便说幽居好，别后应多秀句新。\r\n贺监湖边山作伴，若耶溪上月为隣。\r\n凉秋定扣松扉去，一舸从君理钓缗。"
        },
        {
            "title": "桂隐纪咏·抚鹤亭",
            "content": "立缟芳桂阴，置汝固已当。\r\n他年莫姓丁，止厕子侄行。"
        },
        {
            "title": "分题得古木",
            "content": "穴处曾经起怒雷，断藤枯藓半离披。\r\n根茎托土何妨远，会见春风长活枝。"
        },
        {
            "title": "玉照东西两轩有红梅及千叶缃梅未经题咏倒用",
            "content": "一粒丹砂换骨来，移根闻自浙东栽。\r\n市门古矣留遗迹，问讯仙翁定姓梅。\r\n\r\n【注释】：【原题】：\r\n玉照东西两轩有红梅及千叶缃梅未经题咏倒用前韵各赋五首"
        },
        {
            "title": "晓边",
            "content": "晓边花面雨蒙忪，莺避金丸翠竹丛。\r\n春半风光自招举，按歌姑洗旋移宫。"
        },
        {
            "title": "听琵琶",
            "content": "四弦么凤杂雏莺，不作商船塞路声。\r\n花影透帘清昼夜，细将扰撚说多情。"
        },
        {
            "title": "玉照堂梅花飘落如雪",
            "content": "阵阵翻空回旋飞，缀巾沾袖却横吹。\r\n东风秘授看花诀，不在开时在落时。"
        },
        {
            "title": "尤丈京丈和篇涅对四用前韵为谢",
            "content": "江南从识桂花林，岁岁逢秋属意深。\r\n夜气未添承露掌，晓光先上辟寒金。\r\n玉笙殿迥应留月，铁杵岩高不用砧。\r\n争似吾家种流水，拥香亭榭绿沉沉。"
        },
        {
            "title": "湖南午坐雨作归山堂共成四绝句",
            "content": "平时吾亦爱吾庐，今雨巢禽亦引雏。\r\n好是阶前四高桧，枝枝叶叶缀明珠。"
        },
        {
            "title": "寻桂南山至崇寿院因往灵三首",
            "content": "迎客山僧未下廊，好风吹鼻便生狂。\r\n莫疑佛宇清芬烈，檐蔔曼殊共借香。"
        },
        {
            "title": "寻桂南山至崇寿院因往灵三首",
            "content": "折枝登几已孤妍，况值风林水石边。\r\n荦确路斜飞盖歇，丁宁茅店备停烟。"
        },
        {
            "title": "七夕",
            "content": "秋近疏飚未转凉，彩盘珠阁已传觞。\r\n佳期天上频逢节，却老人间未有方。\r\n蟾魄嫩明情缱绻，鹊河斜界色沧浪。\r\n瓜盘华锦空儿剧，祷旱于今仰圣皇。"
        },
        {
            "title": "约斋西窗先有垂柳腊后四日辟地增植花数十辈",
            "content": "经年规画种酴醾，柳际春将一再归。\r\n蔓草藩墙才放远，海棠桃杏得成围。\r\n连宵冷月知予乐，数日条风挟鸟飞。\r\n尽写前人题品句，诵声时撼绿窗扉。"
        },
        {
            "title": "杨伯子过访翌日以两诗见贻因次韵答",
            "content": "晴色今朝好，春光恰半头。\r\n波清如钓渭，圃事胜封留。\r\n瘦觉中黄合，閒宜大白浮。\r\n无端同志侣，相过结诗愁。"
        },
        {
            "title": "任道源转示玉艳亭探梅诗卷未暇属和闰月十一",
            "content": "细看孤标迎腊瘦，争如繁艳遇春酣。\r\n古为节士功名薄，乘欲裁诗问水南。\r\n\r\n【注释】：【原题】：\r\n任道源转示玉艳亭探梅诗卷未暇属和闰月十一日偶自北山塔院过亭下枝间已花因次元韵三首"
        },
        {
            "title": "舟行",
            "content": "经夕舟行路未赊，不须寒梦早还家。\r\n云运冈势通增野，雨溢滩声走乱沙。\r\n蘋蓼静怜鱼世界，菰蒲遥想雁生涯。\r\n玄真便合苕溪隐，莫待摧颓两鬓华。"
        },
        {
            "title": "次韵酬新九江使君赵明达二诗仍送自制香饼白",
            "content": "岁晏怀人水一湄，归鸿去雁各参差。\r\n寒风不解频吹梦，疾置何妨数寄诗。\r\n酿酒改名聊济胜，和香因谱更求奇。\r\n路遥不暇多瓶送，一炷同参日渐迟。\r\n\r\n【注释】：【原题】：\r\n次韵酬新九江使君赵明达二诗仍送自制香饼白鸥波酒"
        },
        {
            "title": "渔父词",
            "content": "西塞山前得杖藜，波晴不见鹭群飞。\r\n何曾千载同心处，只在斜风细雨时。"
        },
        {
            "title": "桂隐纪咏·泰定轩",
            "content": "独处天光发，何尝离定中。\r\n问云谁散乱，又道主人公。"
        },
        {
            "title": "并闾岭",
            "content": "稍丛摹敢升，还为露珠滴。\r\n暗响出林隈，锵锵小金石。"
        },
        {
            "title": "观旧写照有感",
            "content": "赵茂写我真，今朝喜重见。\r\n相望十五载，容貌尽更变。\r\n恰如逢故人，省认向时面。\r\n自怜岁月去，亟若弦上箭。\r\n其间忧与病，往往风历遍。\r\n寒暑外侵薄，思虑内萦缠。\r\n幻形烦草木，熟能永葱蒨。\r\n发幸才半白，登临未衷倦。\r\n逍遥溪复壑，安稳寝并膳。\r\n十年每一画，能几何绢。\r\n会看乌帽下，满垂银色线。\r\n莫嫌老易来，身健尽堪羡。\r\n赖有难画者，炎天飞雪片。\r\n洗劫且长存，那随时序转。"
        },
        {
            "title": "送徐衡仲归侍次福建帅属二首",
            "content": "三年林曲喜谈丛，交荐俄闻得数公。\r\n竟觅一官莲幕下，漫添千咏锦囊中。\r\n时乖岂但冯唐老，性癖甘如叔夜慵。\r\n应是黄花过江路，笑垂双袖立西风。"
        },
        {
            "title": "代书回寄杨伯虎",
            "content": "曾舍匆匆别，飞花雨过春。\r\n水村居自乐，城市懒尤真。\r\n载酒青油舫，传书白锦鳞。\r\n访君须及早，非是久閒人。"
        },
        {
            "title": "与诸弟游天竺",
            "content": "出门残月带晨鸦，飞盖相从纵五花。\r\n风绰败芦依岸老，水分洲渚抱山斜。\r\n橐鞬未遂书生志，钟磬聊寻衲子家。\r\n何物最能舒望眼，晓云吹霁不成霞。"
        },
        {
            "title": "玉照堂观梅二十首",
            "content": "鹎鵊呼人晓梦回，霁光催赏百株梅。\r\n轻车不管沾泥滑，童子从来自惯推。"
        },
        {
            "title": "题寒绿轩",
            "content": "甫里先生穷到老，剩有诗文记林草。\r\n杞苗菊叶果何佳，自喜春风颜色好。\r\n现庵主人同吾张，故家文献出大梁。\r\n相过肯对桂隐榻，握手书社倾肝肠。\r\n顷年客处东濒海，灌畦不仰园官菜。\r\n小窗寒绿独专名，实与天随同所家。\r\n所爱既同人亦同，岂较早晏时遭逢。\r\n极知趣尚寓小物，过眼斥鷃高飞鸿。\r\n閒关馆舍人稀到。檐前席地聊从好。\r\n维杞与菊复移栽，撷可烹茶羹可芼。\r\n晓烟夕露清无边，尽扫万古红紫缘。\r\n对之饮水骨亦仙，屠沽儿家休击鲜。"
        },
        {
            "title": "晓寝喜成",
            "content": "人间一事最幽奇，病醉皆非半睡时。\r\n经纸屏低心正惬，木绵衾暖足慵移。\r\n蘧蘧蝶梦萦孤枕，呃呃鸡声过短篱。\r\n无奈冲寒早朝客，不知疎拙是便宜。"
        },
        {
            "title": "冬至日晓雪许桂一枝著花戏成长句",
            "content": "居士归来百事嘉，木樨雪里也开花。\r\n麩金一掬枝头小，药玉千沟屋上斜。\r\n境界许奇非浪得，色香俱静更何加。\r\n高寒似我休拈出，微笑从来少作家。"
        },
        {
            "title": "题方竹杖松根枕二首",
            "content": "鹤骨何能尔，龙姿或果然。\r\n锋棱四面峻，节操一生坚。\r\n界纸书堪使，敲针钓最便。\r\n从教方有碍，终不效规圆。"
        },
        {
            "title": "暂归桂隐杂书四首",
            "content": "诗料无穷满目前，只须拈出见成篇。\r\n骑马莫道随官俗，也解争奴曲涧船。"
        },
        {
            "title": "太平印歌",
            "content": "修溪检校閒桃李，暗记苍苔唯屐齿。\r\n野鸳时看立汀沙，个字分明尤足喜。\r\n金驼银鼻岂关念，梦月当窗印寒水。\r\n闺门瓜戍忽临期。交与铜章令涤视。\r\n篆文春蚓红萦缠，背刻太平兴国年。\r\n因记太宗全盛日，车书万里恢山川。\r\n吴王纳地初改郡，钱塘国势犹依然。\r\n治中选任不轻予，纵受往往皆前贤。\r\n顾我何人来冒缀，迂愚缩朒仍孤顇。\r\n买臣虽陋会稽怀，靖节殊惭彭泽弃。\r\n职分犹得按西湖，岸址防侵除葑秽。\r\n汎舟何事最官况，属玉鵁鶄总徒隶。\r\n无烦移牒水仙王，径写新篇就印章。\r\n给露洗开千树色，支风吹发万荷香。\r\n持旭桂隐真堪乐，世界清凉似岩壑。\r\n更将此印印渠诗，是我前生那得知。"
        },
        {
            "title": "新诗",
            "content": "一酌桥亭即便回，雪粘桃树学疎梅。\r\n若教湖上鸥为了，此日真须三百杯。"
        },
        {
            "title": "呈张左曹郎中",
            "content": "持节江湘公去久，浙西风月我孤吟。\r\n相逢未叙三年话，此事先抛一寸心。\r\n风调不因通宦汩，世涂尤见故情深。\r\n随人一错终能复，林墅应劳得得寻。"
        },
        {
            "title": "灵芝寺避暑因携茶具汎湖共成十绝",
            "content": "高峰南北两浮图，桂隐相看四载余。\r\n休怪出关犹从我，有诗处处得侬居。"
        },
        {
            "title": "桂隐纪咏·玩芝轩",
            "content": "阴洞亲寻遍，灯惊蝙蝠飞。\r\n坚明敲紫玉，一似采时肥。"
        },
        {
            "title": "即目",
            "content": "偶然看树过平桥，老尽墙边杞朮苗。\r\n不分蛛丝与蜗壳，也随残照集芳条。"
        },
        {
            "title": "走笔和曾无逸掌故约观玉照堂梅诗六首",
            "content": "才晴便是看花时，天上阴晴岂预知。\r\n前日路乾居士闰，偶妨招客酒樽随。"
        },
        {
            "title": "分韵赋散水花得盐字",
            "content": "春皇游骑玉垂鞭，珠卷扬州十里帘。\r\n一笑诗成休浪举，花如西子句无盐。"
        },
        {
            "title": "即席次潘茂洪韵",
            "content": "我恨填胸三斗尘，略无警句可留春。\r\n烟云空外吹成鹤，梅杏枝头长就人。\r\n但解时中心独废，自然随处乐常新。\r\n诸公要识居园法，第一先教懒是真。"
        },
        {
            "title": "有怀新筠州扬秘监寄赠八绝兼桂隐茶",
            "content": "送公萧寺意徘徊，客从登车不忍归。\r\n明日尚将诗寄我，要令鹤骨转难肥。"
        },
        {
            "title": "偶书",
            "content": "野水因晴自少文，淡云当昼不容昏。\r\n夹泥船小才通港，洗菜人归定入村。\r\n布谷飞鸣随燕去，舂锄挽啄得鱼吞。\r\n春风有得诗如许，妙处从来复细论。"
        },
        {
            "title": "五家林四首",
            "content": "放鸭成各趁暖晖，村童遮护只狂飞。\r\n多多益办真难事，半里撑船赶不归。"
        },
        {
            "title": "冒雨往玉照堂观梅戏成长篇",
            "content": "幽人占断烟波景，不但春风翠红整。\r\n绕堂交互玉崚嶒，月中日下光迷影。\r\n连年勾引客来看，传得梅声满世间。\r\n西湖处士英爽在，大叫称屈挝天关，\r\n拜言臣生太清苦，孤山昏晓搜寒句。\r\n水边篱畔识疎斜，若说栽梅臣实祖。\r\n五湖散人张志和，读霓不中原夫科。\r\n门前水擅南湖号，也种梅花数百窠。\r\n贪吟岂悟无閒字，置之度外犹余事，\r\n掩臣梅誉是难堪，荐菊泉荒空庙祀。\r\n帝曰住哉女雨师，张园梅开正及时。\r\n风标雾锁两旬日，今岁且使游行稀。\r\n从来奇观偏宜罕，何妨别具看花眼。\r\n不须缘木及守株，时来一釂玻瓈醆。\r\n晴多每厌蜂蝶狂，妖浓不類南枝香。\r\n未如就作水仙戏，水精缨珮鲛绡裳。\r\n素鳞宫阙龙牙床，瑶麟琪凤森骞翔。\r\n洗湔尘坌凝冰霜，是名清净富贵乡。\r\n举瓢无庸酌天浆，芳槽压酒银淋浪。\r\n桃花流水名渐彰，一醉百榼嗤斗量。\r\n和靖此乐恐未尝，大痴小黠声利场。\r\n得失分定休自忙，诗成鲤鱼为传将。\r\n一阅嗔妒俱已忘，却须信我计颇长。"
        },
        {
            "title": "夏日南湖汎舟因过琼华园六首",
            "content": "淡日轻阴晒麦天，水边閒唤木兰船。\r\n不游东港西陂熟，争得人知是散仙。"
        },
        {
            "title": "永嘉张仲思相士过访坐间索诗",
            "content": "便静非形色，相逢子独知。\r\n功名槐蚁话，文字壁鱼痴。\r\n剩取朝贤誉，何须隐者诗。\r\n南湖鸥正狎，休误凤凰池。"
        },
        {
            "title": "秋风",
            "content": "策策惊飚战素秋，梦回衾幔亦飕飗。\r\n不传鸿雁秦关信，可柰蘋蘅楚客愁。\r\n作赋未须悲落木，挂帆方喜助归舟。\r\n保须更借抟扶便，自是层霄九万游。"
        },
        {
            "title": "潘茂洪借屋地主催起仆以山园暂假寓泊书两诗",
            "content": "竹栽方讶不成阴，寸地城中果寸金。\r\n莫使无家轻发叹，北山园里翠烟深。\r\n\r\n【注释】：【原题】：\r\n潘茂洪借屋地主催起仆以山园暂假寓泊书两诗送之"
        },
        {
            "title": "重午",
            "content": "林间忘时节，今朝忽重午。\r\n雨过天未昧，轻阴障初暑。\r\n追思儿童日，争先缠彩缕。\r\n葵榴映昌歜，梅李参角黍。\r\n书堂给休假，欢呼屡跳舞。\r\n但喜逢佳辰，那知岁如许。\r\n遄经六六回，劳生竟何补。\r\n幸早安静乐，飞潜伴鳞羽。\r\n犹怜艾作人，狞瞠俨当户。\r\n想其亦处畏，势险正骑虎。\r\n孰若平地我，不随时仰俯。\r\n门前鸥鹭波，宅畔花柳圃。\r\n晨看一卷经，暮饮三杯醑。\r\n诗成诗落韵，格调任逾矩。\r\n大胜汩罗人，独醒徒自苦。"
        },
        {
            "title": "中秋后一夜观月",
            "content": "昨夜月色佳，孤坐不及赏。\r\n深叹一岁中，此景无复两。\r\n冒冷试出户，雾气方漭沆。\r\n金行既中分，宇宙萃澄漺。\r\n堂堂大圆镜，倒摄山河像。\r\n或云有挂树，强作枝叶想。\r\n畴能穷兆腾，聊尔付惚怳。\r\n曾无惊鹊飞，但听悲虫响。\r\n气舒厌偪仄，望极增叹仰。\r\n今夕看尤好，流光透帷幌。\r\n祗欠些子缘，照物尚晶爽。\r\n盆池局墙角，刺历认菰蒋。\r\n病余不举酒，安得诗思广。\r\n何当揖浮丘，跨鹤离尘坱。"
        },
        {
            "title": "有怀新筠州扬秘监寄赠八绝兼桂隐茶",
            "content": "初时华节漕江东，台阁争留省阁中。\r\n换得一州如斗大，便无人挽信诗穷。"
        },
        {
            "title": "淳熙已酉二月二日皇帝登宝位镃获厕廷绅辄成",
            "content": "和风淑气夹钟初，寿哉重开际八区。\r\n不战自令边徼服，喜看风动媲唐虞。\r\n\r\n【注释】：【原题】：\r\n淳熙已酉二月二日皇帝登宝位镃获厕廷绅辄成欢喜口号十首"
        },
        {
            "title": "题水墨画水仙木犀",
            "content": "昔年风露乡，裙破郁金黄。\r\n别来参祖意，坏色染衣裳。"
        },
        {
            "title": "送客至无相兰若归过慈云岭小憩崇寿寺书所见",
            "content": "老僧分袂倏三年，犹访芳池跃翠泉。\r\n新叠两山都未识，北堂引看更东偏。\r\n\r\n【注释】：【原题】：\r\n送客至无相兰若归过慈云岭小憩崇寿寺书所见十首"
        },
        {
            "title": "行次下渚湖二首",
            "content": "绵迁苍岫补林空，菱荇通船万镜中。\r\n黄白花明如绣出，蜻蜓犹爱蓼成丛。"
        },
        {
            "title": "冬日",
            "content": "半空飞雨整还斜，翳日游云散复遮。\r\n七字吟情书柿叶，一年心事约梅花。\r\n关门人识陶潜室，静坐自疑庞蕴家。\r\n纸帐蒲龛方用事，更须何物作生涯。"
        },
        {
            "title": "回渡荷叶浦",
            "content": "宿雨惊眠变早凉，喜成负便放归航。\r\n山云野树水墨暗，芦叶荷花文绣香。\r\n藉枕冰藤醒倦思，打帘珠浪发清狂。\r\n天围平浦方宜眼，便腹飞帆莫太忙。"
        },
        {
            "title": "靧栉",
            "content": "澡灌新宜白毡巾，睡余臞面涤昏尘。\r\n三薰衣润乘沉麝，一沃汤柔和芷辛。\r\n衰发任从清镜脱，壮心不逐故书陈。\r\n清平孤闷将何事，燕坐移时定谷神。"
        },
        {
            "title": "咏千叶缃梅",
            "content": "一枝深雪绽前村，冷落犹能役梦魂。\r\n况有堆林春万叠，传餐甘此度朝昏。"
        },
        {
            "title": "南湖有鸥成群里闾间云数十年未尝见也实尘中",
            "content": "十五年前过扬子，尔辈出没波涛中。\r\n争知今日得共住，急唤酒来浇晚风。\r\n\r\n【注释】：【原题】：\r\n南湖有鸥成群里闾间云数十年未尝见也实尘中奇事因筑亭洲上榜曰鸥渚仍放言六绝"
        },
        {
            "title": "游俞氏庵次叔祖韵",
            "content": "青山稳处衲僧家，得趣应难向客夸。\r\n春砌浪生金凤草，夏窗低映木龙花。\r\n安禅旧日参临济，照影新游爱水涯。\r\n酩酊讵论归路晚，壁间贫纵墨翻鸦。"
        },
        {
            "title": "点视马驿因成两绝",
            "content": "别驾今晨检驿亭，道迎羸卒破铜钲。\r\n当年错做书窗梦，蔽日旌旗出塞兵。"
        },
        {
            "title": "送叶景良知严陵",
            "content": "千古风高爷钓台，朱轮新拥得通才。\r\n政声易报长安近，家学知从霅水来。\r\n半载依仁言恨别，双鱼传信肯慵开。\r\n分携强饭休频祝，锋召需贤定挽回。"
        },
        {
            "title": "连朝",
            "content": "连朝溪雨溢荷塘，流水倾银万叶香。\r\n不是风吹乱花侧，那知处处著鸳鸯。"
        },
        {
            "title": "鸥渚亭次韵茂洪西湖三诗",
            "content": "出城犹记四年前，朝看西湖到暮烟。\r\n自有南湖相暖热，可曾频过六桥边。"
        },
        {
            "title": "水阁即事二首",
            "content": "今岁春来我亦来，折花犹未见花开。\r\n新春况有四十日，莫怪幽人空手回。"
        },
        {
            "title": "船回过德清",
            "content": "溪平如簟不织纹，夕阳红叶参差分。\r\n芦边孤篷饭炊芹，风力引上萦长云。\r\n天将此意慰所欣，我倦不饭兴自醺。\r\n思懒岂复笔下勤，一默中有诗无垠，\r\n林下振动山应闻。"
        },
        {
            "title": "崇德道中",
            "content": "破艇争划忽罢喧，野童村女闯篱边。\r\n令人说著苏堤路，花满清明画鼓船。"
        },
        {
            "title": "桥廊上作",
            "content": "夜半沾衣露气浓，茂林迥岸月髼忪。\r\n无人不道长安住，却似乱山烟翠中。"
        },
        {
            "title": "桂隐纪咏·云外亭",
            "content": "芒屨方疑湿，天晴迳又乾。\r\n由来云在下，木杪是栏干。"
        },
        {
            "title": "池边二绝",
            "content": "屡欲池边看晓烟，晓烟多是独贪眠。\r\n红蕖似怪人来晚，不肯回头却粲然。"
        },
        {
            "title": "净相兰若僧师雅持塑佛疏缘化赠山偈二首",
            "content": "居士卖屋为宅，盖成舍与瞿昙。\r\n尚自无钱结裹，何能转施南山。"
        },
        {
            "title": "池上次潘茂洪韵",
            "content": "水禽花底静藏头，识我青蘋欲暮愁。\r\n三十六陂焉用许，一航冲岸柳丝桑。"
        },
        {
            "title": "韩子师尚书致仕",
            "content": "丈夫出处无两岐，强自分别儿童痴。\r\n鹿门庞老不愿仕，名与诸葛争驱驰。\r\n天子从臣岂易得，履声已至黄金墀。\r\n堂堂文誉动宸极，奕世长策归论思。\r\n攀辕卧辙昔人事，前日作州重见之。\r\n万口祝公犹在耳，拜后爵土同封蕲。\r\n绪余间发有如此，功业盛著庸何疑。\r\n仙风却与松乔期，泛苕涉霅寻幽奇。\r\n洞天白石人未省，翦茅植树亲指麾。\r\n山灵地妪许时秘，恰与八座供娱嬉。\r\n人间台榭难顿著，临胜向背真天施。\r\n霞晨雾夕更护耀，鸥朋鹭导欣逶迤。\r\n乡来韩必今复来，飞云入步长相随。\r\n上章乞身世亦有，发落齿撼将何为。\r\n公未五十方朱颜，勇退奚俟谋耆龟。\r\n九重嘉赏宠殊职，百辟动色钦清规。\r\n镃也尘鞅方羁縻，先德未报鬓已丝。\r\n高节凛凛端可师，扣门粮食局休千里齎，\r\n一舸叫月从鸱夷。"
        },
        {
            "title": "简马庄父",
            "content": "才名曾道相君知，少忍黄梁数日炊。\r\n堪笑南湖愈疎拙，相逢无话说多时。"
        },
        {
            "title": "大涤洞留题",
            "content": "我生百无能，唯工说山水。\r\n洞宵天一柱，真仙昔居止。\r\n苍崖入九锁，修涧清彻底。\r\n层林仰首看，冷雾随起步。\r\n饶君俗到骨，至此换却髓。\r\n一亭巧当门，乃是压涧尾。\r\n便教宝玉做，思之未为侈。\r\n道人喜客来，先引玩清泚。\r\n源头放泉出，猛喷深壑里。\r\n顷刻百万丈，宁论尺与咫。\r\n冰涛卷雷鼓，滂湃力未已。\r\n天然句满眼，润色谢东里。\r\n拟议及思惟，望风当披靡。\r\n回观翠蛟语，舞字最不死。\r\n两诗故自妙，似觉泉在凡。\r\n正须吾三人，作意共整理。\r\n要令石点头，滔滔那解此。"
        },
        {
            "title": "宿吴江县",
            "content": "既望月轮迟未上，更深阔港喧轻浪。\r\n舟人惯夜自牵撑，却嫌炬火光摇晃。\r\n长桥千柱过顷刻，良久阴辉弄云黑。\r\n渔家裹鮓缚蟹来，波系松鲈取艰得。\r\n堤平步散情初适，此去垂虹才咫尺。\r\n登舆风力透衣绵，俯槛波声卷沙碛。\r\n商船鱼贯昏烟隔，天水难分但空碧。\r\n三贤远矣英爽存，来往频年定相识。\r\n兴亡慨叹终何益，愚知俱为百年客。\r\n划然长啸起蛟龙，共向吟牋飞霹雳。"
        },
        {
            "title": "梦觉",
            "content": "梦觉西窗晓，听风过曲廊。\r\n好诗非易辨，閒坐尽无妨。\r\n人静鸟乌喜，雨来花草香。\r\n寸心经患难，况复近秋凉。"
        },
        {
            "title": "谢岂庵饷澄粉圆子",
            "content": "老蚌尝闻生合浦，射彩飞芒互吞吐。\r\n都缘昼夜两跳丸，萦绕须弥照寰宇。\r\n金鸦远逐银蟾蜍，传孕亿万皆成珠。\r\n荒寒海际人罕见，第取服用充珍娱。\r\n吾宗皎皎青云器，神餐玉方曾屡试。\r\n细淘琼粉滴成泥幻出匀圆乃无异。开奁惊睨未敢倾，\r\n蔗霜作伴眼为明。始知助非时供，\r\n餦餭糜糗难争衡。当年魏珠径寸照乘日，\r\n不闻堪鬻资人食。汉皋所遇若鸡卵，\r\n解赠未竟佩亦失。寒宵书窗黄叶鸣，\r\n焉有李白力铛。敲冰然竹唤沙釜，\r\n未喜蟹目先蝇声。须臾激发沸投香颗，\r\n一颗光浮腻仍夥。绝胜车载薏苡归，\r\n误与文犀遭谮祸。但闻颇劳纤指功，\r\n慰饕塞馋那可穷。从今休遣长须送，\r\n我自煨芋听松风。"
        },
        {
            "title": "侵晨飞霰薄暮雪未成",
            "content": "呃喔花冠梦易呼，冻天应遍色模糊。\r\n旋听索索敲松瓦，便拟翩翩傍酒觚。\r\n一白要从高砌看，双清先喜小山俱。\r\n晚檐坐断违消息，待问林深寺有无。"
        },
        {
            "title": "南湖有鸥成群里闾间云数十年未尝见也实尘中",
            "content": "居士园门甚处开，傍城犹未著楼台。\r\n门前湖水三千尺，引得沙鸥亦肯来。\r\n\r\n【注释】：【原题】：\r\n南湖有鸥成群里闾间云数十年未尝见也实尘中奇事因筑亭洲上榜曰鸥渚仍放言六绝"
        },
        {
            "title": "游九锁山",
            "content": "凉蝉乱叫朝暮雨，独鹤不迷前后山。\r\n芎叶煮汤胜茗碗，栗花然火照松关。"
        },
        {
            "title": "暑行",
            "content": "谁敲白石生热烟，举头见岭思回鞭策。\r\n修竹林间有寒甃，莫打渴乌教近前。"
        },
        {
            "title": "咏千叶缃梅",
            "content": "玉砌珠攒萼翠中，开时应是费东风。\r\n临摹不著诗人手，剪彩徒劳蠹女工。"
        },
        {
            "title": "稍负",
            "content": "稍负园亭约，新篁带可围。\r\n看山真耐久，临水易忘机。\r\n野角呼蛇出，轻舟趁鹜归。\r\n还家欣未晚，池藻弄晴晖。"
        },
        {
            "title": "宿西菩山明智寺诗",
            "content": "路转溪山果大奇，茂林门径古苔滋。\r\n坐余沿石閒听水，茶罢巡檐遍读碑。\r\n飞白洒然前辈字，养鱼浴却向来池。\r\n草蒲葺葺仙人发，随我归来与静宜。"
        },
        {
            "title": "晨步西涧",
            "content": "日炙芹泥积渐融，一湾新涨小桥通。\r\n不因野鸭飞来喜，忘却生涯书卷中。"
        },
        {
            "title": "集英殿立侍观进士唱名六首",
            "content": "早放天扉一刻开，更声初断雨声催。\r\n不因变化鱼龙日，焉有风云转首来。"
        },
        {
            "title": "鸥渚亭次韵茂洪西湖三诗",
            "content": "尘土奔忙举世人，无过白白鬓毛新。\r\n一般要撰眼前乐，泉石由来光较真。"
        },
        {
            "title": "有怀新筠州扬秘监寄赠八绝兼桂隐茶",
            "content": "诸子分镳不待鞭，愈怜肥犬满人前。\r\n何须妙处趋庭说，心学乘閒尽底传。"
        },
        {
            "title": "立春日访梅裴氏园",
            "content": "下马东风恰到来，午烟沙际日烘开。\r\n长松寂历寒声少，远柳葱茏绿意回。\r\n零落欢游逢故地，寅缘幽胜逐深杯。\r\n湖边不使侬先咏，枉却今年处士梅。"
        },
        {
            "title": "五家林四首",
            "content": "散乱飞鸿掠快晴，嗈嗈那复苦寒声。\r\n定知已入新诗了，才过余舟便不鸣。"
        },
        {
            "title": "题本觉寺",
            "content": "绕架蒲萄叶尚稀，瓦炉閒炷柏烟微。\r\n年年绿暗轩窗意，却恨春风不早归。"
        },
        {
            "title": "次韵姜邦杰见访留赠三诗",
            "content": "何曾一事扰中扃，醉便投床林亦清。\r\n书卷犹嫌旧时习，未能熟处放教生。"
        },
        {
            "title": "淳熙已酉二月二日皇帝登宝位镃获厕廷绅辄成",
            "content": "深严黼座瑞光中，彷佛遥瞻穆穆容。\r\n特衣赭袍缘底事，御天嗣圣欲乘龙。\r\n\r\n【注释】：【原题】：\r\n淳熙已酉二月二日皇帝登宝位镃获厕廷绅辄成欢喜口号十首"
        },
        {
            "title": "暂归桂隐杂书四首",
            "content": "风院帘垂飐翠旌，茂阴疎转表新晴。\r\n清和自是常年景，有底今番独拨人。"
        },
        {
            "title": "七夕前一夜翠樾堂设醮",
            "content": "矫首千寻古杏檐，远林空处月钩纤。\r\n龙蛇薮泽秋声起，牛女虚空夜气添。\r\n满荡荷开从北看，危栏塔立向西瞻。\r\n绿牋封事精忱达，髴郁天香羽袖沾。"
        },
        {
            "title": "灵芝寺避暑因携茶具汎湖共成十绝",
            "content": "别浦归时卷钓缗，蕉掌兰佩净无尘。\r\n水葓秋晚重来赏，只约舂锄不要人。"
        },
        {
            "title": "夜坐因观杨伯虎和春字韵诗偶成五绝再寄",
            "content": "宦情侬自本来无，君亦琳宫暂逸居。\r\n西华武夷俱绝胜，可教诗卷此时疎。"
        },
        {
            "title": "秋夜",
            "content": "人间睡正浓，月到修髯底。\r\n三伏凛如秋，蒙头思衲被。"
        },
        {
            "title": "正月初四日听新乐成绝句",
            "content": "治音安乐绍熙初，试听咸韶可并驱。\r\n鼗武磬襄奚足数，作成从引不愁无。"
        },
        {
            "title": "刘宗古画过海寿星",
            "content": "南极煌煌山川精，辉明渊耀为天经。\r\n化成仙人渡沧溟，黑风不作鱼龙腥。\r\n冉冉风气如云停，峨冠曳带从竛竮。\r\n修髯炯目玉鍊形，神光转映浮中庭，\r\n穹龟坐踞捐辎軿。辽东令威姓维丁，\r\n翔空欲下摇霜翎。予方厌世争腐腥，\r\n栖心玩域全撄宁。此图谁将揭素屏，\r\n细观混体通百灵。诛馘飞毒命门扃，\r\n清音透顶闻雷霆。披萝重冈斸松苓，\r\n我命在我同千龄。"
        },
        {
            "title": "走笔和曾无逸掌故约观玉照堂梅诗六首",
            "content": "才晴便是看花时，休问花名是阿谁。\r\n藉使无梅桃杏在，但能来赏莫嫌迟。"
        },
        {
            "title": "谢人送白山茶花二首",
            "content": "屋角春声喜报晴，青裳玉面晓妆明。\r\n为君自断天休问，依倚清香乐此生。"
        },
        {
            "title": "晚兴",
            "content": "江汉旧名侯，飘萧发未秋。\r\n时荣那似此，天地入诗游。"
        },
        {
            "title": "山堂",
            "content": "芒鞋疎笋篱东，惯得苍苔把径封。\r\n已愧君诗足真味，尚将鸡肋较驼峰。"
        },
        {
            "title": "次韵酬杨伯子兼呈诚斋",
            "content": "见说聪明早，童年便与玄。\r\n细看今日句，宛似乃翁篇。\r\n家谱无他姓，文星聚此边。\r\n何须待千首，一首已堪传。"
        },
        {
            "title": "桂隐纪咏·俯镜亭",
            "content": "唤作大圆镜，波文从此生。\r\n何妨云影杂，榜样自天成。"
        },
        {
            "title": "题画云山团扇",
            "content": "若个大圆镜，处处山河影。\r\n谁谓懒拙翁，而能作斯景。\r\n繄予说是语，未免胪窥井。\r\n若解目前机，水应言不领。"
        },
        {
            "title": "丽秋花",
            "content": "疎翠巧装丹凤尾，素绡轻纽玉虫须。\r\n春花莫把秋丛薄，若比娇妍总合输。"
        },
        {
            "title": "题苍云亭",
            "content": "老桧分行直瓦亭，激泉岩罅骨毛醒。\r\n从来庐阜太行眼，对此须教一样青。"
        },
        {
            "title": "次韵酬张郎中赋水蕉四首",
            "content": "诗卷寻常要往回，今朝却怕此诗来。\r\n只缘快读清凉语，返觉林居有世埃。"
        },
        {
            "title": "不睡",
            "content": "溽暑快新霁，湿风生夕凉。\r\n屋解挂月盘，潋滟冰玉光。\r\n飞虫细可数，夜气收莽苍。\r\n境胜玩不足，横筇据胡床。\r\n孤生念沪落，静思还惨伤。\r\n山林平时心，政坐多激昂。\r\n习懒性已成，投閒计为长。\r\n明宵恐阴雨，不睡庸何妨。"
        },
        {
            "title": "题水墨画水仙木犀",
            "content": "翠袖擎金盏，香风动宝车。\r\n几间莫轻觑，故故薄云遮。"
        },
        {
            "title": "南湖赋冬青花四首",
            "content": "酷烈深怜格外香，树边苔气与苍凉。\r\n莫教糁径浑如雪，快向青阴置竹床。"
        },
        {
            "title": "访安福寺叶上人",
            "content": "苍苔径入旧栽竹，树里桥横新凿池。\r\n丈室稳居清绝地，岂容支遁不能诗。"
        },
        {
            "title": "閒课",
            "content": "居閒投课熟为优，似此工夫尽不愁。\r\n量涧打船轻似盏，转墙开迳曲如钩。\r\n已令山圃收黄犊，又盖湖亭记白鸥。\r\n春水画桥桃四百，新年那羡武陵游。"
        },
        {
            "title": "戏成白发二首",
            "content": "怕见人言老，梳头夜二更。\r\n谁知灯烛夜，漏逗愈分明。"
        },
        {
            "title": "有怀参政范公因书桂隐近事奉寄二首",
            "content": "石湖仙伯住吴门，事业文章两足尊。\r\n南北东西曾遍历，焉哉乎也敢轻论。\r\n桂园柳色金丝织，笠泽桃花锦浪翻。\r\n小大风烟俱自适，鹪巢终莫拟云鲲。"
        },
        {
            "title": "夜饮杨村",
            "content": "转柁初投独树村，杖藜因叩小蓬门。\r\n殷勤翁媪吹茅火，饤饾鸡豚荐瓦樽。\r\n剩喜闰时无暴客，只愁连雨没禾根。\r\n招邀纵简真淳在，欲云犹嗔稚子喧。"
        },
        {
            "title": "即席次吴季行韵",
            "content": "昔逢欣把袂，三叹说吴钩。\r\n共醉虚堂晚，还兴故国愁。\r\n花黄思靖节，鬓绿傲浮丘。\r\n世济王门业，洪流万斛舟。"
        },
        {
            "title": "次以道荷叶浦",
            "content": "向来曾爱叶田田，落日荷花拥櫂前。\r\n霜冷不移鱼世界，苇残聊作雁家缘。\r\n诗狂顷刻成三首，懒病中间接四边。\r\n除此今朝无别事，与君相就乐{左舟右光}船。"
        },
        {
            "title": "记雪三首",
            "content": "清晓疎篱尚露根，饭余俄复拥柴门。\r\n南湖水色君知否，万斛鹅黄贮玉盆。"
        },
        {
            "title": "桂隐纪咏·静乐庐",
            "content": "城市非无地，如何此结庐。\r\n一家耽静乐，两个水边居。"
        },
        {
            "title": "山寺小憩",
            "content": "趋寺松杉夹径栽，解鞍流憩得莓苔。\r\n尘昏金篆牌犹挂，灯暗纱笼殿不开。\r\n老鹤就凉临古井，幽禽寻食下生台。\r\n诗成漫记檐间柱，去矣何时复此来。"
        },
        {
            "title": "淳熙已酉二月二日皇帝登宝位镃获厕廷绅辄成",
            "content": "百僚重入贺新君，亿载从今仰大昕。\r\n文德岂惟循舜道，武功行见访尧勋。\r\n\r\n【注释】：【原题】：\r\n淳熙已酉二月二日皇帝登宝位镃获厕廷绅辄成欢喜口号十首"
        },
        {
            "title": "简马架阁",
            "content": "江浙闻人马少伊，识公因诵雪窗诗。\r\n交驰刺字休嫌阻，一见人生自有期。\r\n城郭村翁谁问我，亲王娇客罕如斯。\r\n鸡声风雨相望处，情致先多会面时。"
        },
        {
            "title": "游大中乾元寺",
            "content": "突兀前朝寺，维舟又一来。\r\n殿空金像暗，径断石幢摧。\r\n物相依成坏，尘缘漫乐哀。\r\n僧残无悟语，犹幸结宗雷。"
        },
        {
            "title": "梦觉",
            "content": "二十年前事，浑如梦觉时。\r\n漫行荒路迳，难认旧亭基。\r\n尚记因逃暑，曾来学赋诗。\r\n如今无可好，植杖欲耘耔。"
        },
        {
            "title": "山寺漫兴",
            "content": "未到枫林寺，常吟半夜钟。\r\n乍来冲路雨，少坐怯廊风。\r\n潄具村茶苦，看碑大字工。\r\n出门山惯见，何事意无穷。"
        },
        {
            "title": "看雁",
            "content": "晓晴群雁欲何之，正是青天似纸时。\r\n横斜数行有声字，服杀虚空解作诗。"
        },
        {
            "title": "丙午十二月晦日雪霁",
            "content": "晓爱晴晖万瓦融，近山春意便葱茏。\r\n敲冰踏雪三旬里，送腊迎年此夜中。\r\n仁政果能销连厄，閒家何幸乐时丰。\r\n明朝扫径看桃柳，要识天公两样风。"
        },
        {
            "title": "桂隐纪咏·俯巢轩",
            "content": "化国舒长日，林隈分外知。\r\n年年庭荫匝，数遍鹊寻儿。"
        },
        {
            "title": "残梅",
            "content": "雨丝吹冷透窗纱，忽饭东风管鬓华。\r\n岂为梅残便无恨，草生时节胜看花。"
        },
        {
            "title": "霜橘",
            "content": "半霜黄绿尚斓斑，笑指清芬数日间。\r\n会得此中堪乐意，洞庭端合傲商山。"
        },
        {
            "title": "香玉花",
            "content": "仿佛是荼醾，金沙著白衣。\r\n香於佛见笑，大似野蔷薇。"
        },
        {
            "title": "杨伯子见访惠示两诗因次韵并呈诚斋",
            "content": "自作诗中祖，翁难子更难。\r\n波澜千偈阔，光焰九霄寒。\r\n觅著由来远，成时自好看。\r\n头头见成字，谁道要吟安。"
        },
        {
            "title": "贺尤礼侍兼修史侍讲直学士院四首",
            "content": "斯文未摇落，右序启哲人。\r\n胸中悟复悟，笔底新又新。\r\n幻为九色丝，銮坡演明纶。\r\n兵民总疲羸，夜直烦前陈。"
        },
        {
            "title": "宿上湖",
            "content": "落日烘蒙紫翠间，舟人遥指洞庭山。\r\n云情水态明朝看，且伴新蟾宿柳湾。"
        },
        {
            "title": "春分后一日山堂述事",
            "content": "每到山堂懒作诗，今朝诗兴觉偏宜。\r\n层林飒还阴填户，乱石巃嵷翠绕池。\r\n猛欲近前闻紫燕，忽听高处啭黄鹂。\r\n风铃不必檐间语，境界非凡我熟知。"
        },
        {
            "title": "次韵酬铦上人二首",
            "content": "孰知苾蒭流，而能建安作。\r\n灯檠味隽永，曾不带葵藿。\r\n已撞禅月钟，请振普公铎。\r\n从伊哑羊呼，高厚中沃若。"
        },
        {
            "title": "五家林四首",
            "content": "岸转欣逢撆撆儿，蹙成千步中央委员琉璃。\r\n没波岂但寻鱼吃，水不能濡只我知。"
        },
        {
            "title": "次茂洪韵",
            "content": "披岚长啸和岩洞，衣汗未冷毛发知。\r\n贪奇甘恋足欲驻，拥鼻将返心还疑。\r\n清音来贤只过目，亭下树边俱欠诗。\r\n归舆渐受雨沾洒，客盖转适风倾欹。\r\n出门倚涧得雄观，放泉出匮供游嬉。\r\n勉赓新句未为报，他年共陷非公谁。"
        },
        {
            "title": "七夕池上泛舟四首",
            "content": "成士乘閒养就痴，争如灵鹊自知时。\r\n不从楼上求新巧，却向船中赋拙诗。"
        },
        {
            "title": "灵芝寺避暑因携茶具汎湖共成十绝",
            "content": "白发催愁酒量悭，软尘盈袂饮尤难。\r\n小童正对茶铛立，堪伴先生入画看。"
        },
        {
            "title": "桂隐纪咏·静赏亭",
            "content": "皂隶百轻肥，金朱弹丸箧。\r\n君方踞胡床，风掀缃册叶。"
        },
        {
            "title": "登梅桥望桂隐",
            "content": "常日居园不自奇，今朝胜处上桥知。\r\n平湖百亩横当户，茂树千章翠绕篱。\r\n隣寺钟鱼初历历，里闾鸡犬亦熙熙。\r\n隔城更有青山在，朝揖吾家出好诗。"
        },
        {
            "title": "以道次韵因再和二首",
            "content": "顷年寻地喜初来，墙下松飘满迳钗。\r\n屈指五经寒暑候，教人一扫利荣怀。\r\n南湖又共诗翁住，东寺须连单位排。\r\n独景未尝瞒昧得，肯从颜氏学心斋。"
        },
        {
            "title": "集英殿立侍观进士唱名六首",
            "content": "君王策士几临轩，好学隆儒古莫肩。\r\n忠鲠尽将裨治道，不令鼌董誉空传。"
        },
        {
            "title": "次韵杨廷秀左司见赠",
            "content": "愿得诚斋句，铭心祗旧尝。\r\n一朝三昧手，五字百船香。\r\n弦绝今何苦，衣传拟自强。\r\n草玄非近效，举世漫匆忙。"
        },
        {
            "title": "游臞庵",
            "content": "入门黄叶拥危桥，竹里山茶刺乱梢。\r\n钓雪亭修人坐定，浮天阁废鹭应巢。\r\n百年劳役终奚为，一段风流忍独抛。\r\n寄语王家早营葺，他时相对我衡茅。"
        },
        {
            "title": "行次下渚湖二首",
            "content": "野童绿草牧鹅群，诗料今朝得几分。\r\n俯仰纵横皆合律，云如层树树如云。"
        },
        {
            "title": "园步杂兴",
            "content": "园中荒秽渐平治，老子何妨鬓有丝。\r\n从此五行无晦气，一閒成就万篇诗。"
        },
        {
            "title": "杨伯时李子永潘茂洪同游安福寺诗",
            "content": "湖滨初试暮春衣，缘迳钟残到寺迟。\r\n二月梅花还傍竹，一时游客总能诗。\r\n横栏著砚争濡墨，断石缘蒲静看池。\r\n莫问隣亭是谁筑，山园持酒本幽期。"
        },
        {
            "title": "次韵吕浩然四首",
            "content": "作诗谁道有梯阶，当下由人肯放开。\r\n字字不为声病缚，知君得处自天来。"
        },
        {
            "title": "玉照堂观梅二首",
            "content": "绝怜一见一翻新，短直长斜意总真。\r\n绕屋便能云态度，问春谁更雪精神。\r\n栽花十亩犹嫌少，与我多生定是新。\r\n为惜生香怕閒却，折归聊当散花人。"
        },
        {
            "title": "园中梅有开者寄呈当涂叔祖",
            "content": "春到林梅得重权，首冬疎萼已争先。\r\n移栽尚记陪深斝，静看因思觅近篇。\r\n佐世勋庸金鼎味，贪閒怀抱竹篱烟。\r\n临风谷寄横斜去，梦绕江城暮角边。"
        },
        {
            "title": "桂隐纪咏·茂光台",
            "content": "风日清美时，月露澄爽际。\r\n能来此徜徉，扫除闻见翳。"
        },
        {
            "title": "任道源转示玉艳亭探梅诗卷未暇属和闰月十一",
            "content": "占断林家一种春，隔湖茅舍羡渔人。\r\n折枝弄蕊年年手，生怕长安揖马尘。\r\n\r\n【注释】：【原题】：\r\n任道源转示玉艳亭探梅诗卷未暇属和闰月十一日偶自北山塔院过亭下枝间已花因次元韵三首"
        },
        {
            "title": "寻桂南山至崇寿院因往灵三首",
            "content": "山头籐断空垂子，亭下泉荒不满池。\r\n老衲坐来知敬客，南音犹记鬼仙诗。"
        },
        {
            "title": "戏答客问",
            "content": "桂隐芙蓉盛，柴门日日开。\r\n若无诗与酒，不请看花来。"
        },
        {
            "title": "红佛见笑花",
            "content": "芳菲成梦雨廉纤，慰眼娇红敢浪嫌。\r\n不但瞿昙当发笑，老夫初看亦掀髯。"
        },
        {
            "title": "以桂隐樱桃从益之博红酒诗",
            "content": "闻道君家琥珀霞，杭州那更说梨花。\r\n樱桃颗颗堪持比，换取一尊来水涯。"
        },
        {
            "title": "湖上呈虞仲房",
            "content": "谒客冲泥路有声，笋舆风里转高城。\r\n秋山正要一意看，晓日倍添双目明。\r\n浅泺鸱盘思腐啄，孤汀鹤立念遐征。\r\n世间似我诗多有，莫漫逢人道姓名。"
        },
        {
            "title": "玉照堂观梅二十首",
            "content": "萧然日月岸纶巾，春满幽园肯倦行。\r\n一事尚须烦造物，看松微雨看梅晴。"
        },
        {
            "title": "淳熙已酉二月二日皇帝登宝位镃获厕廷绅辄成",
            "content": "宣召班排过隔廊，耸闻神器授储皇。\r\n只将揖逊为家法，我宋真宜万代昌。\r\n\r\n【注释】：【原题】：\r\n淳熙已酉二月二日皇帝登宝位镃获厕廷绅辄成欢喜口号十首"
        },
        {
            "title": "湖南午坐雨作归山堂共成四绝句",
            "content": "或拟香山或拟陶，有时无句只虫号。\r\n作诗{三个若}苴犹之可，字写不成方是高。"
        },
        {
            "title": "园中杂书四首",
            "content": "黄昏桥上据胡床，青霭蒙笼总是香。\r\n未说居閒南面乐，且乘北面十分凉。"
        },
        {
            "title": "读仙书",
            "content": "飞楼半天真人居，玉幢金蕤龙牙舆。\r\n层门十丈拥翠树，枝磨有声作灵语。\r\n邪劣未除嗟异路，紫云翻袍两仪舞，\r\n赤巾使者呼女鬟。吟风飒飒鹅笙寒，\r\n迎月殿高句难攀。踏珠出水如出雾，\r\n三十六凤空银湾。"
        },
        {
            "title": "睡起述兴",
            "content": "功用今年百倍加，圃中添就好生涯。\r\n大於桤树夜合树，肥似桃花巴揽花。\r\n煮酒未尝先问日，裌衣初制渭裁纱。\r\n起来不是贪眠在，斋后僧怜未瀹茶。"
        },
        {
            "title": "正月初四日听新乐成绝句",
            "content": "鳌抃钧天沸广场，渡江何翅纪铿锵。\r\n频年遏密无悰绪，乐叟閒来说泰皇。"
        },
        {
            "title": "夜坐示客",
            "content": "身世长歌里，于今得好朋。\r\n露阶秋到竹，风屋夜吹灯。\r\n菱芡供馋口。图书伴曲肱。\r\n头颅知自揣，顾影笑鬅鬙。"
        },
        {
            "title": "初闻南湖蛙声成三诗",
            "content": "枵花杨柳傍清明，淡沲风光画不成。\r\n春到此时须急赏，绕堤今夜有蛙声。"
        },
        {
            "title": "道院书壁",
            "content": "约客探名胜，停辀得所欣。\r\n山寒多作雨，洞古不收云。\r\n夜宿听鸣鹿，晨斋饤野芹。\r\n黄冠尤喜事，添注石炉熏。"
        },
        {
            "title": "次韵罗端规二首",
            "content": "雪窗吾畏友，称誉满中边。\r\n往矣非乔木，生乎仗老天。\r\n肯来丹桂里，须醉白鸥前。\r\n百计安流好，纷纷急水船。"
        },
        {
            "title": "夏日南湖汎舟因过琼华园六首",
            "content": "滑泥宁复问怀沙，且醉杯中琥珀霞。\r\n触事背时还独笑，安排明日取虾蟆。"
        },
        {
            "title": "觅放翁剑南诗集",
            "content": "见说诗并赋，严陵已尽刊。\r\n未能亲去觅，犹喜借来看。\r\n纸上春云涌，灯前夜雨阑，\r\n莫先朝路送，政好遗閒官。"
        },
        {
            "title": "煎白云茶二首",
            "content": "嫩芽初见绿蒙茸，已破人间睡思浓。\r\n玉食会当陪上苑，贵名高冠密云龙。"
        },
        {
            "title": "次韵酬陈伯冶监仓",
            "content": "小筑才成赐也墙，传家那是钓徒张。\r\n非求世上人看好，但要閒中句律昌。\r\n成阵游鯈波上暖，打团飞蝶菊初荒。\r\n隣翁莫厌频相遇，会见横翔入未央。"
        },
        {
            "title": "春日汎舟南湖因遍游近港坐间书客所携四扇",
            "content": "先须放櫂绕湖游，倒看行云水底浮。\r\n客去莫归朝市说，引渠无意作公侯。"
        },
        {
            "title": "钓台",
            "content": "疑衣骑日扶桑上，三精九县开灵贶。\r\n赵梁雍代迹俱空，冯吴寇邓勋相望。\r\n客星何处潜光芒，双台叠巘摩穹苍。\r\n钓丝千丈卷烟雨，谁瞰一碧玻璃江。\r\n羊裘坐稳无心动，蒲轮纁幣知何用。\r\n故人聊为小周旋，君房诊欲相推送。\r\n寥寥岁月今几秋，山寒松吹多飕飗。\r\n春来日暖花气发，极浦浪转鱼龙游。\r\n先生有台人共高，虚庭忍见生蓬蒿。\r\n断碑败壁蠹荒藓，灌木野鸟捐枯巢。\r\n一朝钟梵交云际，檐楹改观辉杉桂。\r\n非关好事取时名，此中耻但称能吏。\r\n却经祠下罗清樽，试歌此诗当招魂。\r\n先生出兮佩兰孙，明玑耀旂驾瑶璠，\r\n黄麟道前翠虯奔。先生去兮山云屯，\r\n玉妃金童从缤纷。吹箫鼓瑟声冥冥，\r\n目断暮霭栖遥林。"
        },
        {
            "title": "野芳亭书壁",
            "content": "山向林间出，船从草外撑。\r\n行来风数刻，坐待月三更。\r\n政自安閒散，谁能管爱憎。\r\n新功喜今夏，阴满蒲萄棚。"
        },
        {
            "title": "自广岩避暑西庵",
            "content": "推枕欣朝凉，开户畏炎日。\r\n驾言城西游，滞懑去如失。\r\n山空秋易知，石近云屡出。\r\n穿松得古寺，随喜听讲律。\r\n士女蜂义来，蟠香散经帙。\r\n嚣思摄正念，颇识动化术。\r\n蔬饭有余饱，徐行纵閒逸。\r\n隣庵亦窈深，绿杉间疎密。\r\n殿宇焕新筑，不待方丈室。\r\n相留屏俗情，话澹喜促膝。\r\n修筠入支径，池亭面崷崒。\r\n从容十数刻，佳趣领无佚。\r\n风床卷青簟，露井放寒繂。\r\n藕花杂蒲稍，芒气远如一。\r\n纷尘惬虚静，诗成任荒庇。\r\n殷雷唤飞雨，爽气定盈溢。\r\n兴酣在景晚，归骑莫驰疾。\r\n新霜更须来，携樽摘林橘。"
        },
        {
            "title": "次韵清閟对月",
            "content": "氍毹恣懒倦，晚林聊一中。\r\n梦游玉蟾宫，朱扉钉金铜。\r\n天宽佩声微，非关夜无风。\r\n觉来动惋叹，绪猥纷愁攻。\r\n人间无了期，得失争鸡虫。\r\n竹边念小童，有酒清如空。"
        },
        {
            "title": "盆橘",
            "content": "懒向江头置木奴，瓦盆聊玩绿垂珠。\r\n何烦二老输赢决，始悟商山乐不殊。"
        },
        {
            "title": "绍兴间国工胡伟琵琶擅称一时其徒豪兴得胡心",
            "content": "半生繁会想梨园，醒耳秋风凤语弦。\r\n我亦秦关归未暇，故教休说汴河边。\r\n\r\n【注释】：【原题】：\r\n绍兴间国工胡伟琵琶擅称一时其徒豪兴得胡心传之妙今年七十十清健伎益精从容话故都事使人感叹因书小诗与之"
        },
        {
            "title": "离城中",
            "content": "雨后溪流尔许深，枕堤楼阁静沉沉。\r\n暂来殊郁登临恨，欲别难禁去住心。\r\n倚槛乍离桥百尺，系船犹恋柳千寻。\r\n黄错最喜林端月，影掠波寒彻底金。"
        },
        {
            "title": "三月望日微雨汎舟西湖四首",
            "content": "堤树枝条老更成，岂容他处夏阴清。\r\n东风不惜吹芳草，绿满鹅儿燕子情。"
        },
        {
            "title": "锦池汎舟赠庄器之二首",
            "content": "翠舫迎凉避日行，只随风去不须撑。\r\n云移茂树添层影，鱼喜新荷角嫩茎。\r\n客有何人从远至，天怜吾辈太清生。\r\n功名世上虽为急，弄水搴芳未可轻。"
        },
        {
            "title": "五家林四首",
            "content": "草木敷荣怕入秋，霜天却自不穷愁。\r\n弹丸都把黄金铸，乱挂疎挂冻树头。"
        },
        {
            "title": "净相兰若僧师雅持塑佛疏缘化赠山偈二首",
            "content": "一语雅师听取，插草已自完成。\r\n况是三间殿了，如何却欠全身。"
        },
        {
            "title": "句",
            "content": "燕子初归已识，牡丹未放已知名。"
        },
        {
            "title": "赠嗣持上人",
            "content": "持也眈眈老比邱，吾如松涧瀑春流。\r\n经年俗见浑无便，连日相逢若旧游。\r\n柏子轩窗翻梵夹，荷香亭上款茶瓯。\r\n真成此外无余事，莫说机关向上头。"
        },
        {
            "title": "书锁树谏图",
            "content": "中国人材未尝绝，季龙何苦称豪杰。\r\n一朝得志忘穹庐，侈心不遏洪河决。\r\n沙丘未破身先爇，义士敢忘膏斧銊。\r\n所幸向来涉经史，敢过知非犹可说。\r\n噫！固知礼义之本根人心，何如露台惜百金。"
        },
        {
            "title": "次韵酬张郎中赋水蕉四首",
            "content": "春去论年卒未回，溪头传信却先来。\r\n绿牋展尽全无字，此语何城谕俗埃。"
        },
        {
            "title": "集英殿立侍观进士唱名六首",
            "content": "青衫如草照春塘，争傍龙墀捧敕黄。\r\n功业便从今日去，莫教人道只文章。"
        },
        {
            "title": "客至",
            "content": "麝萱沿径缘抽牙，文杏飘蹊白覆沙。\r\n过半春光须爱惜，沓来人事费拦遮。\r\n妨寻蚁径看排阵，阻向蜂筒听报卫。\r\n癖性杜门犹惮此，刺头尘土可堪嗟。"
        },
        {
            "title": "春晚",
            "content": "湖远慵呼艇，春归只闭门。\r\n树高应翠合，竹静自黄昏。\r\n轩冕情终薄，诗书好益尊。\r\n人间难办事，夜气要长存。"
        },
        {
            "title": "四月上澣日同寮约游西湖十绝",
            "content": "赐沐山行策最长，游人此日却相妨。\r\n洞天只得东边赏，开过灯花断杀肠。"
        },
        {
            "title": "池上",
            "content": "绿卷晴荷插满池，珍禽来惯帖船飞。\r\n看云只似寻常立，何独今朝忘却归。"
        },
        {
            "title": "池上木芙蓉欲开述兴二首",
            "content": "芙蓉环望压波明，燕尾舟从绿处撑。\r\n待得花成红沓堕，老夫天地锦纵横。"
        },
        {
            "title": "汎锦池霞川呈张以道二首",
            "content": "戏选婵娟结伴来，画桥低处侧鸾钗。\r\n娲簧静试醒忪响，鲁酒聊倾旷荡怀。\r\n万事亦须从使便，百年无过任天排。\r\n怜君近许同心友，分取湖光到竹斋。"
        },
        {
            "title": "因过田倅坐间得姜尧章所赠诗卷以七字为报",
            "content": "京廛舆马竞扬埃，何碍骚人独往回。\r\n我住水边奚自识，诗如云外寄将来。\r\n一从风袖携归看，屡向松亭静展开。\r\n应是冰清逢玉润，只因佳句不因媒。"
        },
        {
            "title": "臞庵书事四首",
            "content": "人生富贵尽浮云，何必须因不义分。\r\n若有一丘能作主，更惭寇邓立功勋。"
        },
        {
            "title": "张户部惠山杨梅",
            "content": "尝闻魏伯阳，铸丹会稽山。\r\n功成试其徒，未欲汎与餐。\r\n绐言丹入口，命尽不可还。\r\n一人笃信道，快饵肯作难。\r\n翁复起诸死，携手升云亦。\r\n临行作奇戏，留使后世看。\r\n聊将一粒变万颗，掷向青林化珍果。\r\n彷佛芙蓉箭镞形，涩如鹤顶红如火。\r\n只随翁子姑号阳，姓杨乃是讹偏旁。\r\n迄今年深少人识，地妪山君应记得。\r\n木生曲直味宜酸，此独甘香胜蜜团。\r\n吾宗望郎忽驰送，色映筠篮光欲动。\r\n想因见此列宿躔，曾遣冰壶纤指弄。\r\n我方水际呼清风，葛巾高挂千丈松。\r\n为公摘荷盛荐酒，此乐城中那更有。"
        },
        {
            "title": "围绣亭",
            "content": "盘屈回廊面面同，顶门开窍更神通。\r\n非关意匠玲珑巧，示现圆融围物功。"
        },
        {
            "title": "衰疾几半月梅已空杏花亦烂漫矣忽往一观成古",
            "content": "年前约园梅，梅开主人病。\r\n初英仅一窥，旋遭风雨横。\r\n瑰奇耻浪设，收卷归尽净。\r\n追攀梦中事，讵复形啸咏。\r\n连朝得暄晴，疾势顿除摒。\r\n池西杏盈坡，芬菲想繁竞。\r\n巾车试移辙，远睇已辉映。\r\n披庄尺许足，领意岂烦更。\r\n亭亭喜余顾，笑粲若相迎。\r\n瑞锦围坐幛，晹晶满空镜。\r\n畴知自心法，本匪生化柄。\r\n实虚总一体，曾何有衰盛。\r\n斯言忌轻拈，或能惹讥诤。\r\n尪孱阻剧赏，得句漫枯硬。\r\n非无恋胜交，仓卒费延请。\r\n浮生只堪乐，疎慵矧天性。\r\n能消屐几鞆，盍早谋究竟。\r\n当年莘野叟，偶尔应三聘。\r\n后人循自售，例投俗眼轻。\r\n嗟予亦蒙愧，行矣关郡正。\r\n零丁门户责，姑塞先世命。\r\n随群画纸末，触目但痴{左目右掌}。\r\n事功备何裨，趍进徒伺侦。\r\n朴愚赖坚守，龊龊矜细行。\r\n南湖水清兮，鱼鸟争戏泳。\r\n相亲两逾载，情分犹季孟。\r\n迩来似嫌浼，引退如避穽。\r\n花边主林神，料亦捐爱敬。\r\n偷闲两旬悭，酬应就忙并。\r\n速拚醉眠休，人扶那用情。\r\n\r\n【注释】：【原题】：\r\n衰疾几半月梅已空杏花亦烂漫矣忽往一观成古诗三十韵"
        },
        {
            "title": "淳熙已酉二月二日皇帝登宝位镃获厕廷绅辄成",
            "content": "晓色葱茏丽建章，今辰天地不寻常。\r\n中宵若没阴云蔽，应见前星日样光。\r\n\r\n【注释】：【原题】：\r\n淳熙已酉二月二日皇帝登宝位镃获厕廷绅辄成欢喜口号十首"
        },
        {
            "title": "正月初四日听新乐成绝句",
            "content": "呜呜胡笛鹧鸪声，三叠鸣兽舞袖轻。\r\n灯市花村旧欢醉，如今自厌邈无情。"
        },
        {
            "title": "题禹庙二首",
            "content": "为人心切屡忘家，力量方知有等差。\r\n莫信空山葬冠剑，且吟古屋画龙蛇。"
        },
        {
            "title": "次韵寄斋赠竹居",
            "content": "振俗还风雅，乾坤觅句中。\r\n夔皋渠合遇，郊岛我甘同。\r\n浩荡投鸥不，清和翻燕风。\r\n相投两无语，声远莫摩空。"
        },
        {
            "title": "玉照东西两轩有红梅及千叶缃梅未经题咏倒用",
            "content": "昔游堂到海中光，我与诸公各醉狂。\r\n同向尘中三十载，朱颜应笑鬓丝长。\r\n\r\n【注释】：【原题】：\r\n玉照东西两轩有红梅及千叶缃梅未经题咏倒用前韵各赋五首"
        },
        {
            "title": "次韵酬铦上人二首",
            "content": "修客衣襜如，喔咿守阍傍。\r\n闻閒掩耳避，令人忆柴桑。\r\n铦乎问水滨，其道尊空王。\r\n坐来檐蔔林，不闻有别香。"
        },
        {
            "title": "桂隐纪咏·书叶轩",
            "content": "抛絮轻於柳，栖禽不待风。\r\n题诗非胜纸，留咏托枝凉。"
        },
        {
            "title": "送叶正则秘郎参议湖北帅幕",
            "content": "桂阴无期报，朝贤去却知。\r\n累年艰特荐，一事必忧时。\r\n盛世未应尔，重来犹可为。\r\n相过非为数，公论合勤思。"
        },
        {
            "title": "重九日病酒不饮而园菊已芳薄莫吟绕亦有佳兴",
            "content": "心境本一如，美恶缘妄生。\r\n惟今寻常日，强以重九名。\r\n入秋雨泽悭，连朝更晴明。\r\n木叶未苦凋，禽鸟皆春声。\r\n寓形天宇内，自顾非壮龄。\r\n年年登高时，无菊酒漫倾。\r\n何如兹岁好，金英照轩荣。\r\n远怀紫桑翁，合处无疑情。\r\n不饮还醺然，妙寄由天成。\r\n\r\n【注释】：【原题】：\r\n重九日病酒不饮而园菊已芳薄莫吟绕亦有佳兴因和渊明九日閒居诗一首聊见向慕之意云"
        },
        {
            "title": "偶书",
            "content": "花柳无情浪占春，浴鹅波暖草方熏。\r\n催畊野旷鸣黄犊，瞰客篱疎立茜裙。\r\n拚睡工夫便日永，得閒滋味苦愁分。\r\n行行快趁风烟阁，莼鱠诗坛要策勋。"
        },
        {
            "title": "得家书",
            "content": "北堂萱独雁行疎，旅梦通宵只敝庐。\r\n未暇拆封忙唤仆，先将安否问何如。"
        },
        {
            "title": "绿筠轩旧在於潜寂照寺今移立县治之东竹间凿",
            "content": "气韵非关竹有鱼，莫嫌清荫杂芙蕖。\r\n官居不俗从何得，窗下风翻末尽书。\r\n\r\n【注释】：【原题】：\r\n绿筠轩旧在於潜寂照寺今移立县治之东竹间凿小池植莲为赋两绝"
        },
        {
            "title": "蜡梅二首",
            "content": "金谷园中夜罢炊，照花滴蜡上林枝。\r\n清芬更比寒梅耐，不是蜂房供蜜脾。"
        },
        {
            "title": "千叶黄梅歌呈王梦得张以道",
            "content": "笛声吹起南湖水，散作奇葩江园里。\r\n被春收入玉照堂，不逐余芒弄红紫。\r\n一春开霁能几时，江梅正多人来稀。\r\n光风屈指已过半，赖有缃蕊森高枝。\r\n今朝拄杖偏宜到，暖碧红烟染林草。\r\n悠然试就花下行，便有疎英点乌帽。\r\n细看宝靥轻金涂，密网粲缀万斛珠。\r\n一香举处众香发，幻巧更吐冰霜须。\r\n叵罗盛酒如春沼，不待东风自开了。\r\n呼童撼作晴雪飞，雪飞争似花飞好。\r\n上都赏玩争出城，日高三丈车马尘。\r\n谁能摆脱热官与铜臭，肯学花底真閒人。\r\n时平空山老壮士，不得灭秦报君死。\r\n鸡鸣抚剑起相叹，梦领全师渡河水。\r\n吾曹耻作儿女愁，何如且插花满头。\r\n一盏一盏复一盏，坐到落梅无始休。\r\n无梅有月尤堪饮，醉卧苍苔石为枕。\r\n醒来明月别寻花，桃岸翻霞杏堆锦。"
        },
        {
            "title": "桂隐纪咏·安乐泉",
            "content": "潜通大壑水，一杯千虑散。\r\n只因都放下，如熟病得汗。"
        },
        {
            "title": "夜坐因观杨伯虎和春字韵诗偶成五绝再寄",
            "content": "苕霅从来著志和，子云宁久占烟波。\r\n速归迳上清班好，时过南湖伴浩歌。"
        },
        {
            "title": "池上木芙蓉欲开述兴二首",
            "content": "岸巾三酌便酣眠，堕地鸾牋写未全。\r\n明月满城人定说，若无诗累是神仙。"
        },
        {
            "title": "王荆文公有客至当饮酒篇姜邦杰广其意赋诗见",
            "content": "客至当饮酒，客云亦饮酒。\r\n有客与无客，酒杯不离手。\r\n昔贤立意固可嘉，今贤广之尤足夸。\r\n人生都无四万日，炊黍未办鬓已华。\r\n功名富贵软铁汉，四万日中先太半。\r\n穉衰忧病睡工夫，余剩不能供罋算。\r\n何当筠笼罩住兔与乌，请渠同道黄金壶。\r\n皇王帝霸果何事，醉眼一觑皆虚无。\r\n春风今年春雨粗，池中水通门前湖。\r\n生杨洲帝系板舫，艳杏桥上行巾车。\r\n才晴肯放此乐缓，客有与无俱不管。\r\n诗成书纸或书墙，后五十年坟草长。\r\n\r\n【注释】：【原题】：\r\n王荆文公有客至当饮酒篇姜邦杰广其意赋诗见示有云有客固当饮无客饮更歌有客与无客颓然同一科仆因和答一首"
        },
        {
            "title": "云露堂",
            "content": "种玉栽琼树树匀，主人心地况长春。\r\n便教不假云间路，亦有芳菲日日新。"
        },
        {
            "title": "送酒诚斋将以五字",
            "content": "不应杨秘监，无暇问南湖。\r\n桂树又花发，莲池和叶枯。"
        },
        {
            "title": "读乐天诗",
            "content": "读到香山老，方无斧凿痕。\r\n目前能转物，笔下尽逢源。\r\n学博才兼裕，心平气自温。\r\n随人称白俗，真是小儿言。"
        },
        {
            "title": "春晴独坐次叔祖阁学韵",
            "content": "{上髟下监}鬖绿柳拂垣衣，谭蜜蜂忙踏蕊归。\r\n须趁一春随意适，极知万事转头非。\r\n添炉麝饼遮残火，拥案尘编绝故韦。\r\n便当清欢忘肉味，况安淡泊少甘肥。"
        },
        {
            "title": "呈曾仲躬侍郎",
            "content": "公道欣从禁路开，世家今有伟人来。\r\n共推掌学文清手，突过谈兵杜牧才。\r\n老眼知人明月竟，时情荐士冷稭灰。\r\n诗章活法从公了，要使诸方听若雷。"
        },
        {
            "title": "安溪山前寻桂得之",
            "content": "心期经岁只秋芳，况有溪山近好凉。\r\n天宇荡开暄浊意，岩花催就泬寥香。\r\n招寻拟把深枝折，爱护休令背蕊伤。\r\n三五冰轮行散影，仙凡同异要平章。"
        },
        {
            "title": "次韵罗端规二首",
            "content": "世态从渠变，前山只麽新。\r\n关门便懒退，遇事少躬亲。\r\n和我诗何益，知公道不贫。\r\n两旬才识面，枉是自由身。"
        },
        {
            "title": "过野翁亭因登岝崿山憩崇寿院僧轩共成四绝句",
            "content": "溪汉逢旱息潺淙，野彴横趋乱石中。\r\n晨恨铁冠人已去，我来權合号山翁。"
        },
        {
            "title": "看涧水自警",
            "content": "昔往灵隐山，寺前贪看水。\r\n木阴鉴晖彩，泓渟绝尘滓。\r\n游鯈惯饼饵，敲栏聚如蚁。\r\n坐玩岂不佳，直须波浪起。\r\n开闸放三板，惊雷奔壑底。\r\n如油石上苔，老澱光瀰瀰。\r\n衣裳任溅洒，轻飚飒盈耳。\r\n归来尚入梦，睡觉思未已。\r\n累年罕游山，深居远廛市。\r\n林卉渭丛茂，穷幽并余美。\r\n疏涧弥百寻，萦纡带蘋芷。\r\n因风作微澜，绿皱偏可喜。\r\n有时日向晚，湾处閒徙倚。\r\n簟纹韡縠皴，风平一齐止。\r\n瑠璃莹不动，最爱中间里。\r\n拟将拄杖探，恐破难整理。\r\n拟将瓦砾投，恐涴难揩洗。\r\n夹岩桃树影，迎望青迤逦。\r\n飞禽既归宿，独留老居士。\r\n足痺未忍去，更欲置床几。\r\n长绳系羲轮，不容落西汜。\r\n倏思家中景，非同借来比。\r\n已拚閒到老，从老閒至死。\r\n自此晴便看，其看岂涯涘。\r\n冥然心有语，功父吾戒尔。\r\n操行益孤高，谨终当似始。\r\n灵襟永虚洁，内外非二体。\r\n行住坐卧处，泥渠亦清泚。\r\n免令东有言，人污贻我耻。"
        },
        {
            "title": "张郎中尤少卿相继过访未果往谢先成古诗寄呈",
            "content": "离标无过张户部，督赋文移多似雨。\r\n侵晨径造梦蝶床，冷坐谭诗捐俗语。\r\n博闻无过尤少卿，议礼辨析纷如争。\r\n破午远到煨芋宇，抵掌谈事非今情。\r\n梦蝶床前何所有，一盏朮汤聊代酒。\r\n煨芋室中殊可怜，半碗草茶不直钱。\r\n登车出门尚回盼，隣媪巷童惊走看。\r\n雪寒水际正萧条，安得驺呼连改观。\r\n世上尘劳忙若鑽，想谷跳身脱羁绊。\r\n只堪告诉向梅花，我是梅花千树伴。\r\n春风不觉园中换，刺字交驰烦则乱。\r\n狂歌愈见野人真，巨笔掀空合有神。"
        },
        {
            "title": "送樱桃与范尚书二首",
            "content": "谁将绛蜡千枝泪，鎔作骊龙百斛珠。\r\n酷碗冰盘非我称，敢烦西子荐陶朱。"
        },
        {
            "title": "蒲龛",
            "content": "纷华尝遍气豪粗，未到衰年一点无。\r\n行幛不施机上锦，坐龛只葺水中蒲。\r\n斜斜策杖随椶屨，寂寂闻香对瓦炉。\r\n若昧那伽常在定，结跏徒费钝工夫。"
        },
        {
            "title": "句",
            "content": "一棹径空花十里，满城无此好风光。"
        },
        {
            "title": "酬曾无逸架阁见寄",
            "content": "贪閒常怕拆人书，今日开缄病已无。\r\n数纸云情动金石，一篇天籁集笙竽。\r\n心交物类相感志，愿在衣冠盛事图。\r\n稍稍斯文振吾党，快来青鬓躐华途。"
        },
        {
            "title": "书东迁褚氏壁",
            "content": "风晴舒望绿吹林，舣櫂蒿田曲迳深。\r\n淳朴山川追古俗，萧閒林谷许幽寻。\r\n籯金不必多留子，种德先须善用心。\r\n动我耕耘平日兴，浊醪归缓肯辞斟。"
        },
        {
            "title": "南湖上观萍",
            "content": "风掠浮萍水面来，翠绡成段接还开。\r\n无情却似多情物，不到诗中不肯回。"
        },
        {
            "title": "次韵酬张郎中赋水蕉四首",
            "content": "火云空际正巑屼，漫瞰平湖百亩宽。\r\n叶叶是风根是雪，一窗因尔忽生寒。"
        },
        {
            "title": "自料",
            "content": "自料躬耕体力微，他年为圃雅相宜。\r\n植茶要是依桑荫，种芋先须纳豆萁。\r\n药爱金樱长林薄，花因木槿作藩篱。\r\n祗应分绝陶朱富，不愿鱼繁六亩池。"
        },
        {
            "title": "暂往吴兴出城",
            "content": "数声初听放船钲，小雨冲凉晚出城。\r\n遥见人家层荫合，便无风袖一尘生。\r\n园林岂乏清閒乐，鸥鹭须寻浩荡盟。\r\n秋色此行方到手，忆俨诗内发精明。"
        },
        {
            "title": "水栀",
            "content": "豢石泓泉媚浅沙，孤根蟠窟养清华。\r\n细看六出瑶英小，檐蔔分明是雪花。"
        },
        {
            "title": "桃花",
            "content": "园翁能好客，折赠小春桃。\r\n却为开花少，翻成占格高。\r\n来年红烂漫，绕涧碧周遭。\r\n莫忘阊门外，曾将进浊醪。"
        },
        {
            "title": "四月上澣日同寮约游西湖十绝",
            "content": "夹堤全少露桃红，独许垂杨翠拂空。\r\n千古苏仙几曾死，骑鲸时或下亭中。"
        },
        {
            "title": "次韵酬张郎中赋水蕉四首",
            "content": "往年植处倚苍屼，曾蔽秋苔两席宽。\r\n别后不因贪水宿，儿孙那得许萧寒。"
        },
        {
            "title": "燕坐",
            "content": "翁面水胆红菡萏，草头风虞黑蜻蜓。\r\n平生最爱游侠传，燕坐且读离骚经。"
        },
        {
            "title": "灵芝寺避暑因携茶具汎湖共成十绝",
            "content": "松竹孤山处士居，高风落落有谁如。\r\n南湖放鹤能迎客，景行先贤或未疎。"
        },
        {
            "title": "余以雪牡丹歌呈诚斋回柬云只得籍没是兵家不",
            "content": "春风欲去难留住，措置无如信野人。\r\n但解有诗随手和，自然日日是青春。\r\n\r\n【注释】：【原题】：\r\n余以雪牡丹歌呈诚斋回柬云只得籍没是兵家不传之妙谓不和答也又尝以来日立夏问诚斋所谓风月库中当作何措置蒙绝名示报因次韵致谢并破前说云"
        },
        {
            "title": "送客至无相兰若归过慈云岭小憩崇寿寺书所见",
            "content": "故殿檐阴石汇泉，针鱼苔净乐回旋。\r\n持杯挹取虽无暇，照影心肠更洒然。\r\n\r\n【注释】：【原题】：\r\n送客至无相兰若归过慈云岭小憩崇寿寺书所见十首"
        },
        {
            "title": "玉照堂观梅二十首",
            "content": "高窠依约百年余，蠹卉重重艾衲铺。\r\n亲见主人来买地，遮番添得白髭须。"
        },
        {
            "title": "送绰上人归后庵",
            "content": "春风吹倒人，禅师出山来。\r\n相陪坐几月，口边生尘埃。\r\n夏风吹长树，禅师归山去。\r\n为嫌城里热，再三留不住。\r\n学诗无后先，到此如狂颠。\r\n有问是谁格，且疑三十年。"
        },
        {
            "title": "同王梦得夜坐",
            "content": "何处起香云，清谈我与君。\r\n雨来临水坐，鱼跃隔窗闻。"
        },
        {
            "title": "秋日夙兴",
            "content": "晨起浴倍佳，爽疏洞肤发。\r\n灵芜郁宝鼎，清忱睇天阙。\r\n三十六帝座，一一神远谒。\r\n旋瞻云始盈，洒雨响飃忽。\r\n余霏集栏庑，林翠忻荫樾。\r\n高枝闲稀星，万叶被湿月。\r\n吟喁蛩蚻辈，草际竞窻窣。\r\n观生物我齐，岂计辨与讷。\r\n羲车唱群动，静思苦易歇。\r\n摩挲山头石，汝相筋称骨。"
        },
        {
            "title": "寄题庄器之招隐楼",
            "content": "得时则为人，此固丈夫志。\r\n生前必功名，说实起后世。\r\n君看禹稷徒，乌有觊望意。\r\n偶然事逢手，势若破竹易。\r\n所以极万代，伟绩不可概。\r\n纷纷务勉强，指日敬声利。\r\n等观今昔为，迷悟由性异。\r\n庄侯海内士，岂特静者类。\r\n深叹末俗竞，懒赴殊科试。\r\n力田抄饭白，结屋傍山翠。\r\n受用已有余，推此更广施。\r\n名楼曰招隐，来者定费弃。\r\n我恨闻命晚，已买城北地。\r\n湖滨林麓幽，市远车马避。\r\n想像辋川宽，庶几盘谷邃。\r\n虽非千步门，肯换一品位。\r\n桃蒸春浪活，桂馥秋风至。\r\n其时思故友，命驾惊昼睡。\r\n堂堂无他言，握手笑相视。\r\n吾侪东西隔，橘枳本同味。\r\n中年各菟裘，要非太早计。\r\n何须并墙居，而后愿始遂。"
        },
        {
            "title": "夙兴",
            "content": "霜池微带月痕斜，风竹声如撒细沙。\r\n坐到晓窗尤可爱，只愁烘损蜡梅花。"
        },
        {
            "title": "夏日南湖汎舟因过琼华园六首",
            "content": "诗思浑如歜苦，宦名那似朮羹香。\r\n朝来但听霏微雨，自种丛榴怪石旁。"
        },
        {
            "title": "夏日南湖汎舟因过琼华园六首",
            "content": "两岸人家水映门，谁知城里有深村。\r\n照畦罂粟红灯密，绕舍戎葵紫缬繁。"
        },
        {
            "title": "夜宿华藏寺",
            "content": "苍桧阴阴未掩门，閒来吹鬓一飞蚊。\r\n香腾广殿游云合，灯绕长廊列宿分。\r\n般若心华方照耀，毗耶宝自何缤纷。\r\n世缘即是栖禅境，居士何尝别见闻。"
        },
        {
            "title": "秋日登集仙台",
            "content": "地荒无处可追游，赖有兹山景颇幽。\r\n远水一隅横雪练，乔松千丈舞云虬。\r\n飘摇霞想生来僻，胶扰尘心老更休。\r\n不向是中观月去，城中那可度中秋。"
        },
        {
            "title": "玉照堂观梅二十首",
            "content": "映竹依松望最宜，如无似有乍开时。\r\n思量切比幽人语，不著工夫格自奇。"
        },
        {
            "title": "春分后一日山堂述事",
            "content": "岩通道院碧桃妍，别号琅华小洞天。\r\n香火微官方称职，轩裳閒梦自无缘。\r\n星坛夜礼魁罡列，丹室朝存震竞全。\r\n绝粒飞升休漫语，不求人已是神仙。"
        },
        {
            "title": "桂隐纪咏·安閒堂",
            "content": "不作风波民，已铸赫胥印。\r\n同好岂无人，望崖行少进。"
        },
        {
            "title": "桂隐纪咏·鲈乡亭",
            "content": "溪叟挈笭箵，曾来候此亭。\r\n未知余不杀，刚要著鱼经。"
        },
        {
            "title": "春雪阻观梅花两诗嘲之",
            "content": "雨声俄混雪声乾，混泞林堂一到难。\r\n藉使玉肌无冻粟，可能独自过春寒。"
        },
        {
            "title": "园中杂书四首",
            "content": "初生科斗聚如拳，鼓吹骎骎聒夜眠。\r\n科得鱼蛮生妄想，麴车那解口流涎。"
        },
        {
            "title": "次韵陆南宫晨起有感",
            "content": "骂坐非真豪，挂冠岂实高。\r\n畸迹烟雨埋，客气利禄鏖。\r\n曷若大丈夫，本志轻旂旄。\r\n无择眼界平，共馨等膻臊。\r\n机息箭自空，谍复论弓橐。\r\n先生博达姿，阂世江河滔。\r\n器吞子贡琏，才夺东方袍。\r\n出处日两忘，居朝隐蓬蒿。\r\n一代能几人，称提付郎曹。\r\n饭熟菜亦香，但教齿牙牢。"
        },
        {
            "title": "鸥渚偶成二首",
            "content": "昼阴无意到湖亭，引客悠然试一行。\r\n便有同盟数公在，冒烟挥袂喜相迎。"
        },
        {
            "title": "清晕阁在柳洲寺旧址二首",
            "content": "幽寺知何处，风钟关远撞。\r\n孤花明几席，阴树惜轩窗。\r\n唤渡轻舟竞，窥人白鸟双。\r\n寸心方自适，肯易利荣降。"
        },
        {
            "title": "北山早兴",
            "content": "出郭凉舆稳，山晨气自浓。\r\n寺园逢水断，塔中路过重。\r\n啄木声穿竹，凌霄色映松。\r\n世欢吾傥泥，那遂此从容。"
        },
        {
            "title": "杨秘监为余言初不识谭德称国正因陆务观书方",
            "content": "人心怀感初因喜，感到极时还堕泪。\r\n亦犹雕琢用功深，自发诗中平淡意。\r\n更须绝处悟一回，方知迷梦唤醒采。\r\n今谁得此德妙法，诚斋四集新板开。\r\n我尝读之未盈卷，万汇纷纶空里转。\r\n君不见严陵使君敛眉头，清虚山水吟两秋。\r\n又不见国学先生离文句，变现佛魔麾总去。\r\n相逢三翁同肺肠，江西吴蜀如一乡。\r\n只怜我似臭革囊，任翁薰染终难香。\r\n\r\n【注释】：【原题】：\r\n杨秘监为余言初不识谭德称国正因陆务观书方知为西蜀名士继得秘监与国正唱和诗因次韵呈教"
        },
        {
            "title": "寄春膏牋与何同叔监簿因居古体",
            "content": "苏州粉牋美如花，萍文霜粒古所夸。\r\n近年专制浅蜡色，软玉莹腻无纤瑕。\r\n盘门系缆高桥住，呼僮径访孙华铺。\r\n琱锼红碧任成堆，春膏且问如何去。\r\n乃知剡溪桃花黄，楮君同谱生殊乡。\r\n买来论担不计数，直候东风花草香。\r\n其时霡霂吹微雨，润物无声略胶土。\r\n展开千幅向晓空，渍染都匀始轻杵，\r\n捣成一色坚且明。幽具本岂鑽公卿，\r\n要供海内觅句客。觅句只今谁有名，\r\n月湖老仙居胄监。诗好工夫到平淡，\r\n寄分聊当野人芹。莫弃谏藁恐被焚，\r\n便将演纷登北门。"
        },
        {
            "title": "送客至无相兰若归过慈云岭小憩崇寿寺书所见",
            "content": "岭度慈云境累凉，前看湖南后看江。\r\n诗魔半饷难调伏，除是休来却易降。\r\n\r\n【注释】：【原题】：\r\n送客至无相兰若归过慈云岭小憩崇寿寺书所见十首"
        },
        {
            "title": "回放翁书",
            "content": "鸥盟惭久寒，驹足谁苦絷。\r\n霜雪两岁暮，转首飞箭急。\r\n脂车乏敏手，爱字翻旧笈。\r\n三山白净水，树屋影{楫木换角}{楫木换角}。\r\n梅花百枝寄，宁当一顾揖。\r\n官冷坐名势，天道会张翕。\r\n多忧莫白头，丹铅火常集。"
        },
        {
            "title": "新诗",
            "content": "飞雪年年似故人，相逢真味一番新。\r\n别来莫问尘寰事，鬓色几如雪色匀。"
        },
        {
            "title": "往逸村雪中上船",
            "content": "东皇喜我出，恐无赋诗题。\r\n夜呼姑射仙，尽把雪覆泥。\r\n迎晨倚户观，冻雀恋树栖。\r\n霙疎杂霰湿，未暇未高低。\r\n体物非所长，意荡著语稽。\r\n收兴入舆幔，护寒拥裘绨。\r\n迢遥下豀步，登舟藓桥西。\r\n摇兀略坐定，舻声已缘堤。\r\n客船与渔篷，渐远离排挤。\r\n皓色山上见，素光水中迷。\r\n隔路望小家，绯桃篠枝齐。\r\n茅檐果自乐，何必深堂闺。\r\n春郊正须游，带酒寻村难。"
        },
        {
            "title": "园中杂书四首",
            "content": "大田非但仰梅霖，百亩园中受赐深。\r\n著子榴梢珠迸火，放花栀树玉抽金。"
        },
        {
            "title": "题郭水坚画美人二首",
            "content": "从来憨态最难宜，只把红绡映雪肌。\r\n自是一枝香杏了，莫嫌都不带花枝。"
        },
        {
            "title": "题松身",
            "content": "不见蛰根时，唯喜苍阴覆。\r\n借汝叶间声，当我风信句。"
        },
        {
            "title": "送喻叔奇工部知括苍二首",
            "content": "三见中朝入，徐行每后人。\r\n功庸身较晚，名誉众常新。\r\n有句须同咏，今离似所亲。\r\n政成应必报，山郡易回春。"
        },
        {
            "title": "次韵张唐卿",
            "content": "迩来衰鬓渐当箝，杖策投繻感壮年。\r\n得失暮三朝必四，才能人百已难千。\r\n顾形真是臞仙薄，琢句何堪大手腾。\r\n纨袴纷纷能索我，劳君眼力世情边。"
        },
        {
            "title": "书苍寒堂壁二首",
            "content": "一灯清坐欲三更，月到疎棂胧忪明。\r\n除了当栏松上鹊，无人听得读书声。"
        },
        {
            "title": "种蜡梅喜成",
            "content": "道帝方讶扑人香，金蓓花开满担装。\r\n尚有松钗佳枝杪，买归偏称插山堂。"
        },
        {
            "title": "春分后一日山堂述事",
            "content": "老圃工夫愈可嘉，种藤萦树尽开花。\r\n人间似我能閒少，石上看云到日斜。\r\n樵径有苔休埽叶，茅庵无客亦煎茶。\r\n两边归喜添新竹，夕照斜时渐可遮。"
        },
        {
            "title": "夕霁",
            "content": "霜雪连朝作劲威，暮来吹散景偏宜。\r\n未开璧月千秋镜，已建金云十丈旗。\r\n脱帽渐看山峍屼，袭裘须判酒淋淳。\r\n乘閒书纸休嫌数，簿领丛中怕说诗。"
        },
        {
            "title": "五林方沈氏居",
            "content": "路转苍湾静者家，抱墙壁修竹舞檐斜。\r\n佛灯镜照无尽像，书馆池栽成行花。\r\n粗有田园真可乐，不维车服更何加，\r\n晚来清致因閒取，非故邀君一煮茶。"
        },
        {
            "title": "简喻叔奇工部沈无隐寺簿",
            "content": "园居懒成癖，驾言何所之。\r\n出门无妨看好雪，粉地玉天相范围。\r\n气增坐车热，旋换白鹿骑。\r\n不须携古囊，诗句随雪飞。\r\n故人昨迁官，过我睡掩扉。\r\n登堂谢不敏，款放俄移时。\r\n咨询玉照三百树，纵未放花堪举卮。\r\n当约香山翁，共了此段奇。\r\n喜归步林曲，问梅梅有辞。\r\n相看两经年，非无主人知。\r\n去春偶晴多，昏晓无不宜。\r\n静来藜杖横，笑去纶巾欹。\r\n琉璃巨钟深数指，月底四弦惊鹊起。\r\n兴浓何必断吟须快写新词歌皓齿。烛遥照路不照花，\r\n三更露压星斗斜。明床毡稳半酣寝，\r\n头上最爱香云遮。明朝再来看，\r\n亦复送落霞。尤物到了奇，\r\n飘英覆泥沙。非徒随步白锦茵，\r\n转首绿荫森交加。于今雪见五六白，\r\n敛衽何辞让渠色。但催佳客犯寒来，\r\n我自有花开顷刻。言余试摇枝上冻，\r\n已觉欣欣芳萼动。或如红豆或如椒，\r\n若说供诗尽禁用。星郎农簿辞林凤，\r\n素有声名过屈宋。访余必待巧乘閒，\r\n却恐梅花解嘲弄。"
        },
        {
            "title": "春云",
            "content": "松边寒彩过前山，松下铺毡坐不还。\r\n泽物为霜休自苦，且来相伴约斋閒。"
        },
        {
            "title": "十月菊",
            "content": "幽芳何事独开迟，寂寞寒金照短篱。\r\n老子樽罍方欠此，春风景物最相宜。\r\n要随得暖南枝发，肯趁登高九日悲。\r\n翻笑陶家门外柳，夜深零落舞腰肢。"
        },
        {
            "title": "丁未立春",
            "content": "今岁春从底处回，非关缇室动葭灰。\r\n幽人昨夜池塘梦，已见新春草际来。"
        },
        {
            "title": "桂隐纪咏·满霜亭",
            "content": "疑驾洞庭帆，累累看绕山。\r\n花时芳气洁，伯仲素馨间。"
        },
        {
            "title": "汎锦池霞川呈张以道二首",
            "content": "夕风轻颺一池香，遥为荷花泛短航。\r\n俗子几曾贪韵胜，閒人赢和放清狂。\r\n幽栖野鹤林松黑，乱扑流萤水叶凉。\r\n会取渭川当日意，不钭终老俟周王。"
        },
        {
            "title": "程尧仲以杨秘监所赠诗见示因走笔次韵约观园",
            "content": "我家城中烟云乡，秋风晴日千桂香。\r\n交游半是渔樵郎，门前水深能潮江。\r\n和诗到此推砚牍，必不能教鬼神哭。\r\n何如且向桂花中，快泻鹅黄入杯玉。\r\n去年试君当夏初，知君直气非狂夫。\r\n平生批龙编虎须千言万言长短书。诚斋许人以文字，\r\n须待其人有余味。君今莫问且速来，\r\n不醉明朝花满地。\r\n\r\n【注释】：【原题】：\r\n程尧仲以杨秘监所赠诗见示因走笔次韵约观园中桂花"
        },
        {
            "title": "简虞子建",
            "content": "虞君借屋王城里，闭门端从穷经史。\r\n游谒俱非射利徒，名公往往为如已。\r\n年来清贫渐到骨，造命由天常自委。\r\n属客虽悭北海樽，出街尚矜东郭履。\r\n我交英彦固不少，易足足知君诚鲜矣。\r\n连朝雪片大似掌，平地未尽俄复止。\r\n今晨晹光炙瓦垄，旋滴虚檐声不忆。\r\n竹间鸟雀快飞鸣，庭下儿童争跳喜。\r\n叩关过我未及款，首问雪诗曾有几。\r\n自云危楼开破牖，尽见山屏群玉倚。\r\n远从台馆听笙箫，更煮鲑鱼倾浊醴。\r\n呼儿诵我湖上句，聊当清歌摇醉耳。\r\n初闻不觉忽自哂，过奖翻令增愧耻。\r\n屡称非伪弗许辩，更爱无心真绝比。\r\n纷纷驰谷跨深坑，敬禄贪荣颡流泚。\r\n辛勤纵得席暂暖，争坐成群又催起。\r\n岂若高蹈身不与，裹布羹蔬藉温美。\r\n乘閒书纸本非诗，切勿多传召嗤鄙。"
        },
        {
            "title": "桂隐纪咏·摘霞亭",
            "content": "一片吹来锦，人言是杏花。\r\n倚栏堪把玩，胜似日边霞。"
        },
        {
            "title": "次韵酬杜材卿",
            "content": "楼寒鹤骨旧竛竮，别后溪山梦不扃。\r\n世事益知推去好，鬓毛浑减向来青。\r\n诗篇又见声谐律，才兴何疑刃照硎。\r\n愁里不妨同茗酌，古梅园种百龙形。"
        },
        {
            "title": "漫兴",
            "content": "乐天閒适文章累，陶令归来儿子忧。\r\n两事吾今浑放下，看山临水更何愁。"
        },
        {
            "title": "石污尊",
            "content": "万事醉如泥，昔贤有名言。\r\n闭门五十载，真须石为樽。"
        },
        {
            "title": "送吴委行监丞知简州",
            "content": "两门情义一乡中，祖业还同社稷功。\r\n赁舍仙隣逢事少，访余时幸慰诗穷。\r\n割符忽为荣亲去，横槊多因得地雄。\r\n强饭肯随官职祷，故爱当勉报文风。"
        },
        {
            "title": "吴江鮓户献鲈",
            "content": "旧过吴淞屡买鱼，未曾专咏四肋鲈。\r\n鳞铺雪片争光细，腹点星文墨晕粗。\r\n西塞鳜肥空入画，汉江鳊美阻供厨。\r\n季鹰莫道休官去，只解思渠绝世无。"
        },
        {
            "title": "秋清",
            "content": "更阑何事识秋清，历历江湖兴致新。\r\n犬吠数声风外舻，隔城同是未眠人。"
        },
        {
            "title": "桂隐纪咏·归喜桥",
            "content": "半岁吏尘役，天书教放归。\r\n思量难报称，安稳饭和衣。"
        },
        {
            "title": "我园",
            "content": "我园乐复乐，不知夜短长。\r\n露下杨柳浊，月明蒿艾香。\r\n归途林影横，忍踏琐碎光。\r\n衡门尚未掩，犬吠循东墙。"
        },
        {
            "title": "伏日",
            "content": "未晓雨先骤，过朝风更鲜。\r\n谁知初伏日，全是早秋天。\r\n洗盏尝新酒，临池摘嫩莲。\r\n平生丘壑意，不受暑寒迁。"
        },
        {
            "title": "初闻南湖蛙声成三诗",
            "content": "竞喜蒿蓬月到时，莫嫌喧噪没新奇。\r\n凭谁试问波神看，定诵南湖近日诗。"
        },
        {
            "title": "离无锡夜入溪庄港口",
            "content": "出川犹自雨随车，到得溪桥一点无。\r\n冷月半明云未去，垂杨成行叶全枯。\r\n竹添东野方清荫，人在南湖已白须。\r\n应是田翁喜侬至，旋吹灯火竞欢呼。"
        },
        {
            "title": "南湖有鸥成群里闾间云数十年未尝见也实尘中",
            "content": "不因他处食无鱼，来慰先生索寞居。\r\n走笔赠诗君莫笑，从游此是最相於。\r\n\r\n【注释】：【原题】：\r\n南湖有鸥成群里闾间云数十年未尝见也实尘中奇事因筑亭洲上榜曰鸥渚仍放言六绝"
        },
        {
            "title": "南湖赋冬青花四首",
            "content": "上林名字万年枝，高映宫墙侧映池。\r\n不是移根閒地种，岁寒情性有谁知。"
        },
        {
            "title": "名新酿曰白鸥波以一尊送佑圣观刘高士",
            "content": "酒熟将何字，白鸥波正如。\r\n一瓢谁合饮，高士观中居。\r\n汗漫涵无象，鸿蒙洽太初。\r\n醒来松户晓，应念臭於帤。"
        },
        {
            "title": "再游",
            "content": "晓日晴岗路未分，昔年钟磬隔林闻。\r\n龙归古洞千岩雨，人卧空山半榻云。\r\n异草灵苗交晚翠，野兰芳芷杂秋芬。\r\n何时得似山中鹤，脱却鸡群友鹿群。"
        },
        {
            "title": "四月上澣日同寮约游西湖十绝",
            "content": "喜逐芻荛禁苑东，舜弦调处剩薰风。\r\n戎葵学得宫衣缬，不作人间锦样红。"
        },
        {
            "title": "夜半浴",
            "content": "浊热不成睡，起看宵过中。\r\n繁星珠结网，片月玉为弓。\r\n赋鹊情何有，驱蚊计颇穷。\r\n犹欣汤浴后，肤受绿蘋风。"
        },
        {
            "title": "三爱吟",
            "content": "有手须把酒，有口须吟诗。\r\n更留未老脚，上山当及时。\r\n我生除此百不爱，尽着余年了三债。\r\n一岁纵教醉百回。三日始一眉头开。\r\n百年藉使吟万首，十日得三果何有。\r\n足健且长閒，当能遍岩薮。\r\n君不见王逸少，誓墓不出穷名山，\r\n谓宜以乐终，不愿缚足名宦间。\r\n又不见陶渊明，快饮不负头上巾，\r\n嗤笑鲁中叟，弥缝阙失成灰尘。\r\n又不见杜少陵，作诗饥冻犹忘愁，\r\n未得惊人句，自言到死不肯休。\r\n人生三物间，所愿常周流。\r\n此身已复专林壑，赋诗饮酒须行乐。"
        },
        {
            "title": "夜闻渔歌",
            "content": "非竹非丝响裂空，高歌三唱出渔篷。\r\n清豀激越犹如许，想见湘波欸乃中。"
        },
        {
            "title": "喜杨诚斋赴召",
            "content": "病中何事却懽欣，闻召高安老使君。\r\n碧落岂容留绮夏，紫微端要著卿云。\r\n朝天续集开新咏，解易玄谈记古文。\r\n应笑清臞约斋子，湖边犹恋白鸥群。"
        },
        {
            "title": "之官离桂隐",
            "content": "坎止流行总付天，好閒初志独茫然。\r\n巢成不去怜林鸟，门外空维念钓船。\r\n老矣春容聊索漠，薰兮风序向清妍。\r\n雨声未易催愁得，投暇归来意归便。"
        },
        {
            "title": "过凤山高氏以榴实荐酒",
            "content": "湾洄绿处昨鸡声，俯槛山宜柳外明。\r\n京洛泓尘衣半黑，邯郸炊黍梦曾惊。\r\n榴皮就为翁题好，竹叶能邀我兴成。\r\n办此一廛归老计，弄孙相对说春耕。"
        },
        {
            "title": "园中杂书四首",
            "content": "木芙蓉绕岸傍栽，水芙蓉满池内开。\r\n池畔忽生寻丈叶，引花穿岸入丛来。"
        },
        {
            "title": "自咏",
            "content": "南湖老子太汗漫，第一生来懒做官。\r\n钱物用多常是解，权门路便不曾鑽。\r\n红裙遣去如僧榻，白发梳来称道冠。\r\n若没祖财教饭饱，定应饿作壁鱼乾。"
        },
        {
            "title": "游昭庆寺",
            "content": "招提徐步已身轻，礼懺僧忙不出迎。\r\n侧殿挂灯窥塑像，小廊流水爱经声。\r\n心安久矣空尘想，梦异当年记宿生。\r\n目送绕门山更好，肯閒何处不堪行。"
        },
        {
            "title": "美人曲",
            "content": "美人娟娟似秋月，宫中女儿妒欲杀。\r\n恶言忽入恩家移，自是君王不情察。\r\n深宫夜冷调秦筝，曲曲翻成哀怨声。\r\n愿得风吹落君耳，回心照妾相思情。"
        },
        {
            "title": "桂隐纪咏·石林轩",
            "content": "濯濯何年有，先公手种成。\r\n至今揩痒虎，来认读书聋。"
        },
        {
            "title": "次韵陈唐卿县尉",
            "content": "耽诗固无益，损虑更招咎。\r\n技痒搔不疗，铭坐口还又。\r\n出门索朋俦，培我本根厚。\r\n顽石夸琼瑰，朽壤被絺绣。\r\n归来三叹息，谁脱章句囿。\r\n堂堂柱下史，退食燕清昼。\r\n门前车马闹，有客老且瘦。\r\n无求见容貌，话味若饮酎。\r\n从容得句帙，细读前竟后。\r\n令人发深省，咀嚼尽华茂。\r\n要须即所见，快手撤蒙陋。\r\n兰香出深林，著意乌可嗅。"
        },
        {
            "title": "岁旦立春",
            "content": "结宇城隅野老同，只将歌咏纪元功。\r\n枯荄亦喜春回早，为在条风振拂中。"
        },
        {
            "title": "即事",
            "content": "旋买花栽得野香，浴兰天气日偏长。\r\n槐龙或跃无人见，净扫风尘置竹床。"
        },
        {
            "title": "南湖书斋",
            "content": "雨深愁入树花飘，尽际翻晴现帝霄。\r\n目力壮时苍岫长，心情閒处戏鱼跳。\r\n秋云总是诗家物，夜市今连里陌桥。\r\n船子不来同载我，却惊翡翠出兰苕。"
        },
        {
            "title": "题瑞香花扇",
            "content": "梦里谁曾见，香篝紫绣蒙。\r\n枝间两飞蝶，我共漆园翁。"
        },
        {
            "title": "许道士房",
            "content": "凉蝉乱叫朝暮雨，独鹤不迷前后山。\r\n芎叶煮汤胜茗碗，栗花然火称松关。"
        },
        {
            "title": "老笔赠铦上人二首",
            "content": "握手四年别，满心千偈禅。\r\n清灯才软语，新雪尚幽眠。\r\n了了翻身诀，寥寥断臂缘。\r\n我怀吾自会，恶句莫多传。"
        },
        {
            "title": "早饭庵中次张以道韵",
            "content": "岂是幽人眼，从来可惯山。\r\n有时才得见，觅句不曾閒。\r\n野日光尤暖，溪梅信尚悭。\r\n饭余行便去，休待暮云还。"
        },
        {
            "title": "寒食前一日西湖閒泛三首",
            "content": "艳红香白遍游人，花柳酣歌识太平。\r\n野客独谙閒意趣，草烟空爱一川明。"
        },
        {
            "title": "病起见瓶中蜡梅偶书",
            "content": "南湖地胜无凡木，只说寒梅夸不足。\r\n四般风韵两般高，黄如蜂蜡白如玉。\r\n余品缃红亦总嘉，早开最喜黄白花。\r\n去年树下看不厌，吟兴被压空长嗟。\r\n今冬一病恰半月，未暇寻梅踏残雪。\r\n数枝蜡蕊忽先来，吹香大慰经年别。\r\n道人不作群作痴，三嗅唤醒胜良医。\r\n黄绢幼妇语难辨，一默自有无穷诗。\r\n此机亦似维摩老，何曾真难文殊倒。\r\n从兹不病是谈禅，命花却为黄金仙。"
        },
        {
            "title": "玉照堂观梅二十首",
            "content": "六日新春一再来，直须登树赏花开。\r\n攀翻径上枝梢外，不负东风是此杯。"
        },
        {
            "title": "送赵季言知抚州",
            "content": "同寅心契每难忘，林野投閒话最长。\r\n自是文华兼政术，非徒神秀出天潢。\r\n临岐暂送鱼符客，指日归来画省郎。\r\n诗社不应常寂寞，赖君搜奖出江乡。"
        },
        {
            "title": "五用前韵咏丹桂花",
            "content": "遍看韶淑万花林，谁似秋风巧力深。\r\n点注红泥千日酒，剪裁紫磨十分金。\r\n色迷仙令疑勾漏，香醉姮娥忘藁砧。\r\n莫把钓竿烟外去，珊瑚休道海中沉。"
        },
        {
            "title": "寄呈尤侍郎二首",
            "content": "卧疾睽人事，逾旬只掩扉。\r\n野情添懒情，宗伯极瞻依。\r\n篱落寻黄独，檐楹接翠微。\r\n健来方数日，诗又不教肥。"
        },
        {
            "title": "芍药花二首",
            "content": "吟牋欠向此花题，未信翻阶句绝奇。\r\n三嗅苍髯惹黄粉，又成空对剪来枝。"
        },
        {
            "title": "夜坐因观杨伯虎和春字韵诗偶成五绝再寄",
            "content": "挑尽灯花夜未眠，清寒浑忘是春天。\r\n霜侵绿鬓张居士，空坐书帏三十年。"
        },
        {
            "title": "吟诗",
            "content": "一日吟成九首诗，旁人都爱少瑕疵。\r\n直须作到无人爱，始是我诗长进时。"
        },
        {
            "title": "园步杂兴",
            "content": "无风寒色自凄迷，晚日低笼一径微。\r\n竹里鸠藏初未觉，小车行过忽横飞。"
        },
        {
            "title": "同魏茂先潘茂洪泛湖终日",
            "content": "天将奇观留东南，波织翡翠山堆蓝。\r\n仙庐佛刹互入望，渔篷游舫遥相衔。\r\n清愁闭户孤晴色，试逐薰风领佳客。\r\n平生行处后相当于盘，枯淡自甘先竹墨。\r\n放船何处芙蓉开，绿幢翠葆从天来。\r\n凌波生尘想遗佩，抚槛徙倚心悠哉。\r\n秦关将种身九尺，须绕茶烟閒虎戟。\r\n潘君高隐百不知，酒酣慷慨乾坤窄。\r\n空蒙暮气收斜阳，柳色转岸参差香。\r\n南漪杜鹃易桧海，公子爱客邀举觞。\r\n毕逋栖乌噭城上，登车揽辔归相望。\r\n乘閒结伴须数来。与往不烦拘定向。"
        },
        {
            "title": "姑苏怀古",
            "content": "昔年宫殿雨苔荒，花径无人采旧香。\r\n宰噽若能容国士，西施那解误君王。\r\n轻寒客子垂双袖，落日啼乌下女墙。\r\n成坏不将供一笑，争如烟外{上四下囨}渔郎。"
        },
        {
            "title": "雨中闻雁",
            "content": "小雨终朝湿翠霏，渚蒲汀树白瀰瀰。\r\n若嫌鸣雁无厌足，回到潮州又索诗。"
        },
        {
            "title": "朱师关画梅溪春晓图",
            "content": "梅溪之水何清哉，万顷玉碧天边来。\r\n两山拱挹各异状，上有磅礴巨石菜落生莓苔。\r\n松萝笼蒙共纠结，带映万蕊纷瑶瑰。\r\n香繁粉艳露凝湿，下视凡卉真舆台。\r\n露裾褊褼彼仙子，褰裳矫首遥相俟。\r\n心清悟物思相羊，指点八极供翱翔。\r\n胎仙舞空为前导，紫芝煜煜更芬芳。\r\n时当初霁放晓色，赫日滉漾咸池光。\r\n罗浮幽梦奚烦数，西湖漫赋横斜句。\r\n相逢弭棹定情亲，翠榴瑶罂恣倾举。\r\n东鸦西兔从飞驰，维北有斗南有箕。\r\n化工精妙得师旨，写入缣素不使捐毫釐。\r\n保当著身此溪上，溪清梅白森相向。\r\n吾与二子成三人，共看桑田乾海浪。"
        },
        {
            "title": "戏题故袍",
            "content": "垂髫便衣绿荷衣，两见龙飞圣主时。\r\n举世恩荣俱合换，唯吾忧患只该披。\r\n收藏尽好随腰带，提掇应堪傲鬓丝。\r\n试使著来门外立，精神犹胜似钟馗。"
        },
        {
            "title": "任道源转示玉艳亭探梅诗卷未暇属和闰月十一",
            "content": "因花不作等閒来，屐印苔纹酒便回。\r\n明日窗前追昨梦，似逢姑射不逢梅。\r\n\r\n【注释】：【原题】：\r\n任道源转示玉艳亭探梅诗卷未暇属和闰月十一日偶自北山塔院过亭下枝间已花因次元韵三首"
        },
        {
            "title": "赠崇先寺长老",
            "content": "飞骑原头快著鞭，暮溪呼艇访幽禅。\r\n霜轻正属收橙月，雨霁真成种麦天。\r\n问答因缘随处是，推敲事业此生专。\r\n无尘幸有西偏竹，浴罢从师借枕眠。"
        },
        {
            "title": "送酒诚斋将以五字",
            "content": "尊酒客非无。寄去撩诗眼，\r\n深惭句法粗。"
        },
        {
            "title": "自锡山归舟中三首",
            "content": "墙上夭桃竹顶齐，矮桥横水屋横陂。\r\n主翁受用三竿日，门外催租总不知。"
        },
        {
            "title": "皇太子生辰诗",
            "content": "庆协丁年庆，祥开甲观雄。\r\n九霞光绚烂，重日彩曈曨。\r\n根本千龄固，元良万口同。\r\n文孙觌尧法，圣子奉虞聪。\r\n视膳长遵度，怡颜但饬躬。\r\n形容歌玉粹，瞻仰见渊冲。\r\n象辂陈仪肃，鸾旌定制崇。\r\n承祧虽位震，宝俭只扉铜。\r\n典学勤无斁，谈经异必攻。\r\n性天元启辟，讲席更磨砻。\r\n以贵釐京兆，维禋礼昊穹。\r\n理繁情毕见，陪祝敬弥隆。\r\n善政邦人洽，纯诚帝赉通。\r\n澄源基广大，主鬯福延洪。\r\n绮甪从游盛，应刘藻思工。\r\n德尊谋不用，唱古和无功。\r\n八法谁云易，前朝论亦公。\r\n规模传圣上，意韵出胸中。\r\n草轴方翔凤，真题复起鸿。\r\n联翩来殿戟，焜燿到门蓬。\r\n雨足湖山秀，秋成黍稷丰。\r\n菊香金错艳，橙嫩玉垂丛。\r\n五学懽声合，三宫喜气充。\r\n骈蕃恩莫纪，洋溢誉无穷。\r\n得数多椿柏，齐年指华嵩。\r\n前星高拱北，少海正储东。\r\n拜手群僚集，裁诗瑞锦蒙。\r\n何尝惭鲁颂，自是迈豳风。\r\n拊迹希随骥，驰心属梦熊。\r\n三熏申善祷，小伎愧鸣虫。"
        },
        {
            "title": "问鹤",
            "content": "鹤也来多日，今朝认笋舆。\r\n繖斜聊引避，路转亦前驱。\r\n俗远眼宁白，年初顶渐朱。\r\n古囊能背否，胜用小奚奴。"
        },
        {
            "title": "曹村观落日",
            "content": "日欲西时暮霭凝，何尝落向远山层。\r\n分明万丈青罗幕，遮却销金罩里灯。"
        },
        {
            "title": "立秋后一日池上杂兴",
            "content": "渔舟閒上揭疎篷，倚遍苕华岸岸红。\r\n两日新秋凉便觉，费人诗句是西风。"
        },
        {
            "title": "夏夜二首",
            "content": "灯晕纱笼静者居，夜凉携扉绕阶除。\r\n松间有句松间说，不向空中咄咄书。"
        },
        {
            "title": "湖边夜兴",
            "content": "夜月虽愆约，秋云却荐凉。\r\n桥明缘水净，树近觉风香。\r\n众论轻閒适，幽怀贵老狂。\r\n从今无复病，处处养生方。"
        },
        {
            "title": "灯夕",
            "content": "插花呼酒少年场，烂赏花灯十里香。\r\n璧月当天星续少，珠帘排户乐声长。\r\n非缘风景今殊昔，自是情怀老不狂。\r\n赢得安禅心似水，碧琉璃照佛龛旁。"
        },
        {
            "title": "安溪道中",
            "content": "染晴波色重於蓝，烟坞人家屋两三。\r\n明月在山天在水，后回休睡泊溪南。"
        },
        {
            "title": "即席次韵器之相赠",
            "content": "会閒须是莫论年，直把浮生付且然。\r\n桂隐欲为山宰相，漆园曾是地神仙。\r\n看抄妙句行催酒，更向清流卧泛船。\r\n但喜相从得真乐，何心玩世学前贤。"
        },
        {
            "title": "次韵酬喻工部雪中见怀",
            "content": "坐厌增冰地，遥思胜热城。\r\n忘名全道用，远俗养诗情。\r\n枕病怜幽独，心交阻合并。\r\n晴春开径在，自断学渊明。"
        },
        {
            "title": "清明日书亦庵壁二首",
            "content": "春情缘雨复缘晴，晴即閒行雨即吟。\r\n花好满园看未过，出墙邻对又开心。"
        },
        {
            "title": "九月梅花",
            "content": "寂历疎条叶未空，忽惊冰靥照霜负。\r\n秋来心事谁能领，不向篱边数菊丛。"
        },
        {
            "title": "题平甫弟梁溪庄园",
            "content": "两字虽差远，花繁好作名。\r\n假饶千万偈，难状尔多情。"
        },
        {
            "title": "三月望日微雨汎舟西湖四首",
            "content": "非是天悭一日晴，晦明多态属诗人。\r\n云翻画样烘蒙墨，波卷纹头起突银。"
        },
        {
            "title": "潘茂洪借屋地主催起仆以山园暂假寓泊书两诗",
            "content": "种艺吾方屋数间，图书鸡犬称君閒。\r\n径携桃叶航湖去，别有新居却载还。\r\n\r\n【注释】：【原题】：\r\n潘茂洪借屋地主催起仆以山园暂假寓泊书两诗送之"
        },
        {
            "title": "望亭夜泊",
            "content": "新月何曾展画帏，便教星斗避寒辉。\r\n量量自在天公最，昨日峰头有雪飞。"
        },
        {
            "title": "四月上澣日同寮约游西湖十绝",
            "content": "寮寀招邀胜引多，旷怀真语当弦歌。\r\n联翩逸驾知难及，乞我扁舟著钓蓑。"
        },
        {
            "title": "题天台凝真宫陈道士缘化藏经既成求诗还山",
            "content": "羽帔褊褼下赤城，烧松秃兔气尤清。\r\n书成胝手怜心苦，神护頳肩觉担轻。\r\n万笈云签来北阙，一朝宝翰得东明。\r\n明年我欲仙游去，要听岩扃晓诵声。"
        },
        {
            "title": "暂往嘉兴离桂隐过渡",
            "content": "侧望山来起复平，横冲波去碧还明。\r\n谁言身在笋舆上，自是乘空里行。"
        },
        {
            "title": "送客至无相兰若归过慈云岭小憩崇寿寺书所见",
            "content": "山腰路转涌苍蛇，山下修筠媚白沙。\r\n正要澄江舒倦眼，莫教缘岸有人家。\r\n\r\n【注释】：【原题】：\r\n送客至无相兰若归过慈云岭小憩崇寿寺书所见十首"
        },
        {
            "title": "珍林",
            "content": "李枣栗银杏，橙梨柿木瓜。\r\n杨梅与金橘，不让满园花。"
        },
        {
            "title": "榜书轩曰景白以炉香事乐天像因题诗六韵其上",
            "content": "贤如文正及文忠，迂叟东坡尽学公。\r\n自愿人才虽太远，仰希閒乐或相同。\r\n墅邱寺观游须遍，台榭舟桥乐未穷。\r\n酩酊酒拚犹欠量，平夷诗效竟无功。\r\n子迟发白如先约，官达名高定不逢。\r\n赖有香山类东刹，西方内院各心空。"
        },
        {
            "title": "奉寄淮西总领张少卿并呈建康留守章侍郎二首",
            "content": "别来秋易过，幽桂两番开。\r\n去岁人同赏，今宵梦自回。\r\n飞云遥楚岫，斜照直秦淮。\r\n地念曾游处，春行或许陪。"
        },
        {
            "title": "浮庵洁疾戏呈",
            "content": "黄埃簸空吹赫日，白鸟不度瘖蝉声。\r\n先生出门数有碍，陋巷粪壤愁逢迎。\r\n家山望断围修竹，常说携书伴鸣犊。\r\n心无拣择自清凉，臭腐神奇总超俗。"
        },
        {
            "title": "次武子韵",
            "content": "宇内张夫子，诗如孟浩然。\r\n安心从太末，借屋近平泉。\r\n眼里弹冠手，生来种芋田。\r\n相投忽离席，佳月恋{左舟右光}船。"
        },
        {
            "title": "次韵叔祖题咏泽亭",
            "content": "疆塞声威昔据鞍，筑亭聊此水云看，\r\n地连牛斗东南胜，心体鸢鱼上下观。\r\n一节爱君通表里，百年耽句置炎寒。"
        },
        {
            "title": "回至泰阳村得家信二首",
            "content": "桂隐闻知得雨来，榴花应对竹光开。\r\n归家早见南湖月，饮水犹胜举酒杯。"
        },
        {
            "title": "堂中安奉高宗寿皇今上御书碑",
            "content": "路转修林特地殊，九光霞气羃仙庐。\r\n苍瑶不刻飞天篆，尽是三清玉帝书。"
        },
        {
            "title": "曲廊",
            "content": "曲廊桐树绿阴阴，檐佩风来奏玉琴。\r\n但有疎帘知独立，更无尘事恼閒心。\r\n雪霜鬓畔谁能免，城府胸中枉自深。\r\n二六时辰真快乐，坐禅才罢即行吟。"
        },
        {
            "title": "岁旦立春",
            "content": "赞美平时万口同，耸观造化协天功。\r\n圣朝家法皆仁德，宽大应符帝诏中。"
        },
        {
            "title": "桂隐纪咏·平桥",
            "content": "桥向来边度，风从阔处来。\r\n冷然旬五日，无去亦无回。"
        },
        {
            "title": "岁旦立春",
            "content": "授受须知道一同，机缄默运仰神功。\r\n重轮赫日当天照，万国阳和淑气中。"
        },
        {
            "title": "次韵潘茂洪春日书怀",
            "content": "东风渐放柳遮门，隔水人家聚似村。\r\n渔艇远来夸甫里，僧隣閒过讲慈恩。\r\n花繁惯识蜂情性，昼静初闻燕语言。\r\n病起适逢春正好，莫教诗思却尘昏。"
        },
        {
            "title": "重五日饮偶成长句",
            "content": "林墅光阴日日新，不因时节强随人。\r\n青红雨砌戎葵柳，金玉风池荇菜蘋。\r\n千载是非均似梦，一朝醒醉肯沈身。\r\n彩丝昌歜喧儿女，谁信清吟兴独真。"
        },
        {
            "title": "清明日书亦庵壁二首",
            "content": "光阴高柳欲飘绵，拂著墙薇锦壁连。\r\n莫道行人总无识，定因罗爵爱门前。"
        },
        {
            "title": "夜赋",
            "content": "月黑林间亦自奇，莲花两朵白如衣。\r\n初疑野鹭池中立，试拍栏干吓不飞。"
        },
        {
            "title": "绿筠轩旧在於潜寂照寺今移立县治之东竹间凿",
            "content": "按图得此已欣然，胜趣何尝有变迁。\r\n一把香茅千个玉，不妨邂逅揖苏仙。\r\n\r\n【注释】：【原题】：\r\n绿筠轩旧在於潜寂照寺今移立县治之东竹间凿小池植莲为赋两绝"
        },
        {
            "title": "次韵答潘茂洪桂花见怀",
            "content": "藉使音书少，何妨好尚通。\r\n看花虽各自，觅句却相同。\r\n嚼蕊晨烟里，搴枝夜月中。\r\n亦曾湖上坐，香底水精宫。"
        },
        {
            "title": "自咏",
            "content": "事业新来别，贤愚久自积压。\r\n作文时似呪，写字忽如锥。\r\n卖屋因为宅，谋官本近医。\r\n有来评世务，好好只相随。"
        },
        {
            "title": "崇德道中",
            "content": "枸橘花繁雪有香，风吹成阵入船舱。\r\n若教知我园中路，不肯芳菲驿舍傍。"
        },
        {
            "title": "山行",
            "content": "鸟飞不过人行处，山好直连天尽头。\r\n下马忽逢难画景，市声栏槛亦销忧。"
        },
        {
            "title": "杨仲子携诗见过次韵酬赠并呈诚斋二首",
            "content": "老监过陈实，贤郎似窦群，\r\n共将奇句了，不许外人分。\r\n访我三竿日，萦檐一炷云。\r\n当家相见处，那此世情欣。"
        },
        {
            "title": "立秋后一日池上杂兴",
            "content": "船玄何事若轻雷，盪叶冲莲一道开。\r\n莫待归时方命酒，径从花上递金杯。"
        },
        {
            "title": "桂隐纪咏·兴远桥",
            "content": "窈窕成崎岖，不是邯郸步。\r\n因来此凭栏，又送孤鸿去。"
        },
        {
            "title": "次韵陈秀才",
            "content": "规模党是野人居，剪结苍松荫屋除。\r\n閒把欹眠酬懒架，静便徐步当安舆。\r\n青精饭好终延老，紫石潭空总付渠。\r\n玩世从来畏人觉，他年方信此心初。"
        },
        {
            "title": "遣兴",
            "content": "笛簟疎明压砌窗，重阴经日闭修廊。\r\n黄梅未长先愁雨，翠树将成拟纳凉。\r\n藏袖好书多便看，伏瓶生酒渐堪尝。\r\n谁能自缚无涯事，早办风漪百亩塘。"
        },
        {
            "title": "分韵赋檐蔔得松字",
            "content": "呼酒快台客，教取白玉钟。\r\n趁此清净枝，向我几案供。\r\n叶丰发油绿，香心刻黄琮。\r\n向来红紫阵，喧喧引雄蜂。\r\n露斑衣上痕，枉负七尺筇。\r\n日暮诗兴薄，幽禅苦魔攻。\r\n犹胜坐肩舆，排门抗尘容。\r\n我祖已封侯，便当随赤松。"
        },
        {
            "title": "次韵酬潘茂洪见寄",
            "content": "怀人非特为能诗，襟抱如君坦复怡。\r\n三径许时无地觅，一生高处只天知。\r\n江湖老梦疎篷惯，灯火凉秋细字宜。\r\n此兴未尝殊往岁，水辚唯欠咏黄葵。"
        },
        {
            "title": "庐陵李英才自制墨与梅花写真艮斋诚斋又许其",
            "content": "我家种梅三百树，恼人不特香如雾。\r\n阶前花影二更来，月光到处纵横住。\r\n几回欲画嗟未曾，李君能事乃尔能。\r\n素绡窃我当时景，更引夜月花边升。\r\n濡毫晕水厌凡墨，扫烟自就千枝灯。\r\n客衣缁尽不复恨，但喜占艺清如冰。\r\n圭玄漆响用不尽，博金价定无亏增。\r\n又闻觅句颇清熟，社中宗匠交口称。\r\n云台万事元心计，只学希夷多爱睡，\r\n醒时非画亦非诗，恣向虚空写千偈。\r\n君船再过嵎中未，乌丸并望新篇寄。\r\n醉来染试陋溪藤，满壁蛟龙风卷地。\r\n\r\n【注释】：【原题】：\r\n庐陵李英才自制墨与梅花写真艮斋诚斋又许其能诗十月七日携画见访且索拙语因成古风以赠"
        },
        {
            "title": "偈",
            "content": "钟一击，耳根塞，赤肉团边去个贼。\r\n有人问我解何宗，瞬若多神面门黑。"
        },
        {
            "title": "戏呈郑却华县丞",
            "content": "叠破当年御赐袍，饱看人钓六灵鳌。\r\n行藏虽似少中节，识趣不妨依旧高。\r\n入梦傅岩初岂意，上书曼倩本徒劳。\r\n浮生万事天都了，爱惜君才祝善力。"
        },
        {
            "title": "谢李仁父茯苓",
            "content": "岷峨山中千岁松，枝叫干直摩青空。\r\n雪霜剥落中不槁，膏液下与灵泉通。\r\n龟跧凫伏自磊砢，全坚玉洁仍丰融。\r\n篝明夜取喜得隽，煮鼎朝听如吟风。\r\n杵成坐上香飞雪，更和乳酷收全功。\r\n当知至味本无味，子若服之寿无穷。\r\n巽岩脊梁硬如铁，冠峨切云佩明月。\r\n百好都随春梦空，大药独传欣宝诀。\r\n中宵咀嚼不摇头，玉沈生肥咽不彻。\r\n怜我百虑形早衰，裹赠扶持意何切。\r\n丹砂著眼谩尔传，脂泽酿黍计已拙。\r\n由来妙道初不烦，此法莫从儿辈说。\r\n径思举袂揖浮丘，下视尘世真一吷。\r\n朱颜留得亦何为，追逐同怪岁寒节。"
        },
        {
            "title": "苏堤观木芙蓉因见净慈明上人翌日惠诗酬赠二",
            "content": "来访秋花本为诗，酒杯徵逐负幽期。\r\n山中圣出明书记，还了清游一段奇。\r\n\r\n【注释】：【原题】：\r\n苏堤观木芙蓉因见净慈明上人翌日惠诗酬赠二绝"
        },
        {
            "title": "潘茂洪出疆回以汴都画山水扉见遗报之五言",
            "content": "嵩华平生梦，骑驴未得游。\r\n橐中分雅惠，掌上起新秋。\r\n报国何能早，埯时莫漫忧。\r\n祗尖长近眼，过夏亦慵收。"
        },
        {
            "title": "次韵王耘之秋兴二首",
            "content": "妙墨真连草，清辞角应商。\r\n襟期容汗漫，兴致入苍茫。\r\n派自王摩诘，才分马子长。\r\n宦途休叹滞，眉宇见新黄。"
        },
        {
            "title": "伴书回寄建康张总卿",
            "content": "湖上初晴擅晓凉，一缄俄坠读书床。\r\n月卿星使年年忆，雪白兰薰字字香。\r\n闻道江边勤叱驭，也知鸥外静鸣榔。\r\n新君未训诗人在，早觐枫宸荷紫囊。"
        },
        {
            "title": "桂隐纪咏·尚友轩",
            "content": "相别音书断，相逢语话稀。\r\n平生胶漆处，正要世情疑。"
        },
        {
            "title": "天声馆",
            "content": "鸾鹤纷来下，天风驾月明。\r\n语言难道断，不堕世间声。"
        },
        {
            "title": "梅",
            "content": "冒寒岗路透溪桥，驴仆翩翩叶乱飘。\r\n还是去年初见处，青旗茅店恰相招。"
        },
        {
            "title": "种蜡梅喜成时欲暂往梁溪",
            "content": "出得荆扉喜欲颠，园夫撑到蜡梅船。\r\n包封山土根微脱，束缚溪藤叶尚鲜。\r\n搬处侧从新迳里，种时围向旧台边。\r\n叮咛等待吾归看，切莫开花小至前。"
        },
        {
            "title": "次韵张子仪郎中",
            "content": "南湖葵柳岸，绿多紫红稀。\r\n有客送诗来，适与葵柳宜。\r\n得处洞真蕴，非我其为谁。\r\n坐观行亦看，意会神荡怡。\r\n悯彼世上人，纷纷方外兹。"
        },
        {
            "title": "岁旦立春",
            "content": "天心历数本相同，何事偏窥造化功。\r\n苍震欲承乾健力，岁端春肇一时中。"
        },
        {
            "title": "池上",
            "content": "波纹回处恰双鱼，小草花红点绿蒲。\r\n不是幽人看管领，枉教造化着工夫。"
        },
        {
            "title": "自安福过真珠园梅坡",
            "content": "舒忧早逾关，延昭尽名侣。\r\n林亭果幽赏，得计良自许。\r\n高鸣迭酬唱，阳春谁激楚。\r\n坐移游好园，振策盼芳渚。\r\n曾茅旧剪结，冰艳静谁与。\r\n几年杨巨源，句妙听钟敔。\r\n谪仙断前躅，凌厉苍霄举。\r\n吾人潘逍遥，清新出机杼。\r\n揆予才独后，乙乙抽茧绪。\r\n肆瞻宇宙宏，气类混出处。\r\n盍簪忍轻散，快意樽中醑。\r\n相看岂时情，襟期耐寒暑。"
        },
        {
            "title": "行次莺脰湖",
            "content": "震泽匆匆过，胥塘渐渐来。\r\n风高多罨岸，船侧屡翻杯。\r\n积草摊渔网，疎林聚客桅。\r\n景逢宜急写，句过恐难裁。"
        },
        {
            "title": "夜看月边行云",
            "content": "众人看月爱月蝗，老夫看月爱云行。\r\n青天澄霁月当夜，但有爽快无幽情。\r\n今宵半月从西上，云向东移满虚旷。\r\n初如玉镜插苍崖，次若银盘沉雪浪。\r\n忽当浓处全收芒，星斗远近粲复藏。\r\n须臾缺处还飞光，林宇高下且阴凉。\r\n鲜飙飒飒吹我裳，恍然轻举凌空翔。\r\n只缘中心无一事，始与世人看有异。\r\n睡足閒居好滋味，投床径自齁齁地。\r\n明夜月明来共醉，多情更看云装缀，\r\n纵使无云亦休睡。"
        },
        {
            "title": "寻梅三首",
            "content": "绀碧烘晴水照天，断槎荒葑牧羝田。\r\n数旬不踏苏堤路，专为梅花跨晓鞯。"
        },
        {
            "title": "连日雪未能多曾远逸见惠二首遵欧苏律禁体物",
            "content": "鹊冻听无语，鸥饥望不飞。\r\n从饶居士家，亦自到轩稀。\r\n入幕灯生晕，飘池水长肥。\r\n何能巧模写，吟思欠幽微。\r\n\r\n【注释】：【原题】：\r\n连日雪未能多曾远逸见惠二首遵欧苏律禁体物语及用故事走笔次韵"
        },
        {
            "title": "春风",
            "content": "春风日日过东墙，睡起人閒蝶自忙。\r\n吹尽玫瑰能底惜，只缘销去一年香。"
        },
        {
            "title": "池边二绝",
            "content": "浅侧荷盘绿尚新，一蛙危坐压荷脣。\r\n定知不发穷愁叹，背楼丹金踏水银。"
        },
        {
            "title": "春分后一日山堂述事",
            "content": "永日柴扉手自关，不惊时序若循环。\r\n鍊成黄土为真药，守得青苔遍假山。\r\n戊已燕知随鸟历，西南楼喜趁花斑。\r\n春光莫恨中分过，能使时长始是閒。"
        },
        {
            "title": "从张子立觅驴二绝",
            "content": "几回曾许借侬骑，兴到牵来已早迟。\r\n乞与南湖了幽事，白裘乌帽要相宜。"
        },
        {
            "title": "重过凤山高氏",
            "content": "屋负山陲晚，篱侵水泺秋。\r\n农桑能自力，鹅鸭岂它求。\r\n逆数曾来日，遮留更觉稠。\r\n夜歌听欸乃，催兴满沧洲。"
        },
        {
            "title": "游韩氏园有客先归",
            "content": "风日催荷作老香，便将新句责胡床。\r\n重山抱屋临幽爽，四月边湖纳晚凉。\r\n扇景不惊蛙黾坐，槃餐还爱笋蔬长。\r\n佳宾壮论能投俗，归路谁怜鬓雪光。"
        },
        {
            "title": "甲辰仲冬八日元衡携两诗过访及归次韵酬送后",
            "content": "每针幽事当功名，唯欠能诗竹里僧。\r\n迳写此篇为疏引，庵成来往岂无凭。\r\n\r\n【注释】：【原题】：\r\n甲辰仲冬八日元衡携两诗过访及归次韵酬送后篇兼寄张武子"
        },
        {
            "title": "咏清苦",
            "content": "清苦任渠诗作崇，黑甜安尔睡来魔。\r\n七言赋就赏音少，一枕觉来佳兴多。"
        },
        {
            "title": "彭祖岭道中",
            "content": "白鹭横来正作群，忽从区稻绿间分。\r\n问渠曾过城中否，应识南湖水阴云。"
        },
        {
            "title": "荠花",
            "content": "荠花繁处蝶争飞，忽忆前年三月时。\r\n流水流杯人共醉，晚来疎雨又新诗。"
        },
        {
            "title": "芍药花二首",
            "content": "自古风流芍药花，花娇袍紫叶翻鸦。\r\n诗成举向东风道，不愿旁人定等差。"
        },
        {
            "title": "次韵姜邦杰见访留赠三诗",
            "content": "绕林游遍便沿陂，薄暑车行不下帷。\r\n最喜竹君相伴久，凶渠生子子生儿。"
        },
        {
            "title": "过冷泉",
            "content": "未喜亭阴坐，先贪树畔行。\r\n豀浑因雨瀑，岩近得风清。\r\n一饭幽人福，三杯太古情。\r\n尚须冰月挂，来放雪涛倾。"
        },
        {
            "title": "次夜月色复佳游霞川锦池二首",
            "content": "倚栏看月兴难平，载酒还须入涧行。\r\n竹顶有时翻鹊翅，草根随处闹虫声。\r\n城中岂是无人赏，船里何曾卧地撑。\r\n游遍一池心未足，乱荷丛底听三更。"
        },
        {
            "title": "题王恭父校书新辟书轩",
            "content": "仙翁眼力信非凡，到处偏工鉴别山。\r\n消得好乌巢屋上，旋移空翠入窗间。\r\n平生万卷端能合，从此三杯不等閒。\r\n莫讶倏来犹属意，野有相日用实相关。"
        },
        {
            "title": "出山追术所见",
            "content": "我家正对风烟住，饱看阴晴变朝暮。\r\n清秋非但入诗脾，挽向溪山深处去。\r\n溪山深处是湖州，水合云凝不断头。\r\n晒稻坡前移拄杖，罩鱼滩际泊扁舟。\r\n入城要尽登临目，驼桥系缆因留宿。\r\n旧游十载梦惊回，堤边老柳依然绿。\r\n凌晨取道岘山前，洼樽就拊穹崖巅。\r\n萦纡遥指道场路，挂席径造寻幽禅。\r\n弯环港转茭田上，莺簧激列千松嶂。\r\n竹舆飞入翠光中，宝合朱扉恣舒望。\r\n当年祖讷伏於菟，蹑屐旋薙荆榛居。\r\n至今夜半吼寒月，守护净境严驱除。\r\n呼灯谈话倏度夕，粥杯人赴云堂集。\r\n日高振袂过隣峰，老衲相看但长揖。"
        },
        {
            "title": "桂树下作",
            "content": "芳桂年年种，今秋两倍开。\r\n略无蜂敢傍，为是月中来。\r\n幸自晴多日，须拚醉几回。\r\n便教香杀了，犹胜别人獃。"
        },
        {
            "title": "七月望烟波观对月",
            "content": "我生好奇观比论，流水古木期终身。\r\n卜居城隅易得趣，窗户日与青山亲。\r\n出门陂湖旧湮涸，连岁乃尔成奫沦。\r\n结亭据要虽屡赏，物景向厌非清真。\r\n商飚入序才两夕，猛雨尽洗耳恭听炎歊尘。\r\n今晨已复暑不奈，挥汗几欲捐衣巾。\r\n晚风引履到云镜，萧爽意象生无垠。\r\n须臾从地出伟观，光洁万丈推冰轮。\r\n波明上下互发越，弥望但峄鎔黄银。\r\n烟芦窣飒杂虫响，渔艇隐约收丝缗。\r\n人生何用计俗眼，强起口笑胜眉颦。\r\n急倾巨醆叫李白，今古人问交精神。\r\n相随拟造广寒阙，共醉更住三千春。"
        },
        {
            "title": "次韵周昭礼见寄兼约观园梅",
            "content": "沙头晴了便回春，已觉青蘋媚暖津。\r\n但课浇畦园内叟，何心说剑里中人。\r\n超情耐久宁拘远，合处无多颇复伸。\r\n待得梅开醉香海，健呼重看老精神。"
        },
        {
            "title": "玉照堂观梅二十首",
            "content": "风调花常逐岁新，苦惭诗思只陈陈。\r\n吟成不敢分明举，生怕渠知鄙薄人。"
        },
        {
            "title": "桂隐纪咏·读易轩",
            "content": "大易缘何有，难逃此问中。\r\n不从横画会，爻象总能通。"
        },
        {
            "title": "题左顾亭",
            "content": "物我何曾有异同，莫言龟印偶相逢。\r\n水中放去炉中得，心法须知一镜空。"
        },
        {
            "title": "玉照堂观梅二十首",
            "content": "今夕悬知月未圆，照梅已自不胜妍。\r\n冰姿玉色谁堪比，除是姮娥敢并肩。"
        },
        {
            "title": "戏倣韩致光体",
            "content": "意懒风前侧帽檐，落梅红在麦修纤。\r\n归家说尽单行处，可奈温香翡翠奁。"
        },
        {
            "title": "谁谓",
            "content": "谁谓閒无呈，閒中事日生。\r\n和香雕印脱，记石假云名。\r\n水取从龙井，花移自马城。\r\n若将朝市比，忙处却多争。"
        },
        {
            "title": "灵芝寺避暑因携茶具汎湖共成十绝",
            "content": "临津台殿似蓬莱，柳色荒凉锁翠苔。\r\n萍港不知人事改，通船如望帝尧来。"
        },
        {
            "title": "酬张子立投赠",
            "content": "论文尝到爱山前，屡费金猊冰麝烟。\r\n举世无人怜易绝，今年有子得诗传。\r\n慵随肥马轻裘俗，要结高山流水缘。\r\n浅拙固难酬妙寄，温撩春梦草池边。"
        },
        {
            "title": "送喻叔奇工部知括苍二首",
            "content": "自复林湖隐，相从却恨稀。\r\n梅花年后白，江水去边肥。\r\n世态纷纷改，交心特特违。\r\n暖晴当送别，敢望款柴扉。"
        },
        {
            "title": "次韵京口叔祖见寄四首",
            "content": "山堂初展称婆娑，曲迳移栽杂树多。\r\n应是我翁归舍后，便登繁要亦来过。"
        },
        {
            "title": "张似之送栗子木瓜",
            "content": "带日零风色未乾，肯随槃俎斗斓斑。\r\n客炉爆处从毡破，女手批时忌蜜悭。"
        },
        {
            "title": "谢人送白山茶花二首",
            "content": "韵胜初闻不记年，偶逢俄在软红边。\r\n山礬不遇南昌老，争得嘉名亚水仙。"
        },
        {
            "title": "秋声",
            "content": "林居多解识秋声，岂是松篁耳惯经。\r\n桐杂蝉鸣愁易起，蕉和蛩响梦频醒。\r\n琅琅急雨喧荷港，戛戛清风战苇亭。\r\n一事古人犹可恨，不言杨柳最堪听。"
        },
        {
            "title": "连日雪未能多曾远逸见惠二首遵欧苏律禁体物",
            "content": "待伴犹虚夜，羞明或遇朝。\r\n但依歌袖舞，休向鬓丝飘。\r\n有句清堪比，令人意自消。\r\n暖寒林下具，相就可须招。\r\n\r\n【注释】：【原题】：\r\n连日雪未能多曾远逸见惠二首遵欧苏律禁体物语及用故事走笔次韵"
        },
        {
            "title": "四月上澣日同寮约游西湖十绝",
            "content": "自得城隅水弱居，西湖幽讨句全疎。\r\n今朝掩簿抽身出，更向谁边不一书。"
        },
        {
            "title": "桥廊上作",
            "content": "千载清风笠泽仙，提携曾置笔床边。\r\n吾行不汲长桥水，要煮青山陆羽泉。"
        },
        {
            "title": "题禹庙二首",
            "content": "从来大智特闲闲，手足胼胝意不艰。\r\n千古夏王崇庙祀，濬川功用只随山。"
        },
        {
            "title": "园中杂书四首",
            "content": "因病经旬不赋诗，无诗病思转难支。\r\n今朝诗名未成了，已觉全无病可医。"
        },
        {
            "title": "南湖有怀遂初尤公侍郎寄赠七言",
            "content": "停骖曾送柳边舟，忽忽今冬病故秋。\r\n望远溪山常入梦，写残书信只成愁。\r\n明心坐断三千佛，谒帝行归十二楼。\r\n临水忆君谁复信，乱烟凄暮白芦洲。"
        },
        {
            "title": "诚斋现韵见遗走笔复和并邀尤检正京右司观花",
            "content": "要趁清霜未染林，小山同赏桂丛深。\r\n已拚醉坐缠头锦，莫待风前布地金。\r\n兰桨溯流歌客櫂，麝材匀捣付香砧。\r\n戈挥就借如椽笔，不信湖边日易沉。"
        },
        {
            "title": "新种",
            "content": "新种枇杷花便稠，被香勾引过溪头。\r\n黄蜂紫蝶都来了，先赏输渠第一筹。"
        },
        {
            "title": "出余杭县",
            "content": "暑剧中宵枕屡移，夙兴犹得趁凉时。\r\n平冲露气篮舆稳，遥杂星芒篠炬随。\r\n角景有诗聊记述，为人无术漫驱驰。\r\n须臾假寐谁惊觉，隔岸清风叫子规。"
        },
        {
            "title": "读萧何传有感",
            "content": "汉祖肇炎图，三杰咸辅翼。\r\n功成及酬赏，相国独第一。\r\n发踪指示语，谁曰匪其实。\r\n焉知英主心，方谨操纵术。\r\n勋高疑益深，固异亭长日。\r\n守关忠弗念，置卫防百出。\r\n堂堂明且审，自计亦无失。\r\n护军给饷馈，入秦收图籍。\r\n用智既有余，保身岂难必。\r\n逊封散宏财，非真召平力。\r\n污名起田宅，犹愈受斧锧。\r\n终加恭谨辞，贤哉史臣笔。"
        },
        {
            "title": "游九锁山",
            "content": "九锁非凡境，烟云路不分。\r\n山寒长带雨，洞古不收云。\r\n夜宿听林鹤，晨炊摘野芹。\r\n黄冠皆好事，添注石炉熏。"
        },
        {
            "title": "淳熙已酉二月二日皇帝登宝位镃获厕廷绅辄成",
            "content": "小臣奕世沐深恩，寓直蓬山三十春。\r\n空抱一编无所用，也叨拜望属车尘。\r\n\r\n【注释】：【原题】：\r\n淳熙已酉二月二日皇帝登宝位镃获厕廷绅辄成欢喜口号十首"
        },
        {
            "title": "酌道傍古松下钱王水绝顶微露塔尖闻有僧院名",
            "content": "山围当车巾，佳兴坌满前。\r\n盘松俨如画，盖叠疎萝缠。\r\n沙平恰席许，坐荫宜铺毡。\r\n扶筇瞰根穴，湛碧泓寒泉。\r\n霏空雨方来，众绿争欣然。\r\n炎销道旁地，此倍凝阴烟。\r\n摩挲复潄涤，毛骨俱澄鲜，\r\n轮囷复清冷，肯受代谢迁。\r\n何必绝尘世，高洁自永年。\r\n钱王德民深，姓氏水为传。\r\n遥瞻窣堵坡，背立苍峦巅。\r\n人言有废寺，欲到愁攀缘。\r\n诸天散香华，顾我应恻怜。\r\n被役不为饥，凡质何繇仟。\r\n\r\n【注释】：【原题】：\r\n酌道傍古松下钱王水绝顶微露塔尖闻有僧院名益钱"
        },
        {
            "title": "过竹村",
            "content": "再宿离城邑，全无世俗气。\r\n僧包轻溅水，渔灶冷炊云。\r\n酒好休教尽，诗悭却自欣。\r\n昼闲贪睡稳，独被不须重。"
        },
        {
            "title": "水边",
            "content": "翠藤萦树夕花明，无数圆荷帖乱萍。\r\n酒力半销来照影，晚风轻澹鹤梳翎。"
        },
        {
            "title": "曾幼度许过访两诗问讯",
            "content": "诗不能工张约斋，有人曾说访渠来。\r\n病余百拙慵开口，愿听晴空起怒雷。"
        },
        {
            "title": "苍寒堂",
            "content": "短桥斜路入松林，何止能销利欲心。\r\n眼悟一真清净色，耳通千古泰和音。\r\n尺量梢影邀僧记，竹护根茎恐鹤侵。\r\n莫讶塼炉多宿火，春晴犹似处云深。"
        },
        {
            "title": "灵芝寺避暑因携茶具汎湖共成十绝",
            "content": "西陵桥下最阴多，花外山明涌黛螺。\r\n开遍酒楼人未上，几声烟断采菱歌。"
        },
        {
            "title": "书苍寒堂壁二首",
            "content": "隔竹红梅酷似桃，政宜修涧绿周遭。\r\n武陵风景何时别，不绝人来意更高。"
        },
        {
            "title": "诚斋以南海朝天两集诗见惠因书卷末",
            "content": "笔端有口古睐稀，妙悟奚烦用力追。\r\n南纪山川题欲遍，中朝文物写无遗。\r\n后山格律非穷苦，白傅风流造坦夷。\r\n霜鬓未闻登翰苑，缓公高步或因诗。"
        },
        {
            "title": "集英殿立侍观进士唱名六首",
            "content": "先世亲题雁塔名，宦途漂泊最关情。\r\n难将此语逢人举，归问寒斋旧短檠。"
        },
        {
            "title": "书北厅后檐壁",
            "content": "重阳过后雨垂垂，病怯新寒独立时。\r\n菊有万株归未得，一窗来此看花枝。"
        },
        {
            "title": "送京仲次对制帅四川",
            "content": "林下忘官品，闻公近最荣。\r\n军民制全蜀，名住列西清。\r\n器自海岳重，文兼全玉声。\r\n早来登政府，活法了寰瀛。"
        },
        {
            "title": "客有折秋香来桂隐者喜成七言呈以道",
            "content": "半纪移居野水旁，年年尝为木樨忙。\r\n若非老树从头发，安得西风彻骨香。\r\n数朵折来犹甚爱，满林开后得无狂。\r\n今番莫把寻常比，一段清香两主张。"
        },
        {
            "title": "送客至无相兰若归过慈云岭小憩崇寿寺书所见",
            "content": "井分泉脉透巉岩，谁道飞流是假山。\r\n水鸟树林皆作供，可怜居士只偷閒。\r\n\r\n【注释】：【原题】：\r\n送客至无相兰若归过慈云岭小憩崇寿寺书所见十首"
        },
        {
            "title": "送鹤还建康章德茂侍郎因成两诗",
            "content": "来时雪羽带缁尘，养得摧残病离身。\r\n晓浴池宽檐蔔绕，夜栖笼阁海棠隣。\r\n华亭清唳如前日，蜀道高风过昔人。\r\n他日侍郎登风沼，却来湖畔静怡神。"
        },
        {
            "title": "灵芝寺避暑因携茶具汎湖共成十绝",
            "content": "撑傍羹鱼宋媪家，绿荷裹饭荐匏瓜。\r\n率真受用非随俗，尚欠风前雨笠斜。"
        },
        {
            "title": "茂洪赴漕试归苦目疾",
            "content": "潘侯两鬓光如月，尽日看山常拄笏。\r\n经营菽水才有余，赴调地饭店况干谒。\r\n少年习气秋来发，罗艺文场肆猖獗。\r\n杨沙风起昼昏冥，点漆归来似泥淈。\r\n我生正欠封侯骨，砚破编残徒矻矻。\r\n与君发愿绣佛前，绮语机心回仆讷。\r\n内观灵府穷丹阙，虚室生明照毛发。\r\n却将目力写新诗，岩电千年不埋没。"
        },
        {
            "title": "暑中杨伯虎见访翌日有诗来因走笔次韵",
            "content": "领取无多话，频年顿不疎。\r\n幽寻尘土外，高韵笑谈余。\r\n既悟蕉中鹿，宁求木上鱼。\r\n论诗能避暑，此意复谁如。"
        },
        {
            "title": "水仙花",
            "content": "鲤鱼程阔海茫茫，照眼琼标十二行。\r\n礬弟梅兄同旧隐，风姨月姊特新妆。\r\n湘滨人远难闻瑟，洛浦才高最断肠。\r\n何似香严直公安部处，鼻端无窍著猜量。"
        },
        {
            "title": "梅",
            "content": "驱鹤松门去却回，似知草际有香来。\r\n青条红眼才窥煖，拄杖先拚费绿苔。"
        },
        {
            "title": "晚步松下",
            "content": "人皆束缚犯申时，我独园居不必归。\r\n最是苍寒堂下好，乱松梢上看云飞。"
        },
        {
            "title": "次张以道韵",
            "content": "无愁便是乐无涯，看破纷纷眼里花。\r\n旋洗杯盂将酒试，重糊窗户把风遮。\r\n丹房火鼎频添水，衣櫃香炉就焙茶。\r\n判却一生閒理会，共君难数第三家。"
        },
        {
            "title": "玉照堂观梅二十首",
            "content": "从来嫌用和羹字，才到诗中俗杀人。\r\n一片彩云溪上暖，不随芳草夕阳新。"
        },
        {
            "title": "皇太子生辰二首",
            "content": "无射吹铜恰四萱，紫微深处粲前星。\r\n木行袭庆联三合，火德汉光共一丁。\r\n玩鹤怡神资葆毓，闻鸡为善想仪刑。\r\n丰年在在歌华黍，鸿鹄高飞万宇宁。"
        },
        {
            "title": "夜饮呈叶司户",
            "content": "偻指抠衣日，于今岁六移。\r\n步趋徒愿学，忧患亦何为。\r\n窗晓鸦同起，天寒雁引悲。\r\n依仁方再幸，小耐了康时。"
        },
        {
            "title": "崇德道中",
            "content": "羊蹄根老漫溪浔，灰蝶閒飞兴亦深。\r\n春色醉人胜似酒，觅诗天气要微阴。"
        },
        {
            "title": "挽叔祖户部侍郎诗四首",
            "content": "八郡恢成绩，江山入壮图。\r\n风流羊叔子，才术管夷吾。\r\n绝笔诗犹在，酬君志不渝。\r\n经纶如有位，肯堕浅规摹。"
        },
        {
            "title": "咏千叶缃梅",
            "content": "光摇层蕊望晴花，谁把鹅黄染练纱。\r\n已是被香清到骨，不须呼酒但烹茶。"
        },
        {
            "title": "述兴",
            "content": "履声几月到园稀，雪后烟香特地宜。\r\n已见新晴巢喜鹊，更添垂柳客黄鹂。\r\n人来有话亦大好，酒不酬春奚以为。\r\n今日正晴休怕冷，笑中天地角巾欹。"
        },
        {
            "title": "次韵王耘之",
            "content": "白汗翻浆九市人，清风谁似此论心。\r\n壮游淮上官声起，重会都城句法深。\r\n久矣求才胶柱瑟，老来逢事不徽琴。\r\n漫湖又见香荷发，煮饼须同近寺林。"
        },
        {
            "title": "冬至后五日约客晨往极乐精舍因寻梅湖山作诗",
            "content": "烟重山弥远，林高日倍鲜。\r\n抱鸡趋野店，奭水入冰田。\r\n未有三冬雪，浑如二月天。\r\n梅花应早慧，著眼竹篱前。\r\n\r\n【注释】：【原题】：\r\n冬至后五日约客晨往极乐精舍因寻梅湖山作诗纪事"
        },
        {
            "title": "次韵姜邦杰见访留赠三诗",
            "content": "饱看朝霞与暮云，一丘一壑大无尘。\r\n关门果是倦迎客，倒屣还因有句人。"
        },
        {
            "title": "夜坐因观杨伯虎和春字韵诗偶成五绝再寄",
            "content": "往事追思重惨伤，相从常醉德勋堂。\r\n每登屺岵数鸿雁，老泪风前必数行。"
        },
        {
            "title": "次韵徐衡仲饷淮白鱼",
            "content": "漫浪功名付直钩，谁能鏖战学焚舟。\r\n随人不但羹鱼美，解道江{谣言换虫}似鹿头。"
        },
        {
            "title": "白头翁鸟",
            "content": "桧丛丛啭惬新晴，巧好春林百鸟声。\r\n羽辈误教推皓首，细听多是少年情。"
        },
        {
            "title": "撤移旧居小假山过佳隐",
            "content": "顷年叠石规制陿，大类堆沙戏成塔。\r\n一株蟠桂两穉松，便爱清阴蔓藤匝。\r\n阶前指作嵩华样，引宾纪咏纷酬答。\r\n迁巢城北倏两期，惯有真山坐延纳。\r\n人生最怕眼见广，到处卑凡意难合。\r\n每还旧舍觉荒陋，草树虽添漫稠杂。\r\n林塘移植势定增，未成已想风烟飒。\r\n朝晴夕晦各异状，倚杖閒看更铺榻。\r\n园中胜赏亦甚富，此独宜茶兼酒榼。\r\n载来非敢俲奇章，甲乙题朱旋涂蜡。"
        },
        {
            "title": "有怀参政范公因书桂隐近事奉寄二首",
            "content": "迂隣寻阿作治中，閒事归来却不慵。\r\n晓炷佛香聊作观，晚投社饱亦称侬。\r\n荷花制就身宜著，菰米收成手自舂。\r\n最是今春多伟绩，万丛兰四百株松。"
        },
        {
            "title": "秋风",
            "content": "秋风本自佳，岂直令人悲。\r\n连宵天上送好月，我病偶失登楼时。\r\n长安城中少人咏，风月似厌空相随。\r\n凌晨吹云满虚际，却向山头移雨至。\r\n老夫识破不生愁，黄叶阶前从委地。\r\n人生三万六千日，何苦区区论得失。\r\n定将印绶弃掷归南湖，秋风与我还相娱。"
        },
        {
            "title": "寻梅三首",
            "content": "韩园邂逅一来寻，还忆朱栏小院深。\r\n相对两亭无四壁，定参陶令不弦琴。"
        },
        {
            "title": "夏日南湖汎舟因过琼华园六首",
            "content": "草生荒径没靴深，寂寂危亭藓晕侵。\r\n翠辇不来知几夏，野禽啼暝古松林。"
        },
        {
            "title": "玉照堂观梅二十首",
            "content": "醉上轻舟泛渌漪，细穿桥柱独行迟。\r\n风前抚掌催花发，惊起群飞五色儿。"
        },
        {
            "title": "回至泰阳村得家信二首",
            "content": "乾鹊飞鸣绕路隅，长须迎望果持书。\r\n鸡豚本自无烦饷，七日山行惯食蔬。"
        },
        {
            "title": "书事",
            "content": "剩喜居园野趣成，今春添得四桥横。\r\n猿猴渐解擎书策，鹦鹉新能唤佛名。\r\n酒旆静垂墙各雨，茶当閒试砌莎晴。\r\n连年固自穷幽讨，新试频伽一两声。"
        },
        {
            "title": "句",
            "content": "何时重来桂隐轩，为我醉倒春风前。\r\n看人唤作诗中仙，看人唤作饮中仙。"
        },
        {
            "title": "夜坐放歌书兴",
            "content": "列星光芒远近同，天河横来压孤篷。\r\n溪容一碧看未尽，转入客子诗筒中。\r\n筒中满贮千张纸，一路山川供役使。\r\n古来霅水足高人，吾宗首说玄真子。\r\n都缘抱负经济才，有口挂壁常懒开。\r\n樵青渔童与共载，大胜俗侣成群来。\r\n可怜法时只名重，野鹤乘轩失威凤。\r\n虽闻肖像登九重，收奖空言亦何用。\r\n过五百年孙更痴，布裘椶屩骨格宜。\r\n特来乃祖旧游处，三叫庶几亲见之。\r\n见之不见俱莫问，人生只合将閒论。\r\n倘来簪绂付儿嬉，圣贤用晦初未闷。\r\n拍舷还望星与河，此身或是张志和。\r\n一杯更醉投床睡，明日歌声犹震地。"
        },
        {
            "title": "春前一日赋呈诚斋觅荆溪诗编且邀看玉照堂花",
            "content": "颇讶蓬莱主，相忘不寄诗。\r\n荆溪虽有集，桂隐未容窥。\r\n地胜人难老，春回律自移。\r\n梅花如有语，莫似去年时。"
        },
        {
            "title": "桂隐纪咏·依绿亭",
            "content": "月出烟暝时，水调谁家唱。\r\n短櫂欲相寻，先经此亭上。"
        },
        {
            "title": "夜饮呈叶司户",
            "content": "欲薄交难古，心亲话许深。\r\n更长银烛夜，院静石云阴。\r\n冷梦多孱骨，修程费老襟。\r\n松壶梅并插，投醉且高吟。"
        },
        {
            "title": "觅句",
            "content": "觅句先须莫苦心，从来瓦注胜如金。\r\n见成若不拈来使，箭已离弦作麽寻。"
        },
        {
            "title": "玉照东西两轩有红梅及千叶缃梅未经题咏倒用",
            "content": "虽嫌绿叶与青枝，入格依前自欠诗。\r\n几向斜阳溪畔见，犹将桃杏误猜疑。\r\n\r\n【注释】：【原题】：\r\n玉照东西两轩有红梅及千叶缃梅未经题咏倒用前韵各赋五首"
        },
        {
            "title": "次韵傅景夏见赠兼简徐季益",
            "content": "懒情妨勇志，闇识乖明时。\r\n昔人嗟远矣，有梦那见之。\r\n百计谐余衷，第一证以诗。\r\n合处即券钥，宁问渠为谁。\r\n端居偪仄胸，旦旦荆榛披。\r\n又如涸辙鲂，纵漾清塘陂。\r\n宗旨要领会，法律忌脱遗。\r\n泚笔漫拟古，深扃愧无奇。\r\n寒松凛颜采，耻竞桃李姿。\r\n疲马借康庄，敢对骐驎驰。\r\n自娱成自虐，苦心到肝脾。\r\n孰真念本愿，颇或讥繁词。\r\n君侯忽我予，臭味几夙期。\r\n何时结幽磐，开径通双扉。\r\n花明莺锦芗，竹暗蜂烟霏。\r\n应缘更数载，遮莫俗惊窥。\r\n伟编昨珍投，如病和扁医。\r\n月台气醇茂，共社当肩随。\r\n火龟莫视兆，叶吉庸奚疑。\r\n解颐持此先，讵须匡鼎来。"
        },
        {
            "title": "寒食",
            "content": "地僻人稀到，檐虚燕未过。\r\n清愁诗酒少，寒食雨风多。\r\n名字因农具，襟怀属钓蓑。\r\n莫惊时节换，安分看如何。"
        },
        {
            "title": "径山绰上人寄新雪",
            "content": "重闉初履霜，深山已堆雪。\r\n牛鸣数舍地，气序何骤冽。\r\n禅宫旧龙居，长夏扇可彻。\r\n各崖蔽森蓊，双径穿巀嵲。\r\n所以方冬时，集霰即飞屑。\r\n廊阶游鸽处，爪迹应冻绝。\r\n立齐老僧腰，此话忌轻说。\r\n扫赠满棕筥，凝明胜瑶玦。\r\n梅风落叶窗，我固傍高洁。\r\n畴能报清投，煎茶沃诗舌。"
        },
        {
            "title": "寒食前一日西湖閒泛三首",
            "content": "骤暖悬知雨信侬，半阴台榭碧烘蒙。\r\n何心更敢携壶去，孤桨微吟尚未工。"
        },
        {
            "title": "官舍梦归南湖",
            "content": "林野相望不隔关，梦魂径到岂为难。\r\n恍如天上飞升客，忘却人间走俗官。\r\n岸桂直通笼鹤槛。水葓斜倚钓鱼竿。\r\n觉来不忍轻开眼，窗外芭蕉战晓寒。"
        },
        {
            "title": "看云",
            "content": "第夫自从归南湖，两眼用处不敢虚。\r\n对人岂暇作青白，尚乃懒阅灯前书。\r\n只将看山并看水，山爱烟晴水风起。\r\n今朝所向更出奇，极目阴云满空里。\r\n各千百百巨石堆，一一十十猛兽来。\r\n寿涛忽卷大海动，晓阵渐压孤城摧。\r\n当中一抹如龙卧，头角深藏鳞鬣大。\r\n蒙鸿杳渺却斜明，高乌争飞欲惊堕。\r\n须臾变化疑有神，亿万里碧无点尘。\r\n以知杰观我已得，模写讵肯烦他人。\r\n归来为渠急挥扫，自笑粗狂乏新巧。\r\n莫言云去没人知，处处是云云是诗。"
        },
        {
            "title": "游新市赵侍郎园",
            "content": "步屧沾泥得望新，霁光飞上杂花明。\r\n渔篷就向池旁入，山翠尽从窗外横。\r\n因想主人持酒兴，直须居士咏诗声。\r\n浮生果解随缘足，适意真强爵与名。"
        },
        {
            "title": "桂隐纪咏·咏老轩",
            "content": "因看上下经，便无烦恼事，\r\n慈俭不为先，躬行五个字。"
        },
        {
            "title": "宿八尺月色陡明",
            "content": "将谓无佳月，贪程过上湖。\r\n才来八尺住，却见一轮孤。\r\n带露寒於水，和烟白似酥。\r\n江天空想望，高下两明珠。"
        },
        {
            "title": "桂隐纪咏·竹桥",
            "content": "新篁故蒙丛，恶草刚荟医。\r\n删薙似少恩，成渠玉无际。"
        },
        {
            "title": "有怀新筠州扬秘监寄赠八绝兼桂隐茶",
            "content": "螀寒蚓叫亦何心，老贼奚堪领活深。\r\n非是交游无远别，几回因此惨离襟。"
        },
        {
            "title": "雪晴希稷次韵再赋为答",
            "content": "冻卉归禽易辨巢，烛龙分燿入堂坳。\r\n长须喜戒锄荒圃，小队閒思猎近郊。\r\n坐计刚筠全直节，行看弱柳发新苞。\r\n僧炉遥想煨松柮，犬逐应门认客敲。"
        },
        {
            "title": "谒陆礼部归偶成二首",
            "content": "有口宁论黠与痴，相投无过只谈诗。\r\n要知此客非忙客，欲去迟回尚读碑。"
        },
        {
            "title": "走笔和曾无逸掌故约观玉照堂梅诗六首",
            "content": "才晴便是看花时，自看何如与客期。\r\n亦有数篇花下句，苦无风味怕人知。"
        },
        {
            "title": "次叔祖阁学暑中过清寒堂韵",
            "content": "人材抡选何时停，高者栋负卑薪蒸。\r\n我家忠烈定社稷，任大岂但懲与膺。\r\n不毛夏渡泸潍水，列面夜踏滹沱冰。\r\n强敌坐致九顿首，和议姑随三折肱。\r\n至今耆旧话曩昔，白发相对搔鬅鬙。\r\n堂堂传业翁克绍，中宸委寄恩重仍。\r\n禁林延阁望隆积，边琐辅镇才优胜。\r\n知閒未数持烛照，神专端与承蜩凝。\r\n会堂风云趣健步，人则父子功侪朋。\r\n从容中的仰文翰，仁者如躬弓须弸。\r\n为山檐外六月冷，兴到不忍无诗登。\r\n袖归镃得正法眼，此事肯许参禅僧。"
        },
        {
            "title": "庄器之贤能良居镜湖上作吾亦爱吾庐六诗见",
            "content": "吾亦爱吾庐，精舍出其右。\r\n南山祝吾君，身自乐畎亩。\r\n福田非住相，初不藉耕耨。\r\n众生睹善法，政合远奔走。\r\n谁知在家僧，特未断荤酒。\r\n更有一般獃，望南看北斗。"
        },
        {
            "title": "庄器之贤能良居镜湖上作吾亦爱吾庐六诗见",
            "content": "吾亦爱吾庐，门前卖时蔬。\r\n满担风露香，选择未始无。\r\n苏子觅二顷，杨翁营一区。\r\n两者况见成，自顾惭晨晡。\r\n不妨瘦如竹，何急肥似壶。\r\n向来鍊句痴，工拙分毫铢。\r\n如今布袍下，识字村田夫。\r\n诸公信余言，相从莫踟蹰。"
        },
        {
            "title": "竹轩诗兴",
            "content": "柴门风卷却吹工，陿径初成竹旋栽。\r\n梢影细从茶碗入，叶声轻逐篆烟来。\r\n暑天倦卧星穿透，冬昼閒吟雪压摧。\r\n预想此时应更好，莫移墙下一株梅。"
        },
        {
            "title": "登春陌",
            "content": "花柳焰通津，幽居日日春。\r\n门前往来者，同是华封人。"
        },
        {
            "title": "题郭水坚画美人二首",
            "content": "雪嚲钗梁倚鬓鸦，玉温冰洁谢铅华。\r\n欲知占断人间韵，便是春风最后花。"
        },
        {
            "title": "四月上澣日同寮约游西湖十绝",
            "content": "卖龟船小漾漪涟，折得蘋花亦当钱。\r\n我自沧洲隔三载，此花风调只依然。"
        },
        {
            "title": "王倅德远有诗谢送菊因酬二绝",
            "content": "爱竹君家有子猷，黄花君复向人求。\r\n不妨官事兼幽事，应笑侬归两过秋。"
        },
        {
            "title": "庄器之贤能良居镜湖上作吾亦爱吾庐六诗见",
            "content": "吾亦爱吾庐，第一桂多种。\r\n西香郁天地，不假风迎送。\r\n花开与花落，真境未尝动。\r\n群芳亦时有，幻巧云锦综。\r\n廓然清净观，岂复计收壅。\r\n红红白白处，政自见日用。\r\n江山虽阻修，此乐朝暮共。\r\n逢场任竿木，何许非戏弄。\r\n一笑和君诗，是亦梦中梦。"
        },
        {
            "title": "杂兴",
            "content": "唐家盛词华，培本自武德。\r\n投戈辟文馆，英士来翼翼。\r\n访政讨典坟，分夜亡倦极。\r\n当时瀛洲目，意气宁偪仄。\r\n言诗到李杜，骚雅并区域。\r\n为文至韩柳，秦汉等风力。\r\n后世不推原，第赏纸上墨。\r\n焉知昔人心，求效非顷刻。"
        },
        {
            "title": "杂兴",
            "content": "秦王既集统，作乐昭治功。\r\n前日威武地，今还见声容。\r\n一时耸观瞻，唯贪激英雄。\r\n郑公独挽首，孰能察圣衷。\r\n暮年伐辽东，事几败乃翁。\r\n良臣不在傍，有悔应无穷。"
        },
        {
            "title": "杂兴",
            "content": "照乘复垂棘，固足为国宝。\r\n朝有宣力贤，爱惜莫草草。\r\n成汤昔在上，剪发救枯稿。\r\n念民有念已，顷刻动穹昊。\r\n太宗疗功臣，亦本为民保。\r\n断须疾其愈，大胜琮璧祷。"
        },
        {
            "title": "庄器之贤能良居镜湖上作吾亦爱吾庐六诗见",
            "content": "吾亦爱吾庐，地僻犹深山。\r\n山亦前后有，远望碧玉环。\r\n繄昔近市居，局促几泥蟠。\r\n买园辟荒榛，运量百亩宽。\r\n勤劳艺且筑，就绪五载间，\r\n葛巾雅相宜，何心傲蝉冠。\r\n流光隙中驶，霜鬓映苍颜。\r\n恬愉无竞外，幸免历世患。\r\n帝人笑野拙，枉是家长安。\r\n开门面陂泽，岸岸蒲蓼湾。\r\n此身夫何疑，郊岛乃瘦寒。"
        },
        {
            "title": "过杨伯虎即席书事",
            "content": "四面围疎竹，中间著小台。\r\n有时将客到，随意看花开。\r\n拂拭莓苔石，招携码碯杯。\r\n昏鸦归欲尽，数个入诗来。"
        },
        {
            "title": "杂兴",
            "content": "风月属渔樵，真味岂能领。\r\n雍容补国手，斯宜理烟艇。\r\n乐天未归时，极口献忠鲠。\r\n十上九不行，回身避机穽。\r\n酒徒与诗伴，共煮香山茗。\r\n流传画九人，公貌粹而整。"
        },
        {
            "title": "杂兴",
            "content": "抡才如百药，治效各不同。\r\n傥能区别性，当聚和扁功。\r\n武德定乱后，诸公悉登庸。\r\n帝久知所长，未欲任已聪。\r\n品题资确论，毫发无蔽蒙。\r\n三杰隆汉业，六英夹唐宗。\r\n无人可能国，我欲振古风。"
        },
        {
            "title": "杂兴",
            "content": "马生客新丰，悠然酌斗酒。\r\n若谓傲旁人，旷士亦何有。\r\n有志曾未识，偶怀麴蘖友。\r\n异时依风云，黄垆一回首。"
        },
        {
            "title": "杂兴",
            "content": "太冲十年功，仅了三都赋。\r\n藩溷着纸笔，欲以疏吾句。\r\n文章流至是，已失古人步。\r\n喜怒哀乐情，一发中韶沪。\r\n不见风雅篇，岂效女功蠹。"
        },
        {
            "title": "杂兴",
            "content": "至艺得於天，音律谁同明。\r\n道上车铎逢，地底黄钟成。\r\n伟哉创业主，用才极其精。\r\n太常识斯人，吾知不负丞。\r\n忽疑贞观间，四海几措刑。\r\n遐想登后夔，巍巍治难名。"
        },
        {
            "title": "庄器之贤能良居镜湖上作吾亦爱吾庐六诗见",
            "content": "吾亦爱吾庐，万木纷秀挺。\r\n一一新主盟，非特时管领。\r\n缅怀蛮角氏，陨腐争夺境。\r\n跃然起予衷，大类困浇茗。\r\n扫空市虎疑，照破杯蛇影。\r\n步宽更容人，园中无陿径。"
        },
        {
            "title": "杂兴",
            "content": "圣狂霄壤分，其端在一念，\r\n去恶向忠义，如病用良砭。\r\n方贻害於人，蛟虎并凶焰。\r\n及其懲艾余，大节秉无欠。\r\n卓绝补过功，炳炳照铅椠。\r\n乃知春秋意，恶恶待终厌。"
        },
        {
            "title": "杂兴",
            "content": "龙泉伴太阿，潜伏如几秋。\r\n光气不容揜，夜夜冲斗牛。\r\n一朝堀青苔，双龙获兼收。\r\n拭以华阴上，百神见之愁。\r\n若使无张雷，恐非剑所羞。"
        },
        {
            "title": "庄器之贤能良居镜湖上作吾亦爱吾庐六诗见",
            "content": "吾亦爱吾庐，试听谈向背。\r\n维南汇平湖，浙水实分派。\r\n两峰屹三塔，形势远襟带。\r\n城中那有此，到处怜湫隘。\r\n拿舟信所之，讵复防厉揭。\r\n猿鹿鹜幽旷，引遁科远害。\r\n抱垣更通津，渔钓欲寄快。\r\n都缘迹不羁，彻老心自在。"
        },
        {
            "title": "杂兴",
            "content": "达士乐贫贱，本非沽激心。\r\n岂真昧生死，而计乐浅深。\r\n辛勤毕婚嫁，尘虑宁更侵。\r\n高踪五岳游，乘风拟相寻。"
        },
        {
            "title": "杂兴",
            "content": "实修名自来，犹影长随身。\r\n惑者偏忌嫉，终之反累之。\r\n况驰死后誉，何关一丘尘。\r\n所以识达早，托醉全吾直。\r\n归兴因专鲈，口腹何足陈。\r\n到今吴江水。秋至清粼粼。"
        },
        {
            "title": "杂兴",
            "content": "渊明膝上桐，一丝不肯挂。\r\n弹声聒天地，无人知此话。\r\n谓琴只这是，世间何用弦。\r\n谓在有无中，其然岂其然。"
        },
        {
            "title": "杂兴",
            "content": "林宗真杰士，甑堕识孟敏。\r\n初无一语交，肺腑已窥尽。\r\n人才处东京，郭许能汲引。\r\n几时不生贤，弗遇即泯泯。"
        },
        {
            "title": "杂兴",
            "content": "南渡人物中，第一数安石。\r\n经营江左民，成败固先识。\r\n苻坚拥百万，朝野总忧色。\r\n长驱不量德，在法真饵敌。\r\n谈笑付儿辈，兹岂试一掷。\r\n捷至偶折屐，胸中未易测。\r\n议者谓矫情，妄意窥悃愊。"
        },
        {
            "title": "杂兴",
            "content": "山川万代留，人物有时尽。\r\n慷慨羊叔子，登临重嗟悯。\r\n功名垂橐来，老去载仓囷。\r\n焉有利在民，转盼声即泯。\r\n非真吊古往，借言聊自引。\r\n湛也穷其心，欲嘿不能忍。\r\n惜昧无去来，徒知幻与影。"
        },
        {
            "title": "杂兴",
            "content": "子云闭门学，非愿雕虫称。\r\n於道实有省，爵位岂所营。\r\n洙泗嗟已远，惜不偕群英。\r\n太玄法言书，莫诮徒拟经。"
        },
        {
            "title": "杂兴",
            "content": "圣道由书传，秉畀火于秦。\r\n汉兴反秦暴，见儒犹骂嗔。\r\n董子惟有志，耿耿谁与陈。\r\n使时三策行，焉老诸侯宾。"
        },
        {
            "title": "杂兴",
            "content": "河南牧羊儿，不识奇字书。\r\n君王事边头，无亦官帑虚。\r\n慨然分家资，补国何勤渠。\r\n讵有忠於君，而谓不学欤。\r\n毋令败群语，缑氏果有余。\r\n惜哉封禅主，更欲取名誉。\r\n岁晚责缘饰，宜其返田闾。"
        },
        {
            "title": "杂兴",
            "content": "道德酿缙绅，睟容无点尘。\r\n望之鄙吝消，矧得累夕亲。\r\n顷思阙思化，四教隆诸身。\r\n济济三千徒，变蒙尽为仁。\r\n贤圣虽不同，气类当等伦。\r\n叔度亦我师，千载风如新。"
        },
        {
            "title": "杂兴",
            "content": "汉代嘉唐虞，欲以儒理国。\r\n公孙谈治道，纯驳互失得。\r\n广大语尤害，开边心莫极。\r\n无怪淮南谋，日夜惮汲直。\r\n东阁礼诸贤，脱粟自为食。\r\n俗公此自文，后世有真识。"
        },
        {
            "title": "杂兴",
            "content": "有虎南山南，有石北山畔。\r\n虎石人未辨，箭发石遂贯。\r\n一朝两生心，见石不见虎。\r\n若向虎石求，引满徒自苦。"
        },
        {
            "title": "杂兴",
            "content": "堂陛分古始，高卑定常仪。\r\n拳拳三顾频，未敢臣其师。\r\n至福价婆娑，尘面谁复窥。\r\n有人果善酬，何苦不售为。\r\n木牛流马机，小智那足奇。\r\n甄别兰与艾，忠诚真弗欺。\r\n功大天实吝，滞迹乌能知。\r\n臣主施报恩，足为万世规。"
        },
        {
            "title": "杂兴",
            "content": "言貌难取人，宣尼窃丁宁。\r\n如何汝南许，辄擅月旦评。\r\n观其察曹瞒，一言尽生平。\r\n勿谓鉴裁乏，一门称弟兄。"
        },
        {
            "title": "杂兴",
            "content": "征南勋业手，顾乃玩简策。\r\n麟经日月垂，左氏实有力。\r\n为渠作忠臣，训义订今昔。\r\n后来疑掖子，开卷随有益。\r\n果能作蹄筌，此学不妨痴。"
        },
        {
            "title": "杂兴",
            "content": "金珠不解忧，麴糵堪适情。\r\n隘哉沉湘人，独以醒自名。\r\n生居禁酒国，焉得壶觞倾。\r\n闭门求一醉，无乃干天刑。\r\n若伊旷怀襟，道在宁营营。\r\n详观中圣言，当与智者评。"
        },
        {
            "title": "杂兴",
            "content": "小器酌升斗，渠宁同釜钟。\r\n心公德始宏，一介称能容。\r\n将军见保卑，偏忌相如功。\r\n卓哉全璧贤，怀才肯争锋。\r\n悔过犹可称，服善交情终。"
        },
        {
            "title": "杂兴",
            "content": "善人所至处，凤仪气芝兰。\r\n同德自相求，肯因休显看。\r\n后来世道交，祗趋势与官。\r\n廉颇共翟公，雅抱常自宽。"
        },
        {
            "title": "杂兴",
            "content": "泱泱古齐邦，中有秉节臣。\r\n其国不能举，燕师知宠珍。\r\n生不食君禄，势或去诸邻。\r\n莫往径绝脰，用愧轩冕人。\r\n当年处高位，十万当逡巡。\r\n所以休明时，朝廷足嘉宾。"
        },
        {
            "title": "杂兴",
            "content": "文仲蔽展禽，难逃窃位名。\r\n张汤法家流，推贤被嘉声。\r\n公道日月如，无私天下行。\r\n治古本根此，所以休甲兵。\r\n嗟嗟祁大夫，举善何其宏。\r\n曰雠吾甚恶，曰子非私情。\r\n一旦俱荐引，晋伯由此成。\r\n后世益多嫌，山林老公卿。"
        },
        {
            "title": "杂兴",
            "content": "管仲相齐国，童子犹羞称。\r\n确守害霸说，三王亦可成。\r\n寸短有所长，贪贤况诚切。\r\n莫问九合功，咏此宜击节。"
        },
        {
            "title": "杂兴",
            "content": "日暮前道远，纷纷倒行多。\r\n胡不秉明烛，整驾历前坡。\r\n既衰不戒得，有如圣言何。\r\n平公七十翁，师旷犹琢磨。"
        },
        {
            "title": "杂兴",
            "content": "天一即生水，语性何洁清。\r\n未尝使人贪，酌之失廉称。\r\n夷齐素高蹈，想非常饮冰。\r\n仁鄙成自取，处默先内明。"
        },
        {
            "title": "杂兴",
            "content": "细读南山扣角歌，机锋投处几曾多。\r\n道人不踏门前路，敝帚其如自爱何。"
        },
        {
            "title": "杂兴",
            "content": "小圃秋光不世情，蠹枝枯卉忽重青。\r\n凌晨灌银床水，居士新看种树经。"
        },
        {
            "title": "杂兴",
            "content": "城河固金汤，谷帛堆丘山。\r\n雷风走号令，足以威百蛮。\r\n秦人昔恃此，烧书无愧颜。\r\n丛祠夜篝火，赤蛇先据关。\r\n谁知小国鲁，抗衡齐晋间。\r\n独能秉王礼，足以销邻奸。\r\n舞干服三备，可仰其可攀。"
        },
        {
            "title": "杂兴",
            "content": "真才当自重，跃冶非良金。\r\n世儒识拔鲜，志士违本心。\r\n慷慨自铺陈，庶几有知音。\r\n但恐北风扇，虚言难保任。\r\n快哉东方生，可喜未可钦。"
        },
        {
            "title": "杂兴",
            "content": "迢遥秦陇旧家山，百万貔貅拥节还。\r\n读尽一编时自许，西风吹梦玉门关。"
        },
        {
            "title": "杂兴",
            "content": "原子保所得，所得在养心。\r\n澹然处穷阎，蓬蒿绝车音。\r\n结驷者谁子，排门顾同襟。\r\n乃知能辩者，於道未为深。"
        },
        {
            "title": "杂兴",
            "content": "伯牙善鼓琴，知音一子期。\r\n已得慰生平，绝弦勿复悲。\r\n深沉扬执戟，玄文准伏羲。\r\n各年未原赏，岂欲求当时。"
        },
        {
            "title": "杂兴",
            "content": "吴起弃骨肉，用释鲁君疑。\r\n萧何买田宅，更要汉祖知。\r\n结绳可息争，书契计已痴。\r\n反覆者人心，周防良足悲。\r\n曾参杀人谤，三至母信移。\r\n君臣不易逢，终始贵难离。"
        },
        {
            "title": "杂兴",
            "content": "圣学律万世，玉振仍金声。\r\n大贤务矫俗，始以和自名。\r\n智者稽所终，流弊固难行。\r\n求圆能舍规，鲁男乌可轻。"
        }
    ]
}