{
    "dynasty": "宋",
    "author": "释印肃",
    "intro": "",
    "items": [
        {
            "title": "颂古九十八首",
            "content": "无量光圆不动尊，亘今亘古语奚论。\r\n普云弥布香芬馥，周行无住海幢门。"
        },
        {
            "title": "金刚随机无尽颂·法会因由分第一",
            "content": "更上一层楼，清风似饵钩。\r\n钎鳞吞不得，莫怪钓竿头。"
        },
        {
            "title": "金刚随机无尽颂·非说所说分第二十一",
            "content": "贝叶非文字，决择世间事。\r\n义理妙难通，假立多门路。"
        },
        {
            "title": "金刚随机无尽颂·非说所说分第二十一",
            "content": "一条楖栗杖，两头光晃晃。\r\n打破须弥山，挂在眉头上。"
        },
        {
            "title": "金刚随机无尽颂·尊重正教分第十二",
            "content": "修罗皆供养，天人咸戴仰。\r\n不离此经中，念念来还往。"
        },
        {
            "title": "三昧诸颂",
            "content": "独脚老虎，暗时暗杀人。\r\n不识是眼睛，与君地著力，\r\n溪云罩古城。"
        },
        {
            "title": "金刚随机无尽颂·无法可得分第二十二",
            "content": "相如玉片瑕，翳眼有空花。\r\n投机不施笏，定动岂能差。"
        },
        {
            "title": "同轮歌",
            "content": "应机互换不空同，任运随时转此公。\r\n岂用千寻麻索拽，指端轻拨满寰中。\r\n活泼泼，耀玲珑，\r\n相继联绵不断穷。谁识那边关捩子，\r\n闲摇取笑各西东。能应也资慵，\r\n无求不得此轮中。坠石此时犹拙计，\r\n力多功浅众难供。斯用寡，\r\n意丰浓，八万尘劳一点融。\r\n饥渴永销从此脱，儿孙代代得昌隆。\r\n不费力，实从容，\r\n超彼迷流摝井中。莫令绳断沉泥底，\r\n手脚茫然杳绝踪。谩道同轮歌表裹，\r\n到来观者莫儱侗。知道本来无可说，\r\n屈伸俯仰示宗风。"
        },
        {
            "title": "颂古九十八首",
            "content": "古人遗意不留言，婆子台山著一边。\r\n识得台山婆子子，赵州消息没休年。"
        },
        {
            "title": "金刚随机无尽颂·知见不生分第三十一",
            "content": "洪钟浑铁铸，悬楼插云势。\r\n摇杵一击时，此声振天地。"
        },
        {
            "title": "颂古九十八首",
            "content": "云无踪兮雨无迹，事理绵绵有何极。\r\n卖金须是买金人，这裹若真不相识。"
        },
        {
            "title": "颂证道歌·证道歌",
            "content": "不求真，不断妄，\r\n自古迄今无两样。真妄犹如六月霜，\r\n杲日炎天唯妙相。"
        },
        {
            "title": "金刚随机无尽颂·法界通花分第十九",
            "content": "田歌答郢歌，露柱中心和。\r\n田郢本自无，露柱是什么。"
        },
        {
            "title": "颂古九十八首",
            "content": "见道不生机，生机不见道。\r\n青峰年年青，白水常浩浩。\r\n生熟路不通，迷悟俱不到。\r\n青白未萌前，乐普大深奥。"
        },
        {
            "title": "颂石头和尚草庵歌",
            "content": "破后还将茅草盖，雨过风吹无罣碍。\r\n垢衣那肯便抛遗，切恐众生难理会。"
        },
        {
            "title": "金刚随机无尽颂·究竟无我分第十七",
            "content": "承佛记堪任，情忘境自沉。\r\n解吹无孔笛，弹得没弦琴。"
        },
        {
            "title": "赞三十六祖颂",
            "content": "菩提达磨大医王，全持正法度南方。\r\n粉骨碎身应未报，至今不离此心光。"
        },
        {
            "title": "陈达献菊花求颂",
            "content": "满地风光未足奇，霜前秋后吐金枝。\r\n灵山亲举唯迦叶，今日陈来众共知。\r\n不独陶生时节用，转为华藏供阿弥。\r\n閒见定归依彼岸，方知此日献花时。"
        },
        {
            "title": "与廖维高",
            "content": "精通三教越禅机，语默同风和者希。\r\n匝地周天居土眼，元来只在一毫厘。"
        },
        {
            "title": "偈颂三十首",
            "content": "邪法如冰霜，正道若太阳。\r\n杲日丽天无不照，冰霜仁消洋。\r\n佛说三乘十二部，会来只是一医方。\r\n长年有病不寻药，五千余卷枉施张。\r\n魔王眷属成群队，朝夕巴歌作道场。\r\n唯有普庵真实要，同音异口赞吾皇。\r\n稽首摩耶大肚皮，无忧树下手攀枝。\r\n母子至今无觅处，落花啼鸟示全机。"
        },
        {
            "title": "颂古九十八首",
            "content": "家不破兮人不亡，设机不应转郎当。\r\n龟毛拂子呵呵笑，六月炎天好大霜。"
        },
        {
            "title": "行住坐卧三十二颂",
            "content": "云冻风弥鸟绝踪，洞山只道没西东。\r\n等闲目击谁相委，赖遇丹霞作炭红。"
        },
        {
            "title": "赞三十六祖颂",
            "content": "咄哉瞿昙氏，唯富那夜奢。\r\n不拘有无种，遍地法莲华。"
        },
        {
            "title": "颂十玄谈·演教",
            "content": "三世如来共所宣，至今不断少人传。\r\n塞鸿非是人惊起，风击芦鸣写碧天。"
        },
        {
            "title": "三昧诸颂",
            "content": "无根树子，混盳非出入。\r\n头尾应皆急，妙了过这边，\r\n渡海何曾湿。"
        },
        {
            "title": "颂十玄谈·祖意",
            "content": "透网金麟犹滞水，识神照觉非知已。\r\n肯心鸟道即菩提，三文买竭庐陵米。"
        },
        {
            "title": "金刚随机无尽颂·法界通花分第十九",
            "content": "蹈雪也须过，不是听巴歌。\r\n□见本来人，雪曲应难和。"
        },
        {
            "title": "金刚随机无尽颂·一相无相分第九",
            "content": "归去倒骑牛，乾坤得自由。\r\n知道江山阔，圆成六不收。"
        },
        {
            "title": "三昧诸颂",
            "content": "神光遍界，体若金刚。\r\n威神力固，邪宗销亡。"
        },
        {
            "title": "颂三门",
            "content": "古寺香华迥寂寥，焚修报国化迷流。\r\n英贤到此须回首，拨草瞻风笑点头。"
        },
        {
            "title": "赞三十六祖颂",
            "content": "针劄不入婆须密，正念何劳多气力。\r\n往劫亲献如来座，襄王国裹逢知识。"
        },
        {
            "title": "金刚随机无尽颂·如理实见分第五",
            "content": "凡有即虚名，恰似晓天云。\r\n日高风一扫，万里廓然明。"
        },
        {
            "title": "颂证道歌·证道歌",
            "content": "三毒水泡虚出没，将无作有埋深窟。\r\n洛浦曾将喻色身，谁人解语依灵物。"
        },
        {
            "title": "颂证道歌·证道歌",
            "content": "不达如来圆顿制，丈六金身即我是。\r\n离知名相更无知，日夜烧香空自礼。"
        },
        {
            "title": "颂证道歌·证道歌",
            "content": "道则心藏无价珍，十方诸佛我同身。\r\n一切诸法皆无相，万法无非是我心。"
        },
        {
            "title": "颂证道歌·证道歌",
            "content": "郁密森沉师子住，野干狐狗难逃驻。\r\n横吞碧汉体堂堂，无位真人何处去。"
        },
        {
            "title": "颂十玄谈·祖意",
            "content": "十圣那能达此宗，要须历劫道方通。\r\n饥寒不认灯为火，空守门前草屋中。"
        },
        {
            "title": "颂证道歌·证道歌",
            "content": "顿入无生知见力，不问晴乾并雨湿。\r\n逢场作戏弄心花，彼自纷纷非我急。"
        },
        {
            "title": "金刚随机无尽颂·不受不贪分第二十八",
            "content": "心心忍最玄，无中绝二边。\r\n南山烧起火，北山得翠烟。"
        },
        {
            "title": "李总干遗诗十四句师於一句之下加颂七句",
            "content": "问他怎如此，日轮正当午。\r\n鼻孔廓辽天，我道无门户。\r\n唯佛与佛知，有为无作做。\r\n若问如何道，瞪目不相顾。"
        },
        {
            "title": "颂证道歌·证道歌",
            "content": "深嗟蒙懂顽皮靼，只道无人来剔拨。\r\n我今年少或龙锺，胡乱度生管广挞。"
        },
        {
            "title": "睹弟子作颂题窗乃续韵警之",
            "content": "鼻孔辽天是阿谁，权将云雾作衣披。\r\n迷悟本无唯一性，你全是我我无伊。"
        },
        {
            "title": "金刚随机无尽颂·依法出生分第八",
            "content": "桃腮笑日红，蝴蝶趁游蜂。\r\n好个归期意，争似竺文公。"
        },
        {
            "title": "颂证道歌·证道歌",
            "content": "雪山肥腻更无杂，沌一摩尼相间夹。\r\n珍珠宝网影重重，顶礼归依无缝塔。"
        },
        {
            "title": "金刚随机无尽颂·知见不生分第三十一",
            "content": "虑恐后来迷，黄叶止孩啼。\r\n依前不是息，闲且伸眉□。"
        },
        {
            "title": "金刚随机无尽颂·尊重正教分第十二",
            "content": "正教堪尊重，一法共不共。\r\n十八不共时，灭却南柯梦。"
        },
        {
            "title": "颂古九十八首",
            "content": "门外君子至，一切人不会。\r\n打这闲家具，甘贽与南泉。\r\n大地扶不起，为甚扶不起，\r\n果报还如是。"
        },
        {
            "title": "颂石头和尚草庵歌",
            "content": "坏与不坏主元在，得未拳拳应不昧。\r\n淫坊酒肆转光明，绝类离伦何窒碍。"
        },
        {
            "title": "颂证道歌·证道歌",
            "content": "外道聪明无智慧，养生只欲贪名利。\r\n烧丹练药学神仙，有为不了终归坠。"
        },
        {
            "title": "颂十玄谈",
            "content": "玄玄，不用言，\r\n机锋相拄箭头连。达道无机玄不满，\r\n倥侗真如有万千。"
        },
        {
            "title": "颂证道歌·证道歌",
            "content": "不是等闲相诳惑，一失人身难再得。\r\n善根微细恶困多，地狱阿鼻无间隔。"
        },
        {
            "title": "颂十玄谈·一色",
            "content": "殷勤为唱玄中曲，涧水相知音韵足。\r\n唯有伯牙欲露机，断弦深意无人续。"
        },
        {
            "title": "颂十玄谈",
            "content": "转转，两头不著中心选。\r\n无位真人是阿谁，佛祖鼻孔穿成串。"
        },
        {
            "title": "金刚随机无尽颂·一相无相分第九",
            "content": "三昧共优游，何处不风流。\r\n见色心无二，无二也休留。"
        },
        {
            "title": "金刚随机无尽颂·无断无灭分第二十七",
            "content": "境上绝追寻，见境便生心。\r\n踢倒净瓶了，沩山创佛林。"
        },
        {
            "title": "金刚随机无尽颂·善现起请分第二",
            "content": "谛听须谛听，要□灵山令。\r\n迦叶以心闻，达士宗禅定。"
        },
        {
            "title": "金刚随机无尽颂·非说所说分第二十一",
            "content": "即自谤如来，何因得辨才。\r\n和风三二月，花发为谁开。"
        },
        {
            "title": "金刚随机无尽颂·究竟无我分第十七",
            "content": "众生非灭度，说灭度成误。\r\n真如法界中，你我何门户。"
        },
        {
            "title": "金刚随机无尽颂·善现起请分第二",
            "content": "千古意分明，万国贺升平。\r\n昨夜泥牛吼，今早木鸡鸣。"
        },
        {
            "title": "颂古九十八首",
            "content": "彻见无私欲度人，如张罗网罩飞禽。\r\n千万之中不得一，好申供养老婆心。"
        },
        {
            "title": "信士画真请赞",
            "content": "易尽世间颜色，普庵顶相奚为。\r\n等大虚空一体，雾露云霞表衣。\r\n眼观不见，耳听不知。\r\n惺惺不昧，了了何亏。\r\n自解拈花知起处，冷笑达磨更西归。\r\n用晦隐显无劳失，亘古亘今也大奇。"
        },
        {
            "title": "颂古九十八首",
            "content": "红黄碧绿是谁成，会得无不合天真。\r\n祗这一株惊被梦，令知大地百花新。"
        },
        {
            "title": "赞三十六祖颂",
            "content": "婆修盘头尊，曾礼大光明。\r\n以杖画佛面，悔达复天真。"
        },
        {
            "title": "行住坐卧三十二颂",
            "content": "主宾交接未开言，便过茶汤应口边。\r\n察理聆音非外物，结他欢喜万千年。"
        },
        {
            "title": "颂四宾主",
            "content": "宾主互用，动亦非动。\r\n佛祖机关，不妨重弄。\r\n法共不人，十八何用。\r\n一相无相，自知轻重。\r\n信手拈来，得时不会。\r\n龟毛作过，兔角受罪。\r\n山河俱动，此义失宗。\r\n宗非山河。俱动是梦。\r\n动亦不动。收来无用。\r\n这回捉败，永不费功。\r\n宾亦无宾，道孰可名。\r\n今父逃逝，契悟方亲。\r\n主得真主，佛祖共举。\r\n认贼为子，不敢相许。\r\n万国来亲，唯一佛身。\r\n血脉不断，得者忻忻。\r\n更下注脚，盲人摸索。\r\n见中求见，病消求药。\r\n和光同尘，没量智人。\r\n有谁相识，资深资深。"
        },
        {
            "title": "示弟子彭资深心斋居士",
            "content": "灵山话月，曹溪指月，\r\n禅可禅而成大过。一念顿超没量人，\r\n六月雪歌向猛火。参方侣，\r\n休打坐，学至无学得什么。\r\n自从打破赵州关，收放纵横句不堕。\r\n这雪曲，谁解和，\r\n举意万机无两个。拈题颂古若河沙，\r\n须是金毛师子子。这资深，\r\n被谁苦，梦中踢发千钧弩。\r\n射过山河石壁空，枯髅烁尽无纤阻。\r\n希奇希奇谁得知，心空及第心斋子。\r\n古贤无限学无为，罕遇明心轮劫苦。\r\n闻不闻，岂小补，\r\n识破天下老婆子。箭锋相拄道应难，\r\n针芥相投万事闲。不如佛祖只谈心，\r\n悲悯盲参往别山。没弦琴，\r\n谁会弹，卢公便就指风幡。\r\n直饶不是风幡动，不识真心转见难。\r\n我意无尽非言说，离百非兮四句绝。\r\n首观梁武梦胡僧，未达修山龙济决。\r\n一百一十四重玄，大冶炉中捞片雪。\r\n生不生，灭不灭，\r\n万法千机谁透彻。普庵不舍一微尘，\r\n本末双彰□无说。肯将法界作红心，\r\n一箭虚空浑漏泄。"
        },
        {
            "title": "颂证道歌·证道歌",
            "content": "一切贤圣如电拂，智尊不动琉璃头。\r\n紫金光聚没遮拦，说甚寒山并拾得。"
        },
        {
            "title": "应化非真分第三十二",
            "content": "难保岁寒心，至道只如今。\r\n知命愁难入，无私祸不侵。"
        },
        {
            "title": "颂古九十八首",
            "content": "关南老婆横木剑，不露锋芒大灵验。\r\n掷下威光绝见闻，丰城独卓无余欠。"
        },
        {
            "title": "颂证道歌·证道歌",
            "content": "唯证乃知难可测，莫逐文章名利客。\r\n聪明不敌死生关，五蕴皆空何苦厄。"
        },
        {
            "title": "金刚随机无尽颂·化无所化分第二十五",
            "content": "世间多少事，千门并万户。\r\n乞晴便得晴，祈雨便应副。"
        },
        {
            "title": "颂古九十八首",
            "content": "百丈澄潭彻底，妙高峰涌洪波。\r\n沩山应不胡吹，饥饱莫令放过。"
        },
        {
            "title": "赞须菩提",
            "content": "伎俩全无始解空，雨花动地泄机锋。\r\n欲求静坐无方所，独步寥寥宇宙中。"
        },
        {
            "title": "偈颂三十首",
            "content": "个个跨金毛狮子，人人骑独步象王。\r\n文殊即是普贤，释迦倒骑佛殿。\r\n罗汉不奈安身，普庵鼻孔辽天。\r\n笑时只道善财痴，百一十城在这裹。\r\n摩耶腹内造楼台，一口吸尽西江水。\r\n试问参方知不知，灵光运用从何起。\r\n直须坚密处安身，释迦宝殿真如理。"
        },
        {
            "title": "颂证道歌·证道歌",
            "content": "我闻恰似饮甘露，非自非他谁作做。\r\n累生未了此真身，致使同他入梦户。"
        },
        {
            "title": "李总干遗诗十四句师於一句之下加颂七句",
            "content": "自家先已痴，逢迷实不迷。\r\n能令石人舞，解使木哥吹。\r\n寂寂孤云裹，逍遥勿我知。\r\n万亿恒沙佛，皆同一性齐。"
        },
        {
            "title": "颂证道歌·证道歌",
            "content": "恨不灭除令瓦碎，百计千方来逞怪。\r\n熙怡端坐古峰头，设若归依还自拜。"
        },
        {
            "title": "萍乡县丞求颂",
            "content": "杜门终日不通书，得意忘言总不拘。\r\n举向世间人不会，妄谈生死事区区。\r\n信香不昧和光爇，祸福皆心岂有殊。\r\n心本全真含万有，只缘六处起诸愚。\r\n眼耳舌鼻身意静，个中何物碍明珠。\r\n照天照地元不坏，非心贪妄命须臾。\r\n天命五旬当见觉，从其耳顺纵心如。\r\n老人百出光无变，休将庚申叩文殊。\r\n了道即心含法界，心无应物合菩提。\r\n但劝诸人心莫怕，岂劳心上外求诸。\r\n为君一念真空体，肯信无心道不虚。"
        },
        {
            "title": "和光读金刚经以颂示之",
            "content": "道人看经不识字，刹那须转千亿部。\r\n恒沙诸佛入微尘，达本契经无作做。"
        },
        {
            "title": "睹弟子作颂题窗乃续韵警之",
            "content": "普庵三颂自连拈，寄与提纲本手钳。\r\n炉鞴稳时无钝铁，何妨矢上更加尖。"
        },
        {
            "title": "颂证道歌·证道歌",
            "content": "住相布施生天福，不用赞龟并买卜。\r\n分毫不赠自家修，如影随形皆具足。"
        },
        {
            "title": "彭心斋讳逢源自作颂呈师师於一句下加三句",
            "content": "妙哉心斋，浅入深埋。\r\n欲识神通并妙用，何妨运水及搬柴。"
        },
        {
            "title": "金刚随机无尽颂·尊重正教分第十二",
            "content": "塔庙比摩尼，觉了不修持。\r\n身中真舍利，只恐自狐疑。"
        },
        {
            "title": "四字书窗以印实相",
            "content": "佳乘两口草标头，共见同看水牯牛。\r\n昨夜牧人无被盖，今朝犹笑道无求。"
        },
        {
            "title": "颂证道歌·证道歌",
            "content": "四事供养敢辞劳，自有摩尼价最高。\r\n任君宝满三千界，性无利益漫丰豪。"
        },
        {
            "title": "颂十玄谈·演教",
            "content": "三乘次第演金言，义体周天应自连。\r\n黄叶止啼儿不叫，方知累劫困如眠。"
        },
        {
            "title": "颂证道歌·证道歌",
            "content": "有无俱遣不空空，空本无空针不容。\r\n阿弥陀佛真金色，相好无边我等同。"
        },
        {
            "title": "颂十玄谈·一色",
            "content": "玄玄玄处亦须呵，喝断乌江返碧波。\r\n寄语东吴诸父老，不如闻早念弥陀。"
        },
        {
            "title": "金刚随机无尽颂·离色离相分第二十",
            "content": "色相因缘离，须明真智慧。\r\n古镜复重磨，照天更照地。"
        },
        {
            "title": "学无学颂一十五首",
            "content": "悟人寂寂心寥廓，迷者忙忙到处错。\r\n普观迷悟实无因，祗这如来大圆觉。"
        },
        {
            "title": "颂证道歌·证道歌",
            "content": "三身四智体中圆，犹说三千及大千。\r\n八万法门从此去，咄哉王子去求仙。"
        },
        {
            "title": "颂证道歌·证道歌",
            "content": "两种犹如镜上痕，直达□取岭南能。\r\n便显秀公无跳脱，徒劳四句语言争。"
        },
        {
            "title": "金刚随机无尽颂·如理实见分第五",
            "content": "达得真如理，三界唯心起。\r\n如今心地也无，六道凭谁拟。"
        },
        {
            "title": "颂证道歌·证道歌",
            "content": "不可得中祗麽得，更无魔党相欺哧。\r\n犯怖自歇即菩提，真净妙明无间隔。"
        },
        {
            "title": "金刚随机无尽颂·妙行无住分第四",
            "content": "诸尘勿易难，那个别归关。\r\n可怜迷妄者，横锡步云山。"
        },
        {
            "title": "颂证道歌·证道歌",
            "content": "亦曾讨疏寻经纶，永夜清霄习见闻。\r\n只道多闻便是真，谁知万法皆方寸。"
        },
        {
            "title": "金刚随机无尽颂·能净业障分第十六",
            "content": "冰泮春池日，野岸花狼藉。\r\n伤嗟今古人，几个知恩力。"
        },
        {
            "title": "颂证道歌·证道歌",
            "content": "菩提达磨为初祖，梁王未契如聋瞽。\r\n廓然无圣尚求名，拂袖魏邦无处所。"
        },
        {
            "title": "颂证道歌·证道歌",
            "content": "於诸荣辱何忧喜，金轮宝位瞿昙弃。\r\n舍草负金永不穷，大地生灵扶不起。"
        },
        {
            "title": "金刚随机无尽颂·妙行无住分第四",
            "content": "福德绝遮栏，生死不相关。\r\n不住心布施，越彼炼凡丹。"
        },
        {
            "title": "偈颂三十首",
            "content": "普庵真实不问钱，只要离尘脱业缠。\r\n一闻千悟方堪委，何须苦苦学神仙。"
        },
        {
            "title": "颂证道歌·证道歌",
            "content": "一颗圆光色非色，记剑何劳舟上刻。\r\n色即是空空不空，敢相凡夫当面隔。"
        },
        {
            "title": "颂四宾主",
            "content": "六道四生同一轮，见他生灭未为真。\r\n直须打破猕猴镜，识取光中弄影人。"
        },
        {
            "title": "颂十玄谈·心印",
            "content": "将喻红炉火裹莲，精金百煅转光鲜。\r\n居尘不染随宜用，始觉松风解说禅。"
        },
        {
            "title": "金刚随机无尽颂·大乘正宗分第三",
            "content": "诸法元非相，示法明心量。\r\n於一微尘中，森罗及万象。"
        },
        {
            "title": "金刚随机无尽颂·不受不贪分第二十八",
            "content": "缘岸严陵钓，半夜守天晓。\r\n及至日头红，未免随他照。"
        },
        {
            "title": "颂古九十八首",
            "content": "团团如月画难成，头角完全鼻没绳。\r\n非是学人藏隐物，虽然识破未通真。"
        },
        {
            "title": "颂古九十八首",
            "content": "头角完全不住行，沩山独步惊聋盲。\r\n牧童未辨牛消息，至今落壍堕深坑。"
        },
        {
            "title": "金刚随机无尽颂·净心行善分第二十三",
            "content": "我人消息尽，忘躯失却命。\r\n参方不遇人，却乃成心病。"
        },
        {
            "title": "金刚随机无尽颂·如法受持分第十三",
            "content": "欲知亲切处，必定无本据。\r\n忽然言不会，勘破面壁觑。"
        },
        {
            "title": "金刚随机无尽颂·启唱真乘",
            "content": "稽首一切智，圆通十方慧。\r\n无上两足尊，法体含三世。\r\n归命万德师，与慈启大悲。\r\n溥度恒沙乐，愿力难恩□。\r\n解空无比量，世出世间上。\r\n了义修多罗，圆明真实相。\r\n慧命久住持，阿僧历劫祗。\r\n如今言下会，碎体报难齐。\r\n我欲穷真法，法则非非法。\r\n虽法非正固，要会无法法。\r\n随文偈赞之，标宗立妙机。\r\n通方闻便喜，声闻应皱眉。\r\n红露穿碧海，是汝心非采。\r\n不是风幡动，如如无变改。\r\n白日绕须弥，只今是阿谁。\r\n共君一夜话，胜读十年书。"
        },
        {
            "title": "洪钟歌",
            "content": "昭文昭文施一钟，悬空随叩警盲聋。\r\n圆音不断周沙界，纯体金刚空不空。\r\n虽含响，击即通，\r\n十方诸佛应声中。天龙八部生忻悦，\r\n外道魔军失却踪。此圆器，\r\n大神功，上祝皇王寿不穷。\r\n日月长辉邦国静，臣忠子孝续尧风。\r\n昏者醒，愚者聪，\r\n民歌鼓腹意和浓。地水火风和一性，\r\n刹尘无间体含融。包声印顽空，\r\n鸟树岩峦风月同。秦时何必驱山铎，\r\n大振金铃总脱空。时节至，\r\n自相逢，肯信无心达本宗。\r\n和同一族输金玉，回向南泉铸此种。\r\n黄昏裹，五更中，\r\n下下无空彻底通。近祖远宗迷识解，\r\n闻归净土礼金容。涅槃侣，\r\n契心同，个个全音赞此功。\r\n显理扬真无二听，含灵蠢动一时通。\r\n受者法，施者空，\r\n且无地狱与洋铜。孝子顺孙光远庆，\r\n昭文千古振家风。"
        },
        {
            "title": "颂证道歌·证道歌",
            "content": "调古神清风自高，忘荣傲世性坚牢。\r\n示一往还无个事，见人摇手莫忉忉。"
        },
        {
            "title": "偈颂三十首",
            "content": "佛是西天之梵语，此土将觉义以同名。\r\n心边不觉属众生，心转觉时一切佛。\r\n佛开口处为言教，化导迷心转觉心。\r\n众生开口成寐语，沙魇群迷叫不醒。\r\n迷悟不同希达者，诸佛方便救迷情。\r\n情忘想尽明心者，海藏琅函不可轻。\r\n在在处处堪闻演，共祝吾皇亘古今。\r\n臣忠子孝那边静，风雨调和物物成。\r\n是非一体元无二，佛与众生不出心。\r\n我今圆满如来藏，唯愿众生发信心。\r\n等与如来同受用，一闻千悟永瞻钦。\r\n这回针芥若不遇，刹那失足坠幽冥。\r\n阎公问汝将何答，未免刀山火焰林。\r\n地狱皆因心不悟，一十八界杳难寻。\r\n八万四千城可畏，铁围无间苦呻吟。\r\n个中不遇佛光照，万劫无由得山轮。\r\n忉利诸天因业坠，后闻天鼓复超升。\r\n人生有限空花相，光阴迅速岂堪停。\r\n古人究竟如救头，后士无依岂不惊。\r\n一失人身难再复，荣华富贵苦来临。\r\n如今自有非他事，性水澄清理甚深。\r\n海印森罗融万象，湛然无古亦无今。\r\n化无所化知无二，自肯随心了此经。"
        },
        {
            "title": "与王巡检",
            "content": "佛法从来付宰臣，今朝已遇大心人。\r\n透明幻住超生灭，鉴物无私佑圣庭。"
        },
        {
            "title": "李总干遗诗十四句师於一句之下加颂七句",
            "content": "殿堂何所有，梦幻非坚久。\r\n竹木从何来，个个人空手。\r\n石人解采画，木女添灯油。\r\n此事谁得知，真实泥牛吼。"
        },
        {
            "title": "信士画真请赞",
            "content": "非迷非悟，谁强名模。\r\n无相三昧，不受涂糊。\r\n越色超声无个事，连声不断念苏卢。\r\n眉芒动处千光含，自肯除非大丈夫。\r\n持心应不失，谋事便忘真。\r\n谁识元明宝，虚劳几度春。\r\n因见普庵老，示我体皆纯。\r\n但依无著性，性幻在逡巡。"
        },
        {
            "title": "颂证道歌·证道歌",
            "content": "不须怨诉更尤人，动是洋铜角汁淋。\r\n更入火轮并剉碓，牛头狱卒脔肝心。"
        },
        {
            "title": "金刚随机无尽颂·能净业障分第十六",
            "content": "信知先世业，沦苦於尘劫。\r\n今日受持经，我相渐休歇。"
        },
        {
            "title": "金刚随机无尽颂·离相寂灭分第十四",
            "content": "心空行亦纯，转不退机轮。\r\n乡关无异路，花发洞中春。"
        },
        {
            "title": "颂证道歌·证道歌",
            "content": "万象森罗影现中，无头无尾耀玲珑。\r\n常光运运从何起，始觉浑身赤挞穷。"
        },
        {
            "title": "颂证道歌·证道歌",
            "content": "心法双忘性即真，夜来梦见一天星。\r\n南曹北斗无藏隐，个个含光映法身。"
        },
        {
            "title": "偈颂十四首",
            "content": "老卢得法非僧相，庞老通明岂离家。\r\n大事未成俱业网，除非了本是生涯。"
        },
        {
            "title": "颂证道歌·证道歌",
            "content": "了即业障本来空，兔角拄丈击狂风。\r\n龟毛索子穿云鼻，理会乾坤空不空。"
        },
        {
            "title": "应化非真分第三十二",
            "content": "应化即非真，高山水底行。\r\n有情皆是妄，无妄胜南能。"
        },
        {
            "title": "颂证道歌·证道歌",
            "content": "根境法中虚捏怪，见说是师便礼拜。\r\n汝从甚处到其间，且作街坊兼化菜。"
        },
        {
            "title": "颂证道歌·证道歌",
            "content": "豁达空，拨困晨，\r\n不著片衣爱向火。见他富贵便嗔嫌，\r\n业海深深何处軃。"
        },
        {
            "title": "颂证道歌·证道歌",
            "content": "閴寂安居实潇洒，拄杖撑天犹懒把。\r\n兴云布雨济含生，试问乾坤谁渴者。"
        },
        {
            "title": "颂证道歌·证道歌",
            "content": "不离当处常湛然，神光也不往西天。\r\n德山话堕龙潭笑，忍气吞声更不言。"
        },
        {
            "title": "金刚随机无尽颂·能净业障分第十六",
            "content": "花残晚壑风，烟寺一声钟。\r\n若能从此人，直下悟心宗。"
        },
        {
            "title": "偈颂十四首",
            "content": "迷指不见月，两处大譊讹。\r\n来叩普庵老，真心岂奈何。\r\n除非君自肯，阳春白雪歌。\r\n毛端如来识，言说用闲多。\r\n情忘并想尽，不断这摩诃。"
        },
        {
            "title": "颂证道歌·证道歌",
            "content": "不思议，解脱力，\r\n不是思量心外得。一句当天八万门，\r\n野桥金柳依依色。"
        },
        {
            "title": "颂证道歌·证道歌",
            "content": "旃檀林，无杂树，\r\n庭前柏子非相戏。小中用大一时平，\r\n大中用小无边际。"
        },
        {
            "title": "颂十玄谈·演教",
            "content": "阎浮早已八千年，朝夕忙忙被业牵。\r\n一梦不惊尘劫苦，何如领取现光前。"
        },
        {
            "title": "与参徒辨事",
            "content": "仲元亨老，殷勤圆净。\r\n此中大事，雪曲高歌。\r\n骑白牛儿，漫空唱唱啰。\r\n这家也舂米，那畔争打禾。\r\n且道乘谁力，天真大老婆。\r\n近日南方诸道友，斩钉截铁自降魔。\r\n运水搬柴无不是，神通妙用显摩诃。\r\n一人办力诸天供，一会修来争奈何。\r\n移根拔树非邪作，翻有为无万事和。\r\n楼阁忽然横碧汉，人人功德无空过。\r\n香积味凭知道者，须教不少亦非多。\r\n介裹不消重委嘱，分明只是空弥陀。"
        },
        {
            "title": "金刚随机无尽颂·正信希有分第六",
            "content": "於中正信希，悟了始方知。\r\n见闻如幻翳，拈来总是机。"
        },
        {
            "title": "金刚随机无尽颂·正信希有分第六",
            "content": "梭林鸟共飞，一道转光辉。\r\n痴人随物转，悟者发真机。"
        },
        {
            "title": "颂古九十八首",
            "content": "青天白日常相应，眼明方晓猕猴镜。\r\n自从旷劫不揩磨，知音谩举无生令。"
        },
        {
            "title": "颂证道歌·证道歌",
            "content": "唤取机关木人问，触目菩提谁辨论。\r\n亡僧可喻木人机，玄沙直指何劳顿。"
        },
        {
            "title": "颂证道歌·证道歌",
            "content": "与吾灵觉何交涉，云门有客三机接。\r\n语论千春不昧真，深明此性无时劫。"
        },
        {
            "title": "颂十玄谈·一色",
            "content": "空裹蟾光撮得麽，待风列子已蹉跎。\r\n须弥无缝徒伸手，任是先天不奈何。"
        },
        {
            "title": "颂证道歌·证道歌",
            "content": "无罪福，无损益，\r\n不消更念波罗蜜。念来年久却成魔，\r\n返谤修行无圣力。"
        },
        {
            "title": "赞三十六祖颂",
            "content": "谁易阿谁难，多闻不透关。\r\n忽解空无我，内海更藏山。"
        },
        {
            "title": "偈颂十四首",
            "content": "一轮秋月映悲风，数和松音标此意。\r\n因缘究竟莫劳神，时节到来无不备。"
        },
        {
            "title": "金刚随机无尽颂·无为福胜分第十一",
            "content": "诸缘眼病花，长安几万家。\r\n露地白牛稳，休夸鹿牛车。"
        },
        {
            "title": "颂十玄谈·心印",
            "content": "心印何人敢授传，无师弟子佛众生。\r\n几多妄想成怪觉，执境迷心拜衲僧。"
        },
        {
            "title": "赞三十六祖颂",
            "content": "国名常自在，王子摩拿罗。\r\n化鹤成菩萨，动止涌禅河。"
        },
        {
            "title": "颂四宾主",
            "content": "活卓自由把不住，正令当行无本据。\r\n除非北斗裹藏身，杳杳冥冥没住处。"
        },
        {
            "title": "颂证道歌·证道歌",
            "content": "报道摩诃般若力，是境是心全不识。\r\n凌云谩道见桃花，月面依然言不及。"
        },
        {
            "title": "颂古九十八首",
            "content": "一音圆遍未尝停，苦乐同资不得名。\r\n敢借海潮千里韵，与君助发没弦琴。"
        },
        {
            "title": "金刚随机无尽颂·一合相理分第三十",
            "content": "世界元无实，空劫那安石。\r\n空由迷妄生，大智安无识。"
        },
        {
            "title": "颂古九十八首",
            "content": "临事全提少作家，云堂徒自卧烟霞。\r\n赵州一塞无余欠，万古弥坚应落花。"
        },
        {
            "title": "颂证道歌·证道歌",
            "content": "众魔不能坏真说，真说无言光廓彻。\r\n包含万有不曾生，天地亡锋并结舌。"
        },
        {
            "title": "颂古九十八首",
            "content": "带识髑髅拨死尸，个中许道实难为。\r\n任渠碎我骨消散，终须不赚释迦儿。"
        },
        {
            "title": "偈颂三十首",
            "content": "圆应牛，经劫没人收。\r\n若不遇人，虚度春秋。\r\n如今横穿鼻孔，水草皆休。\r\n有时放，有时收，\r\n随分纳些些，自性优游。\r\n独奈何，劳别讨，\r\n混迹应不迷流。不许犯他苗稼，\r\n也不犁他田丘。饱饮雪山肥腻，\r\n一顿更不他求。眉毛眼睫，\r\n动转绸缪。试问沩山水牯牛，\r\n有甚风流。向左膊上书字，\r\n著甚来由。任你千般引□，\r\n不肯回头。不如卧云枕月，\r\n运气常周。假使银蹄金角，\r\n气射斗牛，居吾腹内，\r\n不得出头，吞底乃刀山剑树，\r\n业到解散枯髅。谁知体如巨海，\r\n妄起浮沤。风击沤生，\r\n沤灭何愁。湛然智海喻真牛，\r\n圆应头头岂用修。"
        },
        {
            "title": "行住坐卧三十二颂",
            "content": "摩尼无价汝当收，金玉浮财誓莫求。\r\n戴角披毛从此入，百千万劫作驴牛。"
        },
        {
            "title": "金刚随机无尽颂·一合相理分第三十",
            "content": "尘尘井觑驴，莫怪目区区。\r\n妄迷争瓦砾，不识夜明珠。"
        },
        {
            "title": "颂证道歌·证道歌",
            "content": "贫则身常披楼褐，教化众生求解脱。\r\n众生愈把采纵缠，见我如斯嗔咄咄。"
        },
        {
            "title": "金刚随机无尽颂·法身非相分第二十六",
            "content": "特地一场愁，角声吹画楼。\r\n不困勉道者，洎合一生休。"
        },
        {
            "title": "颂证道歌·证道歌",
            "content": "一切具足一切地，凡夫不了争名利。\r\n名利阿曾得到头，空能夜壑劳关闭。"
        },
        {
            "title": "金刚随机无尽颂·无法可得分第二十二",
            "content": "迦叶金栏外，多少人不会。\r\n应以色求我，不妨沦劫背。"
        },
        {
            "title": "颂证道歌·证道歌",
            "content": "亦无人，亦无佛，\r\n广大楼台弥勒宅。豁开门户接群生，\r\n一念无心全用得。"
        },
        {
            "title": "金刚随机无尽颂·大乘正宗分第三",
            "content": "富嫌千口少，烦恼何时了。\r\n地狱与天堂，历历无人晓。"
        },
        {
            "title": "颂十玄谈·演教",
            "content": "鹤树终谈理未玄，口中吐露白如莲。\r\n一花五叶亲分付，只恐众生眼著挛。"
        },
        {
            "title": "金刚随机无尽颂·福智无比分第二十四",
            "content": "三千等大千，佛化进程言。\r\n恒河沙众义，会底岂劳诠。"
        },
        {
            "title": "颂证道歌·证道歌",
            "content": "有人问我解何宗，只堪摇手报伊聋。\r\n灵利衲僧须瞥地，何劳更说五家宗。"
        },
        {
            "title": "金刚随机无尽颂·正信希有分第六",
            "content": "犹道人如归，归道不如如。\r\n道本无象法，无念契无为。"
        },
        {
            "title": "金刚随机无尽颂·如理实见分第五",
            "content": "方明实见身，见身非是身。\r\n法身无所得，非相本来人。"
        },
        {
            "title": "摩尼歌",
            "content": "一颗摩尼非玉贝，不动随机方便快。\r\n无边无表实先天，亘古迄今无覆盖。\r\n六和同，心不在，\r\n放荡汪洋尘世外。个中无可表真如，\r\n不灭不生谁不爱。卓顽空，\r\n立世界，非界非空有谁解。\r\n返已回观一物无，光大圆融含百怪。\r\n珠体坚，吉怪坏，\r\n幻化元空灵本在。三十年看水牯牛，\r\n祗个沩山实奇最。华林子，\r\n通非内，蹋倒净瓶绝待对。\r\n天上天下独玄灵，直至如今少人会。\r\n老南泉，逞见解，\r\n提起猫儿人不买。一刀两断不曾分，\r\n主伴重重元不背。了非言，\r\n闻妙海，赞火逢烟莫放退。\r\n忽然杲日烁冰霜，不立微尘谁受罪。\r\n天网恢，非结解，\r\n遍布弥漫这三昧。堪笑衡阳没量人，\r\n弥勒光中拖布袋。"
        },
        {
            "title": "金刚随机无尽颂·无得无说分第七",
            "content": "如来有说耶，声闻未辨邪。\r\n返成非谤罪，却业云遮□。"
        },
        {
            "title": "李总干遗诗十四句师於一句之下加颂七句",
            "content": "我要警昏迷，迷人愈见疾。\r\n九年面壁坐，不露一毫厘。\r\n法说无可说，机陈不二机。\r\n个中若不会，学取须菩提。"
        },
        {
            "title": "颂证道歌·证道歌",
            "content": "走兽飞禽皆远去，知道本来无住处。\r\n空无鸟迹地无踪，碧眼胡僧面壁觑。"
        },
        {
            "title": "香积厨法语",
            "content": "咦，好辨心，\r\n以此三法为三昧，无量无边世不会。\r\n我今修供佛众生，万圣千贤悉同共。\r\n摩诃般若味真如，十波罗蜜同受用。\r\n大家著力要精专，一粒微尘不许动。\r\n为报龙天并八部，莫入厨中乾打閧，\r\n监斋使者在眼前，守护普庵无罅缝。\r\n针劄不入起馨香，十八元来佛不共。"
        },
        {
            "title": "颂十玄谈·尘异",
            "content": "菩提烦恼等空平，色裹胶青用始精。\r\n盐入水中寻不见，□舌轻点笑欣欣。"
        },
        {
            "title": "金刚随机无尽颂·叹仰流通",
            "content": "绿绮霜前奏，妙音无不透。\r\n凡夫入耳通，禅家为有漏。"
        },
        {
            "title": "颂证道歌·证道歌",
            "content": "如来藏裹亲收得，随时影现青黄白。\r\n珠体元无一色同，无端也被沩山索。"
        },
        {
            "title": "应化非真分第三十二",
            "content": "说时不取相，相说却成诳。\r\n不诳不谤时，如如真金像。"
        },
        {
            "title": "应化非真分第三十二",
            "content": "易开终始口，会理休分剖。\r\n照镜失却头，引惹波波走。"
        },
        {
            "title": "赞三十六祖颂",
            "content": "大士弥遮迦，忆昔阿私陀。\r\n邪正通一道，无法不调和。"
        },
        {
            "title": "颂证道歌·证道歌",
            "content": "不除妄想不求真，大开宝藏施珠珍。\r\n穷士未谙门外立，黄金窟裹作贫人。"
        },
        {
            "title": "颂证道歌·证道歌",
            "content": "二十空门元不著，三乘五教都拈却。\r\n指头消息甚分明，病瘉何须重点药。"
        },
        {
            "title": "颂证道歌·证道歌",
            "content": "寂灭性中随饮啄，渴饮饥餐无住著。\r\n不患寡而患不均，众生和悦因斯乐。"
        },
        {
            "title": "颂石头和尚草庵歌",
            "content": "千种言，修多罗教没蹄筌。\r\n鱼兔得时非在说，商人到岸不须船。"
        },
        {
            "title": "颂古九十八首",
            "content": "本自一身光天，妄认虚空捏怪。\r\n智者无欠无余，愚者轮劫还债。"
        },
        {
            "title": "颂古九十八首",
            "content": "达人相见无交涉，不落丹霞正自瞒。\r\n赖得庞公无二解，迎来送去一般般。"
        },
        {
            "title": "偈颂三十首",
            "content": "三界唯心唯佛解，万法唯识更谁知。\r\n迷悟本无权立化，恰如黄叶止儿啼。\r\n涅槃生死犹如梦，十圣三贤是阿谁。\r\n有物先天无相貌，言诠不及体阿弥。\r\n祗这阿弥是汝心，不劳逐相外边寻。\r\n三僧祗劫随时立，心心心即是如今。"
        },
        {
            "title": "偈颂三十首",
            "content": "善者多魔自古今，佛魔一体只空心。\r\n心迷不觉悭成贼，心悟回头便舍金。\r\n莫怪迷心心怕贼，贼心对面也难寻。\r\n三途地狱因斯得，奉报须防仁不仁。\r\n不是道人先注脚，免他来喜去沈吟。\r\n一年三百六十日，梦想颠倒不曾息。\r\n耳闻眼见善庵名，更莫邪言喧戏剧。\r\n思量生死大惊神，唯了本心称第一。\r\n暂时忽听本无心，解脱沉沦千万亿。\r\n寄语诸人莫蹈虚，勾兰不稳莫稍依。\r\n莫令堕入深坑下，未免先当说与伊。\r\n来往任观心不住，声香味触且随时。\r\n孤峰独特谁为伴，尘世忙然我道奇。"
        },
        {
            "title": "颂证道歌·证道歌",
            "content": "众生薄福难调制，度日争名□觅利。\r\n千万之中没一人，且道乘谁光出世。"
        },
        {
            "title": "颂古九十八首",
            "content": "拈古谈今我尚无，木奴草女辨工夫。\r\n草木恰知非外物，含灵那信自毗卢。"
        },
        {
            "title": "颂石头和尚草庵歌",
            "content": "明窗内，晃晃绝尘无覆草。\r\n指作菩提却不真，白顶门开全领会。"
        },
        {
            "title": "颂证道歌·证道歌",
            "content": "日可冷，月可热，\r\n凡夫倒用成磨灭。大道圆明一性通，\r\n春夏秋冬谁辨别。"
        },
        {
            "title": "颂古九十八首",
            "content": "一个闲身用不尽，肯承当者奉相呈。\r\n黄金万两非堪比，东西南北至分明。"
        },
        {
            "title": "颂证道歌·证道歌",
            "content": "谁能向外夸精进，五千退席闻无信。\r\n我宁速入於涅磐，莫教堕落声闻性。"
        },
        {
            "title": "金刚随机无尽颂·法会因由分第一",
            "content": "祗园境最幽，太子施功周。\r\n本心无住著，显法有来由。"
        },
        {
            "title": "颂证道歌·证道歌",
            "content": "八解六通心地印，晃晃恢恢非远近。\r\n六通八解者全彰，念彼劳生提后进。"
        },
        {
            "title": "行住坐卧三十二颂",
            "content": "恒河沙劫奉如来，功未全时眼不开。\r\n自知本有灵光物，香灯不绝警痴呆。"
        },
        {
            "title": "金刚随机无尽颂·法会因由分第一",
            "content": "斋余衣钵收，心外更无求。\r\n法王灌顶子，离相性优游。"
        },
        {
            "title": "行住坐卧三十二颂",
            "content": "割爱辞亲如是行，岂求衣食及为僧。\r\n步步澄辉无别想，卓然独立妙明生。"
        },
        {
            "title": "金刚随机无尽颂·法界通花分第十九",
            "content": "方云福德多，多数尚谣讹。\r\n法身超数量，菩提萨婆诃。"
        },
        {
            "title": "金刚随机无尽颂·结实分主",
            "content": "削去百千重，字字括归宗。\r\n达佛真知见，不离此心中。"
        },
        {
            "title": "金刚随机无尽颂·大乘正宗分第三",
            "content": "宗乘正若何，未了说谣讹。\r\n要知三十棒，赵州勘老婆。"
        },
        {
            "title": "金刚随机无尽颂·一合相理分第三十",
            "content": "因缘本自虚，六道浑如醉。\r\n一翳满空花，便落思量句。"
        },
        {
            "title": "金刚随机无尽颂·一体同观分第十八",
            "content": "众生种性深，安可类圆心。\r\n妄迷尘数业，三界自漂沉。"
        },
        {
            "title": "三昧诸颂",
            "content": "裹许若无这个，何为古佛传心。\r\n我体不空无住，用时越古超今。\r\n会看木人牵锯，始令石女穿针。"
        },
        {
            "title": "颂古九十八首",
            "content": "若不离四句，如何绝百非。\r\n直指西来意，西来意是□。\r\n权教参智藏，黑白转狐疑。\r\n妙得无非物，如如道不知。"
        },
        {
            "title": "颂古九十八首",
            "content": "三圣戴角虎，德山独眼龙。\r\n未展机先合，非言意已通。\r\n风云融万象，笑哭是谁同。\r\n死中若不活，争免被他笼。"
        },
        {
            "title": "金刚随机无尽颂·尊重正教分第十二",
            "content": "但是此筌蹄，少室老狐痴。\r\n九年面壁守，梁王不透机。"
        },
        {
            "title": "金刚随机无尽颂·如法受持分第十三",
            "content": "庾岭问南能，踏碓到三更。\r\n谁知憨俗汉，绍祖列传灯。"
        },
        {
            "title": "颂古九十八首",
            "content": "风舞岩松人不会，谩施巧便转惛惶。\r\n彻夜为伊坚不信，未知何劫肯承当。\r\n□苍天苍天。"
        },
        {
            "title": "金刚随机无尽颂·如理实见分第五",
            "content": "元是昔愁人，昔愁元本真。\r\n迷已为物者，沦却受辛勤。"
        },
        {
            "title": "颂十玄谈·祖意",
            "content": "莫问西来及与东，焉知佛祖一空同。\r\n四维上下皆如是，争奈凡愚执相容。"
        },
        {
            "title": "颂",
            "content": "一句当天正信希，欲谈词丧懒投机。\r\n高峰既远休寻访，不惜眉毛为发挥。"
        },
        {
            "title": "颂证道歌·证道歌",
            "content": "刹那灭却阿鼻业，阎罗共我休分别。\r\n洋铜铁汁即醍醐，火轮便是禅心月。"
        },
        {
            "title": "颂石头和尚草庵歌",
            "content": "亲训诲，钝斧开山百杂碎。\r\n不求诸圣入玄宗，雪点红炉方称对。"
        },
        {
            "title": "颂证道歌·证道歌",
            "content": "方得名为观自在，豁达灵光非内外。\r\n野桥村店混尘流，乞我一文充布袋。"
        },
        {
            "title": "金刚随机无尽颂·非说所说分第二十一",
            "content": "南岳与天台，皆入鼻孔内。\r\n试识破野狐精，你作麽生会。"
        },
        {
            "title": "颂证道歌·证道歌",
            "content": "把火烧天徒自疲，坚持十力助他非。\r\n烦恼息时全体是，速令直下发菩提。"
        },
        {
            "title": "颂四宾主",
            "content": "宾中主，日久帝家频得书。\r\n几回客梦经秋雨，直至而今赁屋居。"
        },
        {
            "title": "赞三十六祖颂",
            "content": "十方诸佛入其中，十波罗蜜一光同。\r\n十世古今无间隔，十身千亿法身通。"
        },
        {
            "title": "金刚随机无尽颂·一体同观分第十八",
            "content": "落花随流水，刘阮曾拈起。\r\n吃了入桃源，未是真如理。"
        },
        {
            "title": "颂古九十八首",
            "content": "标宗立法大瞒人，意气弥陀局局亲。\r\n黑白不分难下手，放过一著大惊神。"
        },
        {
            "title": "颂十玄谈·演教",
            "content": "后谈空有众皆捐，字字无空透色鲜。\r\n八万法门从此入，如今唤作老婆禅。"
        },
        {
            "title": "题三门",
            "content": "玄之又玄，众妙之门。\r\n空之又空，一法常存。\r\n要见本来真面目，除非直入这三门。"
        },
        {
            "title": "颂证道歌·证道歌",
            "content": "有疑不决直须争，强指砖磨马祖前。\r\n牛行不在车心打，当时鼻孔廓辽天。"
        },
        {
            "title": "金刚随机无尽颂·妙行无住分第四",
            "content": "只闻风击响，圆通销妄想。\r\n旋汝倒闻机，直下分斤两。"
        },
        {
            "title": "颂证道歌·证道歌",
            "content": "即是如来大圆觉，切忌将心重卜度。\r\n鸟窠拈起布毛吹，未透玄津何摸索。"
        },
        {
            "title": "颂十玄谈·达本",
            "content": "更无一物献尊堂，剔出银盆耀雪霜。\r\n箭既离弦无退转，洞山收悔不思量。"
        },
        {
            "title": "偈颂三十首",
            "content": "离诸名色相，实见如来藏。\r\n能转语成经，本心非傍样。\r\n说有即是无，说无无伎俩。\r\n不会自转经，依语成妄想。\r\n梦裹推木轮，信施谁酬偿。\r\n不出牛马羊，入他兰圈养。\r\n一文四个字，还足连他丧。\r\n悟者发真机，迷者堕铁网。\r\n佛教空无相，妙契合无上。\r\n天鼓解说经，忏悔罪无量。\r\n有无空不空，真实不虚诳。\r\n圆信六神通，不刻天龙像。\r\n只麽转心经，个中谁拟向。"
        },
        {
            "title": "金刚随机无尽颂·法身非相分第二十六",
            "content": "莫作转轮俦，用识不劳修。\r\n眼前鉴觉破，华亭覆钓舟。"
        },
        {
            "title": "金刚随机无尽颂·无得无说分第七",
            "content": "优劣见千差，迷绳谓是蛇。\r\n一轮明皎洁，光分几万家。"
        },
        {
            "title": "行住坐卧三十二颂",
            "content": "密迹弥纶不露尘，天龙八部喜还惊。\r\n劫火洞然无变朽，此中人转普门经。"
        },
        {
            "title": "金刚随机无尽颂·尊重正教分第十二",
            "content": "随说功尤博，何况精心觉。\r\n□□无学人，即是大圆觉。"
        },
        {
            "title": "信士画真请赞",
            "content": "普因乾坤非外物，周闻法界祗圆音。\r\n含灵入我身毛孔，非相非名何处寻。\r\n宝陀触目无人见，妙体端严不坏金。\r\n如钟含响随缘应，见我方知识自心。\r\n释迦佛，普庵光，\r\n不二如来体不藏。香花供养谁知有，\r\n只在众生心印堂。"
        },
        {
            "title": "移五瘟出市心",
            "content": "助佛扬名化俗徒，遣邪归正沃心枯，\r\n国风雅泰民欢乐，只这和瘟大丈夫。"
        },
        {
            "title": "纸被歌训行童",
            "content": "皂袖寒袍入体仪，霞光闪烁绕身飞。\r\n或行或坐频频看，或卧或眠每每披。\r\n几度入山游胜境，数回海上觅龙骑。\r\n假饶千两黄金贵，难买山僧这个衣。"
        },
        {
            "title": "一心听佛",
            "content": "不闻闻了绝狐疑，三界浮嚣总不知。\r\n泥牛入海通消息，木马横嘶贯紫微。"
        },
        {
            "title": "颂证道歌·证道歌",
            "content": "我师得见然灯佛，历劫有为从此没。\r\n心心相印了无生，为君几下苍龙窟。"
        },
        {
            "title": "金刚随机无尽颂·非说所说分第二十一",
            "content": "琅函训小孩，得了笑咍咍。\r\n欲求天外事，须弃世间财。"
        },
        {
            "title": "三昧诸颂",
            "content": "佛共众生只此心，悟迷不间古同今。\r\n千名万字何交涉，达法圆光许一针。"
        },
        {
            "title": "颂古九十八首",
            "content": "不奈何，不奈何，\r\n一长三短大谣讹。当时不是江西老，\r\n一口横吞起碧波。"
        },
        {
            "title": "金刚随机无尽颂·如理实见分第五",
            "content": "赤水珠难隐，无限人捞捃。\r\n罔象性无求，得了何凭准。"
        },
        {
            "title": "赞护教",
            "content": "卓立奇功，回光识性。\r\n宇宙恢彰，一身清净。"
        },
        {
            "title": "颂十玄谈·尘异",
            "content": "浊者自浊清自清，一轮坚白不容尘。\r\n镜中妍丑谁分别，水月融光争法身。"
        },
        {
            "title": "颂古九十八首",
            "content": "提轮放线知深浅，把火浅山预辨宜。\r\n莫道逢场闲作戏，直须对病设良医。"
        },
        {
            "title": "颂石头和尚草庵歌",
            "content": "廓达灵根非向背，不关南岳与天台。\r\n父母未生前一著，香严击竹始迷开。"
        },
        {
            "title": "偈颂五首",
            "content": "有无俱不到，生灭岂相干。\r\n得者随机应，未达莫颟顸。"
        },
        {
            "title": "颂古九十八首",
            "content": "直入孤峰意甚深，相逢道伴少知音。\r\n无物堪比庞居士，分明解听没弦琴。"
        },
        {
            "title": "颂证道歌·证道歌",
            "content": "震法雷，击法鼓，\r\n针锋剔发千钧弩。大地山河失却威，\r\n独坐雄峰孤眼普。"
        },
        {
            "title": "金刚随机无尽颂·一相无相分第九",
            "content": "不与诸尘入，雨洒何曾湿。\r\n八风吹不动，卓然独存立。"
        },
        {
            "title": "金刚随机无尽颂·无为福胜分第十一",
            "content": "四句难谈说，修多罗指月。\r\n□若复见时，珍重了真歇。"
        },
        {
            "title": "行住坐卧三十二颂",
            "content": "众生垢重汩尘缘，岂自收心同觉源。\r\n挈水拾薪时节至，三通鼓罢物皆鲜。"
        },
        {
            "title": "金刚随机无尽颂·无法可得分第二十二",
            "content": "佛得菩提法，然灯默不答。\r\n无法可得耶，妙理还周匝。"
        },
        {
            "title": "金刚随机无尽颂·离相寂灭分第十四",
            "content": "慧命闻深义，五体如山礼。\r\n学海一时乾，心空方及第。"
        },
        {
            "title": "金刚随机无尽颂·一体同观分第十八",
            "content": "国土河沙数，广论无遮护。\r\n穷闲一个人，无棍又没裤。"
        },
        {
            "title": "万载县桥疏",
            "content": "万载洪机一发，直得耳聋眼瞎。\r\n放身通济仁心，度尽微尘佛刹。\r\n劝英贤，须特达，\r\n百亿龙天齐鉴察。大开宝藏施珠珍，\r\n个裹无私一毫发。"
        },
        {
            "title": "金刚随机无尽颂·离相寂灭分第十四",
            "content": "金佛曾忍辰，乐处岩庵宿。\r\n忽睹歌利王，将直拗作曲。"
        },
        {
            "title": "金刚随机无尽颂·法身非相分第二十六",
            "content": "色见终难见，就裹明须现。\r\n回头彻见时，不离娘生面。"
        },
        {
            "title": "颂证道歌·证道歌",
            "content": "在欲行禅知见力，活计千般全不识。\r\n十波罗蜜镇长存，庞公老汉通消息。"
        },
        {
            "title": "颂证道歌·证道歌",
            "content": "假使铁轮顶上旋，万里神光体自然。\r\n邪摩似雪飞汤裹，安能惊动老婆禅。"
        },
        {
            "title": "颂石头和尚草庵歌",
            "content": "回光返照便归来，鼻孔辽天眼豁开。\r\n元来佛法无多子，连祝三拳打自呆。"
        },
        {
            "title": "金刚随机无尽颂·福智无比分第二十四",
            "content": "未抵如来智，通明成大慧。\r\n用处不换机，隐显头头是。"
        },
        {
            "title": "金刚随机无尽颂·一相无相分第九",
            "content": "牧童真可乐，摘草吹画角。\r\n撒手抚牛身，鼻孔难措索。"
        },
        {
            "title": "诗一首",
            "content": "普庵见一个虾蟆，度日常吞鳖鼻蛇。\r\n独立卓然真可畏，身和云月粲星花。\r\n太公一见便收钓，谢三得意号玄沙。\r\n几多独兽无藏隐，不断声孤问水涯。"
        },
        {
            "title": "金刚随机无尽颂·威仪寂静分第二十九",
            "content": "伯雪徒击目，失钱遭罪辱。\r\n安心毕竟空，一念无延促。"
        },
        {
            "title": "颂证道歌·证道歌",
            "content": "象驾峥嵘谩进途，气冲牛羊耀昏衢。\r\n日月失光谁敢顾，万邪冰烁绝名模。"
        },
        {
            "title": "金刚随机无尽颂·能净业障分第十六",
            "content": "为人受困穷，真金唤作铜。\r\n弃之寻钝铁，揽外钁头空。"
        },
        {
            "title": "十恒河沙",
            "content": "尘尘刹刹号南无，末后收来付老卢。\r\n结果传灯周法界，谁人肯辨此工夫。"
        },
        {
            "title": "颂证道歌·证道歌",
            "content": "势力尽，箭还坠，\r\n依前六道无回避。升沉不离法身中，\r\n自是顽痴无智慧。"
        },
        {
            "title": "颂证道歌·证道歌",
            "content": "早曾落却天魔胆，添水添兮减不减。\r\n冻死不著贱人裩，饿死不吃须边糁。"
        },
        {
            "title": "颂",
            "content": "一身清净本无瑕，了了归家胜出家。\r\n红叶舞风须早觉，莫将有限逐虚华。"
        },
        {
            "title": "颂十玄谈·尘异",
            "content": "谁言卞璧无人鉴，但办肯心终不赚，\r\n燎却眉毛尚不知，询岐欲往西天际。"
        },
        {
            "title": "颂证道歌·证道歌",
            "content": "却被如来苦诃责，尔我真心何间隔。\r\n贪忙只欲外边寻，直至如今连眼塞。"
        },
        {
            "title": "金刚随机无尽颂·离色离相分第二十",
            "content": "非相即能仁，莫错认金轮。\r\n行圆三十二，慈悲普济人。"
        },
        {
            "title": "颂证道歌·证道歌",
            "content": "非则善星生陷坠，广说不明宗正理。\r\n名闻利养接群机，业满生沈无间底。"
        },
        {
            "title": "金刚随机无尽颂·叹仰流通",
            "content": "曲终人不见，惟日面月面。\r\n尽是龟毛布，漫却琉璃殿。"
        },
        {
            "title": "偈颂十四首",
            "content": "木匠休愁无酒肉，大家免得落群魔。\r\n但管来年了，应教不动波。\r\n随心做个殿，别事莫多罗。\r\n更有一般好，只个阿弥陀。"
        },
        {
            "title": "金刚随机无尽颂·依法出生分第八",
            "content": "难齐四句功，五蕴未曾空。\r\n半夜作天晓，不识日头红。"
        },
        {
            "title": "颂证道歌·证道歌",
            "content": "君不见，日面金仙如月面。\r\n见非是见见无能，霜天月映瑠璃殿。"
        },
        {
            "title": "颂十玄谈·转位",
            "content": "烦恼海中为雨露，穷坑变作珍珠库。\r\n可怜不识夜明帘，打破画瓶无作做。"
        },
        {
            "title": "颂证道歌·证道歌",
            "content": "痕垢尽除光始现，照见不似娘生面。\r\n无头无尾一般般，千眼大悲也不见。"
        },
        {
            "title": "行住坐卧三十二颂",
            "content": "灵源车辙显来由，一粒穿时快疾收。\r\n莫待庐陵高索价，临机下口卒难酬。"
        },
        {
            "title": "金刚随机无尽颂·庄严净土分第十",
            "content": "庄严诸佛土，我道无门户。\r\n清净表庄严，未达人多悮。"
        },
        {
            "title": "造塔示众",
            "content": "求人不如求自己，自己肯时无不成。\r\n如今宝塔所将圆，诸人尽发一轮心。\r\n气急杀人因悟道，灵山会上没闲人。\r\n大小不拘皆拽石，高低齐转普庵经。\r\n山林岩谷皆微笑，此是如来最上因。\r\n若有痴顽拨不转，猪楼羊棬好安身。\r\n老僧拄杖头有眼，不打披毛戴角伦。\r\n如是斩钉并截铁，一人了事万皆新。"
        },
        {
            "title": "十二时歌",
            "content": "夜半子，万事无心谁到此。\r\n一毛头上了遍圆，永劫不遭邪魅使。\r\n升高台，挝大鼓，\r\n努目摇头如老虎。猪羊咬尽更伤人，\r\n自己不真长劫苦。"
        },
        {
            "title": "金刚随机无尽颂·法身非相分第二十六",
            "content": "欲观调御体，穷源须到底。\r\n不堕有无空，何处不是你。"
        },
        {
            "title": "颂石头和尚草庵歌",
            "content": "玉殿琼楼未为对，引慈众生增渴爱。\r\n放出沩山水牯牛，荧荧露地难遮盖。"
        },
        {
            "title": "颂证道歌·证道歌",
            "content": "多劫曾为忍辱仙，未曾顿悟此心源。\r\n遭人活剥如斯苦，学者当同救脑然。"
        },
        {
            "title": "颂证道歌·证道歌",
            "content": "执指为月枉施功，一处明时两处通。\r\n月形兼指无交涉，十方刹海性含融。"
        },
        {
            "title": "金刚随机无尽颂·妙行无住分第四",
            "content": "虚空无限量，普光明殿量。\r\n百千三昧门，在一毛头上。"
        },
        {
            "title": "颂古九十八首",
            "content": "百亿化身唯佛知，含生经劫转沉迷。\r\n空花水月分三界，一念归元也太奇。"
        },
        {
            "title": "颂证道歌·证道歌",
            "content": "维摩大士顿降疑，离四句兮绝百非。\r\n实相门中非我所，一轮心月镇光辉。"
        },
        {
            "title": "颂证道歌·证道歌",
            "content": "学人不了用修行，只应步步踏阴坑。\r\n大光普照盲无识，非时不共野狐争。"
        },
        {
            "title": "颂证道歌·证道歌",
            "content": "谁见螳螂能拒辙，萤虫七夕吞明月。\r\n织女心宽不作声，牵牛一棒和空折。"
        },
        {
            "title": "颂十玄谈·尘异",
            "content": "莫向如来行处行，一身堕落万寻坑。\r\n人神百亿扶难起，耳不闻声目似盲。"
        },
        {
            "title": "颂十玄谈",
            "content": "心心，非不心，\r\n未得印时生死侵。除非一搭无纤翳，\r\n六道皆标我相形。"
        },
        {
            "title": "学无学颂一十五首",
            "content": "夺下生机不作声，耳聋眼瞎妙明生。\r\n随流口欲传心印，岂是缘情粥饭僧。"
        },
        {
            "title": "颂十玄谈·玄机",
            "content": "通身何更有踪由，三十年看水牯牛。\r\n鼻孔无边难措索，醍醐常纳混春秋。"
        },
        {
            "title": "颂证道歌·证道歌",
            "content": "取不得，舍不得，\r\n自是眼盲心裹黑。居大洋海口焦乾，\r\n两手问人觅水吃。"
        },
        {
            "title": "颂古九十八首",
            "content": "鱼在岸时活不久，人落深渊当下亡。\r\n川陆谁知同一性，恰如地狱与天堂。"
        },
        {
            "title": "颂古九十八首",
            "content": "教人梦裹撮虚空，要显盲参离相通。\r\n色即是空空是色，色空不异体还同。"
        },
        {
            "title": "颂十玄谈·玄机",
            "content": "岂与尘机作击留，有为何日得功周。\r\n除非无我无不见，体用全通得自由。"
        },
        {
            "title": "金刚随机无尽颂·离色离相分第二十",
            "content": "荣辱空中响，迷真逐妄想。\r\n观其所由来，尽属虚捞攘。"
        },
        {
            "title": "金刚随机无尽颂·善现起请分第二",
            "content": "善吉言初有，乐欲闻初首。\r\n不堕往来机，中间无所有。"
        },
        {
            "title": "颂石头和尚草庵歌",
            "content": "只要教君长不昧，触目无边无对待。\r\n行住坐卧是谁来，提却蔓菁觅菘菜。"
        },
        {
            "title": "颂证道歌·证道歌",
            "content": "法中王，最高胜，\r\n一微尘裹光无尽。无边身相入微尘，\r\n转大法轮常普应。"
        },
        {
            "title": "颂十玄谈·还源",
            "content": "君臣合处正中邪，名相和同体似差。\r\n一二不成三不是，八还要显我无瑕。"
        },
        {
            "title": "颂证道歌·证道歌",
            "content": "梦裹明明有六趣，驴胎马腹甚滋味。\r\n负鞍衔铁偿他钱，何以今生早歇去。"
        },
        {
            "title": "数珠歌",
            "content": "如是数珠祗一颗，离珠摩尼光不破。\r\n佛说刹说众生说，三世一切说这个。\r\n未了人，休将过，\r\n成佛人希念佛多。却将妄念数和麻，\r\n念来年久却成魔。假慈悲，\r\n当什么，顺时吉，\r\n逆时祸。行住坐卧似风牵，\r\n诳谤佛法如行货。木槵子，\r\n麻穿过，假名一百单八个。\r\n和酒和肉耀心光，谁觉死来连汝堕。\r\n心念肉，口波波，\r\n业识如是怎奈何。灵府未清徒念佛，\r\n身心将土自弥陀。旃檀成，\r\n来惠我，拈起连天笑一和。\r\n自家不比这般人，黄叶止啼元是我。\r\n聪明人，犹较可，\r\n二乘闻说心如火。几百劫中用数珠，\r\n今日教人都诀破。善男子，\r\n不恁麽，法无断灭言无过。\r\n一人道假百千虚，何不学西来达磨。\r\n不立文字无唱和，寂灭光中神护佐。\r\n九年面壁没人知，直指人心少林坐。\r\n雪齐腰，割臂堕，\r\n犹自惺惺不放过。徽诘神光勿得心，\r\n忽然解悟方担荷。报参玄，\r\n休懡{左忄右罗}，决择身心是什么。\r\n虚空何物可相当，体得一如闲打坐。\r\n十方诸佛念珠同，法界圆明无两个。"
        },
        {
            "title": "颂证道歌·证道歌",
            "content": "定慧圆明终不失，天回地转光澄寂。\r\n劫火洞然转转新，个事如如谁委悉。"
        },
        {
            "title": "显元歌",
            "content": "不识本家元宝贝，汩没缘尘生死快。\r\n阿赖耶识藏无明，十八界缠缯网盖。\r\n贪嗔痴，常在在，\r\n心镜空花分内外。不知四大假成躯，\r\n妄执六尘增渴爱。迷此心，\r\n有三界，大地茫茫谁晓解。\r\n依师戒定学看经，闻通真空即生怪。\r\n世间物，无不坏，\r\n唯独法身镇长在。毛吞巨海有谁知，\r\n芥纳须弥实奇最。本无外，\r\n亦非内，心法无形无可对。\r\n假施七宝满三千，道眼未开心不会。\r\n莫说知，休谈解，\r\n自骊珠，不著买。\r\n用无尽处示众生，识不破人还□□。\r\n听语言，为教诲，\r\n不脱声闻生进退。刹那一念入魔群，\r\n万动虚招无间罪。本无传，\r\n莫求解，祗这灵光终不昧。\r\n大无边表细无尘，圆觉一轮如意袋。"
        },
        {
            "title": "行住坐卧三十二颂",
            "content": "和泥合水实辛勤，不遇明师事不成。\r\n今已连天铺满地，顺缘无漏必通津。"
        },
        {
            "title": "颂三门",
            "content": "此舍绝边无壁落，充虚露地真寥廓。\r\n往来只道主人宽，争似永嘉一宿觉。"
        },
        {
            "title": "赞三十六祖颂",
            "content": "一口吸尽西江水，子细思量未足奇。\r\n身含无尽之虚空，个事元来非拟议。\r\n非心非佛又较些，即心即佛犹寐语。"
        },
        {
            "title": "金刚随机无尽颂·福智无比分第二十四",
            "content": "天际月轮圆，澄澄湛觉源。\r\n无风休觅浪，说甚老婆禅。"
        },
        {
            "title": "颂古九十八首",
            "content": "孤舟不系弄华亭，无限风光意气清。\r\n善会不干於耳目，岂容声色付元灵。"
        },
        {
            "title": "颂十玄谈·回机",
            "content": "陌路相逢没定期，蛇婆来命怪谁知。\r\n四十八人成鳖鼻，急唤顽禅草裹归。"
        },
        {
            "title": "颂证道歌·证道歌",
            "content": "达者同游涅磐路，个个无衫并没裤。\r\n一灯相续百千灯，传灯录上名无数。"
        },
        {
            "title": "颂十玄谈·尘异",
            "content": "三乘分别强安名，悯念群生习气深。\r\n宝所到时城假化，何曾动步早观音。"
        },
        {
            "title": "颂古九十八首",
            "content": "三脚驴子弄蹄行，只欲途中拶后生。\r\n一片丹霞尘不染，包藏万有岂称能。"
        },
        {
            "title": "学无学颂一十五首",
            "content": "十方世界口相吞，不断圆音说普门。\r\n谁有普庵知说处，一个穷人不著裩。"
        },
        {
            "title": "颂证道歌·证道歌",
            "content": "假饶毒药也闲闲，一吸西江尚不难。\r\n达磨曾经无损缺，后遗只履葬熊山。"
        },
        {
            "title": "颂十玄谈·祖意",
            "content": "殷勤为说西来意，得意忘言真不二。\r\n昨夜三更穿市过，只闻米贱油盐贵。"
        },
        {
            "title": "颂证道歌·证道歌",
            "content": "此即成吾善知识，道有说无真利益。\r\n眉下纵横放白光，不动分身千百亿。"
        },
        {
            "title": "行住坐卧三十二颂",
            "content": "护净烧汤不离坑，慈和三昧益群盲。\r\n十方诸佛皆如是，岂效披毛业报生。"
        },
        {
            "title": "行住坐卧三十二颂",
            "content": "不亏扫地与煎茶，门户开关用法华。\r\n云迹雨迹来不住，个中谁肯速还家。"
        },
        {
            "title": "颂十玄谈·心印",
            "content": "历劫坦然无异色，东西何立谁南北。\r\n若言别有一灵光，认子不真元是贼。"
        },
        {
            "title": "加颂蜀僧雪颂",
            "content": "总是吾家入道门，无说说中闻不闻。\r\n步步透关田地稳，须弥{左足右孛}跳撞昆仑。"
        },
        {
            "title": "偈颂三十首",
            "content": "谁道凡情不作佛，咦，\r\n大丈夫，休分别，\r\n百亿尘劳从此诀。今朝酒醒何处，\r\n杨柳岸晓风残月。"
        },
        {
            "title": "偈颂十四首",
            "content": "骊珠一颗印千峰，越古腾今处处通。\r\n元禅道贯纤毫绝，方知佛法不曾穷。\r\n孤云片片标心法，野鹤翘松表自容。\r\n千眼难观谁解见，赤幡直下起清风。\r\n妙觉十方无影像，灵知三界绝行踪。"
        },
        {
            "title": "颂证道歌·证道歌",
            "content": "普韵连天风月和，大千沙界一音闻，\r\n妙契非声能几个。"
        },
        {
            "title": "赞三十六祖颂",
            "content": "伏驮密多惺惺，父母与佛非亲。\r\n五十不行不语，一见本人清净。"
        },
        {
            "title": "颂证道歌·证道歌",
            "content": "生死悠悠无定止，改头换面嗔复喜。\r\n何如识取本来人，只这喜嗔全是你。"
        },
        {
            "title": "普庵歌",
            "content": "祝个普庵纯宝贝，妙慧庄严真畅快。\r\n无门为户到人稀，万里神光圆顶盖。\r\n非相身，无不在，\r\n体露堂堂声色外。世间梦幻曷能随，\r\n超出世间那肯爱。绝意识，\r\n无眼界，净名卧疾瞿昙解。\r\n指权就实度众生，勿谓古贤来捏怪。\r\n悟普庵，本无坏，\r\n空劫有穷渠自在。四生六道岂相干，\r\n物我兼忘心唯最。无有无，\r\n内非内，海印发光谁敢对。\r\n森罗万象普庵收，绝待灵明全体会。\r\n忘能所，勿知解，\r\n瓦砾真金谁敢买。若还不是老胡来，\r\n觌面难逢轮劫肯。雪齐腰，\r\n求教诲，得旨忘言转不退。\r\n百练金刚无孔锤，要断龟毛兔角罪。\r\n如意珠，我今解，\r\n刹刹尘尘铺障昧。一毫端量大千辉，\r\n烁破无明生死袋。"
        },
        {
            "title": "示众法语",
            "content": "大隐居廛小隐山，了心无事没多般。\r\n休缘到此磨尘垢，绝爱终须耐岁寒。\r\n百草上参多宝佛，镬头边勘赵州关。\r\n莫教一击连天地，震动坤维顷刻间。"
        },
        {
            "title": "颂证道歌·证道歌",
            "content": "若将妄语诳众生，永劫不来世上行。\r\n无缝塔中非相貌，劈头坐却老卢能。"
        },
        {
            "title": "赞三十六祖颂",
            "content": "斯多婆舍担板，重练出金刚眼。\r\n正法不动纤毫，越祖超无间。"
        },
        {
            "title": "颂古九十八首",
            "content": "日月灯光迥不俱，何须伴侣学真如。\r\n国师道在无相见，知音何处不文殊。"
        },
        {
            "title": "颂证道歌·证道歌",
            "content": "狮子吼，无畏说，\r\n直言恰似翻成拙。问渠何处住居家，\r\n遥指前坡无处诀。"
        },
        {
            "title": "行住坐卧三十二颂",
            "content": "轰雷吼雷警昏蒙，雨歇风清似脱空。\r\n佛教众生弘大道，资家报国续宗风。"
        },
        {
            "title": "金刚随机无尽颂·如法受持分第十三",
            "content": "金刚真般若，默契非谈写。\r\n教外别传人，世间希得者。"
        },
        {
            "title": "颂证道歌·证道歌",
            "content": "销融顿入不思议，子细推详我不是。\r\n无相光中古佛传，尽被真空穿却鼻。"
        },
        {
            "title": "偈颂三十首",
            "content": "明朝遍入孤峰裹，是处寻求不见师。\r\n自古上贤难出手，为伊不肯淡工夫。\r\n垂经留教五千卷，迷人看著转迷途。\r\n凡夫贪爱将为事，少得曹溪这老卢。"
        },
        {
            "title": "颂古九十八首",
            "content": "一击闻中宇宙宽，东西南北是谁挽。\r\n须弥无缝槌相应，尘刹无空别骨圞。"
        },
        {
            "title": "颂证道歌·证道歌",
            "content": "摘叶寻枝我不能，和根拔出示众生。\r\n只这菩提本无树，撩天映岳碧层层。"
        },
        {
            "title": "十二时歌",
            "content": "禺中巳，报君学道无门户。\r\n佛语诸经标此心，此心现时寂灭度。\r\n本无迷，曷有悟，\r\n真我非身谁作做。贪嗔痴爱属众生，\r\n达者无非涅槃路。"
        },
        {
            "title": "颂十玄谈·回机",
            "content": "石女天明戴帽归，一身浑著六铢衣。\r\n喃喃解说非声舌，生得儿来叫阿姨。"
        },
        {
            "title": "加颂蜀僧雪颂",
            "content": "免使从前业浪奔，直入圆音普眼门。\r\n宾主历然谁委悉，不是通方莫与论。"
        },
        {
            "title": "金刚随机无尽颂·一体同观分第十八",
            "content": "直须全五眼，私业无家产。\r\n天地也不知，莫怪渠侬懒。"
        },
        {
            "title": "颂证道歌·证道歌",
            "content": "有人不肯任情徵，大地山河发问情。\r\n一指头端无两样，普天匝地一时明。"
        },
        {
            "title": "颂证道歌·证道歌",
            "content": "布慈云兮洒甘露，润物沛生无伴侣。\r\n庐陵米价没人酬，窈窕冥冥自相许。"
        },
        {
            "title": "颂证道歌·证道歌",
            "content": "历江海，入此土，\r\n万水千山同一路。来时无物去时空，\r\n稽首牟尼悉加护。"
        },
        {
            "title": "金刚随机无尽颂·化无所化分第二十五",
            "content": "凡夫有我侬，贪嗔百种凶。\r\n佛说多方便，令归此法中。"
        },
        {
            "title": "金刚密迹",
            "content": "牙如剑树目如灯，电烁妖魔法不生。\r\n千圣出头难插足，普庵也道我也能。"
        },
        {
            "title": "颂石头和尚草庵歌",
            "content": "含法界，大地须弥藏一芥。\r\n外道声闻永不传，究竟不如心自解。"
        },
        {
            "title": "颂古九十八首",
            "content": "初心入处不为难，迷源逐境万重山。\r\n观音妙智慈悲力，连击三声体自闲。\r\n□去今何处去，悠悠空锁白云关。"
        },
        {
            "title": "金刚随机无尽颂·法会因由分第一",
            "content": "欲穷千里目，野干浑狐族。\r\n大家归去来，莫道盆光覆。"
        },
        {
            "title": "加颂蜀僧雪颂",
            "content": "净人若信平常事，穿过髑髅连孔鼻。\r\n多中一了一中多，城东老母难回避。"
        },
        {
            "title": "偈颂十四首",
            "content": "陇西达士重标立，万行圆明道果成。\r\n举目含灵俱是佛，应无所住得其心。"
        },
        {
            "title": "颂石头和尚草庵歌",
            "content": "镇长在，不是坐禅并体拜。\r\n实相元来岂用修，越古超今含法界。"
        },
        {
            "title": "金刚随机无尽颂·无为福胜分第十一",
            "content": "得祖胜河沙，这裹又勾加。\r\n亦无所得故，菩提萨埵耶。"
        },
        {
            "title": "颂石头和尚草庵歌",
            "content": "不居南北与东西，万法无生何所疑。\r\n岩树庭莎标妙相，猿啼鹊噪应真机。"
        },
        {
            "title": "三昧诸颂",
            "content": "百纳内董袋，一切皆我入。\r\n一切莫能入，达此妙纵横，\r\n三世佛佛佛。"
        },
        {
            "title": "金刚随机无尽颂·知见不生分第三十一",
            "content": "真见实不见，当台镜中面。\r\n元是本来人，不著求方便。"
        },
        {
            "title": "金刚随机无尽颂·无法可得分第二十二",
            "content": "如是□些些，翠竹与黄花。\r\n打鼓弄琵琶，还我一会家。"
        },
        {
            "title": "题经楼语",
            "content": "般若贯华严，涅槃通宝积。\r\n迷则龙宫海藏，悟则一字不识。\r\n教演三伯余会，度人无数百亿。\r\n如今满目放光明，十二部经诠不及。\r\n崔田彭族祖坟林，无欠无余楼独立。\r\n大千沙界纳其中，无说无闻真利益。\r\n远祖近宗无不超，得意生身乘此力。\r\n现存一族福绵绵，世出世间福何极。"
        },
        {
            "title": "颂十玄谈·回机",
            "content": "却装珍御复名谁，更展琅函耀木辉。\r\n了道不除□权立，一切元体是无余。"
        },
        {
            "title": "颂古九十八首",
            "content": "师子全威境白闻，谁人敢扣鬼门关。\r\n除非体用知无我，瓶倾不出悟无难。"
        },
        {
            "title": "颂十玄谈·玄机",
            "content": "妙体本来无处所，超声越色非今古。\r\n诠题不及议难思，莫怪道吾频作舞。"
        },
        {
            "title": "金刚随机无尽颂·依法出生分第八",
            "content": "不能延数日，尽属天功力。\r\n时节自推迁，此性无拘执。"
        },
        {
            "title": "颂证道歌·证道歌",
            "content": "求佛施功早晚成，一念无心道自明。\r\n枯木寒灰渠自在，无功用智等空平。"
        },
        {
            "title": "因道友说陈搏打睡警之",
            "content": "日当午，有巴鼻，\r\n莫似这汉打瞌睡。精魄沉滞识神牵，\r\n堕入三途难出离。我这裹，\r\n不如是，眼若不睡诸梦除。\r\n端然静坐没牵缠，纵横自在无萦系。\r\n学道人，生惭愧，\r\n普庵万劫眼不闭。鼻孔连天叫大哥，\r\n海纳细流通大意。劝君修，\r\n休退志，坐断乾坤无别义。\r\n一条脊骨练纯刚，撑天拄地更无二。\r\n这光明，全体是，\r\n充满山河崇富贵。明月堂堂皎碧天，\r\n绝待灵明撒手去。一事无心了便休，\r\n祖门一句普天取。离相非空无别是，\r\n无声之乐响啾啾。"
        },
        {
            "title": "赞三十六祖颂",
            "content": "伽耶舍多人再来，常持圆鉴离尘埃。\r\n风铃非响我心应，一返常光更不回。"
        },
        {
            "title": "颂证道歌·证道歌",
            "content": "观恶言，是功德，\r\n妙明岂假旃檀刻。一言一喝彻圆音，\r\n不用耳闻须得得。"
        },
        {
            "title": "李总干遗诗十四句师於一句之下加颂七句",
            "content": "山僧总不知，知不知实奇。\r\n空知未达本，不免堕顽机。\r\n世尊拈华处，天人岂辨知。\r\n迦叶破微笑，古今信无疑。"
        },
        {
            "title": "颂证道歌·证道歌",
            "content": "或是或非人不识，是非不到休疑忆。\r\n他真不若自家真，推倒绳床何损益。"
        },
        {
            "title": "十二时歌",
            "content": "平旦寅，鸡鸣犬吠足圆音。\r\n祗这圆音无二听，何劳妄想别求真。\r\n击锺鼓，了无声，\r\n了本无声真好听。声馆无体门前客，\r\n体合声空个裹人。"
        },
        {
            "title": "赞三十六祖颂",
            "content": "百鸟衔花未足奇，直须透过始方知。\r\n五百众中谁委悉，碓头私许老卢锥。"
        },
        {
            "title": "开钟示众法语",
            "content": "总中有别异中同，成坏非干这一钟。\r\n收拾油铛并火{左金右敖}，圆溶法器隮盲聋。"
        },
        {
            "title": "颂证道歌·证道歌",
            "content": "从他谤，任他非，\r\n体若虚空物物齐。无异孩童争瓦砾，\r\n更加黄叶止伊啼。"
        },
        {
            "title": "李总干遗诗十四句师於一句之下加颂七句",
            "content": "静坐取片时，妄想自家知。\r\n心口两不同，修行不透机。\r\n明朝与后日，作个野狐狸。\r\n困果全不落，百丈一言迷。"
        },
        {
            "title": "颂四宾主",
            "content": "主中主，无相光中施法雨。\r\n醍醐一味灌群机，皆入无为涅磐宇。"
        },
        {
            "title": "颂石头和尚草庵歌",
            "content": "休作解，众妙玄玄无管带。\r\n文殊仗剑逼如来，五百声闻心豁解。"
        },
        {
            "title": "应化非真分第三十二",
            "content": "有为皆梦形，颠倒执三生。\r\n善财不费力，百城一念登。"
        },
        {
            "title": "金刚随机无尽颂·离色离相分第二十",
            "content": "烟村三月雨，物物皆相许。\r\n只欠自承当，显露堂堂底。"
        },
        {
            "title": "颂证道歌·证道歌",
            "content": "非色非心非行业，休指黄花并绿叶。\r\n说时似有证时无，从此家邦大字贴。"
        },
        {
            "title": "行住坐卧三十二颂",
            "content": "历劫尘沙积窦岩，十方诸佛共同参。\r\n多宝闻经亲涌现，故非柏梓与松杉。"
        },
        {
            "title": "颂古九十八首",
            "content": "一念心开解脱门，倒骑铁马绕昆仑。\r\n一条脊骨纯金打，传与人间荫子孙。"
        },
        {
            "title": "行住坐卧三十二颂",
            "content": "普目不拘开合眼，意光何必待天明。\r\n众人未起我周布，行益资他腹自膨。"
        },
        {
            "title": "颂十玄谈·转位",
            "content": "行於异路且轮回，百亿分身拨不开。\r\n地狱天堂非别有，相呼相唤隐天台。"
        },
        {
            "title": "颂十玄谈·一色",
            "content": "鹭鹚立雪非同色，镜裹色空谁间隔。\r\n不是青黄黑白红，上下东西及南北。"
        },
        {
            "title": "颂证道歌·证道歌",
            "content": "刹那灭却三祗劫，更无丝发相交涉。\r\n无名天地亦非先，有名万物光重叠。"
        },
        {
            "title": "颂古九十八首",
            "content": "万里草不生，三昧号无诤。\r\n梦游观玉境，毕竟是谁行。\r\n在处曼曼地，只道无两般。\r\n法门非出入，学者莫颟顸。"
        },
        {
            "title": "四字书窗以印实相",
            "content": "得正无非离一安，印空圆足宝弥漫。\r\n天魔外道从何有，体若虚空世岂干。"
        },
        {
            "title": "颂证道歌·证道歌",
            "content": "自招拔舌尘沙劫，沙界弥纶唯我舌。\r\n未曾停歇说真经，惟愿含灵皆廓彻。"
        },
        {
            "title": "颂证道歌·证道歌",
            "content": "谁无念，谁无生，\r\n过现未来心不停。一念不生地我所，\r\n即是弥陀亲老兄。"
        },
        {
            "title": "颂古九十八首",
            "content": "立亡坐脱不为奇，石霜迁化少人知。\r\n九峰师子连天吼，刹那惊杀野我狐狸。"
        },
        {
            "title": "金刚随机无尽颂·一合相理分第三十",
            "content": "刹刹波摇影，那个明心镜。\r\n大海一浮沤，沤破方消醒。"
        },
        {
            "title": "颂石头和尚草庵歌",
            "content": "世人爱处我不爱，乐是苦因宜早退。\r\n六道四生何日休，唯大丈夫能气概。"
        },
        {
            "title": "颂证道歌·证道歌",
            "content": "无明实性即佛位，心净还同佛土净。\r\n水鸟树林声色中，殊无毫发来争竞。"
        },
        {
            "title": "赞三十六祖颂",
            "content": "直截猛利，立雪断臂。\r\n千古万古，丈夫意气。"
        },
        {
            "title": "颂石头和尚草庵歌",
            "content": "基址坚牢以为最，百亿轮锤击不开。\r\n定慧圆明非我所，方知达磨不曾来。"
        },
        {
            "title": "颂四宾主",
            "content": "试听无言童子说，未彻还同第二月。\r\n妙机普印绝思心，六月炎天铺大雪。"
        },
        {
            "title": "颂证道歌·证道歌",
            "content": "永夜清宵保所为，辽天宝月共相辉。\r\n泥牛入海无消息，一声木马大阳随。"
        },
        {
            "title": "颂证道歌·证道歌",
            "content": "龙象蹴踏润无边，腾云驾雾谒诸天。\r\n帝释惊惶无处避，寻光烛理扣金仙。"
        },
        {
            "title": "金刚随机无尽颂·不受不贪分第二十八",
            "content": "平湖范蠡舡，空恨万波前。\r\n不观天上月，徒捞水间天。"
        },
        {
            "title": "十二时歌",
            "content": "日入酉，万户千家无别有。\r\n相呼相唤去还来，谁识一身非妍丑。\r\n也无头，也无手，\r\n劫火洞然渠不朽。猪羊牛马化为真，\r\n毫发不留无可守。"
        },
        {
            "title": "颂证道歌·证道歌",
            "content": "明明佛敕曹溪是，曹溪一滴周天备。\r\n法身澄济润古今，飞空著地谁知贵。"
        },
        {
            "title": "颂古九十八首",
            "content": "道人到处，全示真如。\r\n若求言句，未免区区。"
        },
        {
            "title": "赞三十六祖颂",
            "content": "鹤勒那有智，光大包天地。\r\n五道贯色，日月时亲礼。"
        },
        {
            "title": "颂证道歌·证道歌",
            "content": "犹如赫日消霜雪，逡巡业海皆枯竭。\r\n露出毗卢体不分，别无艺解堪施设。"
        },
        {
            "title": "颂证道歌·证道歌",
            "content": "还如避溺而投火，两处未明令法堕。\r\n速须亲近正知人，如常处此菩提座。"
        },
        {
            "title": "颂证道歌·证道歌",
            "content": "第一迦叶首传灯，百万人天耸耳听。\r\n金色头陀闻不会，拈花起处笑尖新。"
        },
        {
            "title": "颂十玄谈·心印",
            "content": "勿谓无心云是道，龟毛兔角非坚宝。\r\n顽空作境是谁安，不体十方源浩浩。"
        },
        {
            "title": "金刚随机无尽颂·究竟无我分第十七",
            "content": "菩提真无人，圆知见可可。\r\n若言更不会，丙丁来求火。"
        },
        {
            "title": "金刚随机无尽颂·叹仰流通",
            "content": "江上数峰青，露出卷心经。\r\n明明没个字，向道祗如今。"
        },
        {
            "title": "颂石头和尚草庵歌",
            "content": "成时初见茅草新，权披百衲强看经。\r\n赖得药山重决破，别传一句醒人心。"
        },
        {
            "title": "颂证道歌·证道歌",
            "content": "若是野干逐法王，未曾举步早郎当。\r\n贵价精神贱价用，渠露全身汝急忙。"
        },
        {
            "title": "颂证道歌·证道歌",
            "content": "深成认贼将为子，可惜祖宗田人土。\r\n如今败缺卒难收，浪死虚生长劫苦。"
        },
        {
            "title": "三昧诸颂",
            "content": "分明无背面，相逢不相见。\r\n年年桃花面，临州下水船，\r\n梢公力方便。"
        },
        {
            "title": "示众法语",
            "content": "矿去金存百练周，自从索价没人酬。\r\n腾今耀古非声色，曾为沩山作牯牛。\r\n身若浮云心若风，居常不定在虚空。\r\n忽然风卷云无迹，谁人解识主人公。"
        },
        {
            "title": "金刚随机无尽颂·无断无灭分第二十七",
            "content": "法身元具足，东君无私曲。\r\n有木便开花，有笋便抽竹。"
        },
        {
            "title": "颂证道歌·证道歌",
            "content": "实是身贫道不贫，七斤衫裹不容针。\r\n摇头只许无心得，入水元来不动冰。"
        },
        {
            "title": "颂证道歌·证道歌",
            "content": "是以禅门了知心，心心心外别无心。\r\n如今只是旧时底，不换源机放旷吟。"
        },
        {
            "title": "金刚随机无尽颂·能净业障分第十六",
            "content": "恶道自销溶，因明智慧通。\r\n久客还元舍，不离旧家风。"
        },
        {
            "title": "赞三十六祖颂",
            "content": "师子体无二，拈花应笑时。\r\n然灯从此焰，不断至今辉。"
        },
        {
            "title": "颂十玄谈·一色",
            "content": "枯木岩前差路多，不行鸟道转譊讹。\r\n狐狸引入豪猪窟，不久成团被死魔。"
        },
        {
            "title": "颂证道歌·证道歌",
            "content": "镜裹看形见不难，徒劳流水与登山。\r\n演若达多头不失，狂怖自歇快平生。"
        },
        {
            "title": "金刚随机无尽颂·依法出生分第八",
            "content": "遍观诸佛法，不与群情杂。\r\n声色外威仪，透过魔军甲。"
        },
        {
            "title": "金刚随机无尽颂·妙行无住分第四",
            "content": "月浸岩松冷，唯此身心肯。\r\n众生即佛性，佛与众生等。"
        },
        {
            "title": "颂证道歌·证道歌",
            "content": "自从认得曹溪路，鸟道征空步坦途。\r\n攫雾拿云风亦怕，降摩事毕念苏卢。"
        },
        {
            "title": "颂证道歌·证道歌",
            "content": "觉后空空无大千，今年不离旧时天。\r\n春夏秋冬花木节，皆标实相耀心源。"
        },
        {
            "title": "颂证道歌·证道歌",
            "content": "诸行无常一切空，一切空处合元宗。\r\n如如莫作身边见，法界无他一性同。"
        },
        {
            "title": "颂古九十八首",
            "content": "周匝无余不著言，未离竺国意光圆。\r\n廓然无圣谁饶舌，万古腾辉世莫传。"
        },
        {
            "title": "颂石头和尚草庵歌",
            "content": "方丈老人相体解，一默全包无小大。\r\n曼殊赞叹实希奇，问疾不任知自败。"
        },
        {
            "title": "颂证道歌·证道歌",
            "content": "几回生，几回死，\r\n汩没海中如泡子。猛风击浪了无休，\r\n风静源平非我所。"
        },
        {
            "title": "颂证道歌·证道歌",
            "content": "放四大，莫把促，\r\n本无毫发堪依托。地水火风亦假名，\r\n十二缘生如兔角。"
        },
        {
            "title": "颂十玄谈·达本",
            "content": "撒手到家人不识，明朝更不分南北。\r\n逢场作戏弄孔魂，反指牛儿是弥勒。"
        },
        {
            "title": "偈颂十四首",
            "content": "化彼三千七十士，唯恐迷流增嫉妒。\r\n不患寡而患不均，后代绵绵常贵富。\r\n我道无心粥饭缘，饥餐渴饮全无措。\r\n一家有事百家忧，心净还如佛净土。\r\n庐陵米价也寻常，一粒破时全体露。"
        },
        {
            "title": "赞护教",
            "content": "一成一切成，一坏一切坏。\r\n法身无二相，总别无罣碍。\r\n凡圣本自无，性天真常在。\r\n寄语住山人，伊作麽生会。"
        },
        {
            "title": "颂四宾主",
            "content": "无边无表实希奇，虚空为鼓须弥槌。\r\n轻轻敲著作金声，试问同参知不知。"
        },
        {
            "title": "偈颂三十首",
            "content": "打折达磨西来脚，莫令有误本来人。\r\n当处得心非向背，九年面壁寂光明。\r\n庭中立雪憨痴汉，海裹口乾渴爱津。\r\n如今大有心颠倒，梦寐胡诌学道人。\r\n且向自心中体究，於斯如实更证明。\r\n须观古德皆如是，万莫瞒心自发轻。\r\n诳谤定招无间业，未全本觉且依经。\r\n修竹未了身依口，莫学提纲没量人。\r\n对病用医须有意，指权归实救迷情。\r\n迷悟不同谁解意，三乘犹尚未全明。\r\n不契一乘为外道，经生持戒不知。\r\n徒劳南北与东西，满口文章不合义。\r\n不曾亲近正知见，色见声闻弄识神。\r\n髑髅几度皮消殒，林下追寻没一人。\r\n妄把玄诠为事会，五千救网变成尘。\r\n看经须用钱财雇，佛事全凭铙钹音。\r\n餕馅饼皮纱布绢，猪羊犬马折经金。\r\n僧俗一同轮苦趣，辜负牟尼古佛心。\r\n致使类多贤行少，仁慈鲜矣足孤贫。\r\n荣华富贵千无一，菩萨神仙不降生。\r\n如麻似粟人头面，杀盗贪嗔胜畜心。\r\n不管刹那沉劫海，且徒眼下乐精神。\r\n背善恶临无解处，烧香合掌告观音。\r\n大慈大悲来杀苦，须臾命断叹悲深。\r\n一生不布纤毫善，悔惧双交没主人。\r\n方知今死难思悔，黑业无边我自成。\r\n寄语世间今未死，光阴莫负早回心。\r\n何况出家亲悟者，喃喃直指古同今。\r\n所以办心供作务，将勤补拙助元灵。\r\n相逢来往无心见，大事未成戒行深。\r\n史欲心空如及第，回头救接未归人。\r\n始合老师弘大愿，先难后易叹吟吟。\r\n十字街头不见客，孤峰顶上目群生。\r\n助柴活计元如是，不负当时这老僧。"
        },
        {
            "title": "化无尽历",
            "content": "化城立有谁知意，普雨调和润万机。\r\n大根枝节全体露，何殊弥勒降生时。\r\n石儿拍掌连云指，木女含笙和水吹。\r\n试问灯笼谁解舞，知无我者快拈锤。"
        },
        {
            "title": "颂古九十八首",
            "content": "察明表重验虚无，不久堪为唱导师。\r\n不觉惊动生灭相，临时撮略显精粗。"
        },
        {
            "title": "颂古九十八首",
            "content": "循水寻流不见源，逢人相问岂堪言。\r\n知君背觉劳生解，谩语皆真意普贤。"
        },
        {
            "title": "金刚随机无尽颂·妙行无住分第四",
            "content": "霜凌溪竹寒，云外叠峰峦。\r\n谁人知此意，独坐且深观。"
        },
        {
            "title": "金刚随机无尽颂·善现起请分第二",
            "content": "一堂风冷澹，翠竹笼轩槛。\r\n夜静松声清，蟾光凝湛湛。"
        },
        {
            "title": "金刚随机无尽颂·离相寂灭分第十四",
            "content": "道大言无妄，佛诚说非诳。\r\n如是接群生，生灭心说谤。"
        },
        {
            "title": "颂古九十八首",
            "content": "探宗勘辨要当人，劫火焰中摝眼睛。\r\n渐源顿入洪波裹，直至如今不见形。"
        },
        {
            "title": "金刚随机无尽颂·法界通花分第十九",
            "content": "福德元无实，本光常湛寂。\r\n圆明法界内，杳廓无穷极。"
        },
        {
            "title": "金刚随机无尽颂·无法可得分第二十二",
            "content": "只知闻信马，髑髅遍天下。\r\n是他无不知，忙忙浑昼夜。"
        },
        {
            "title": "颂石头和尚草庵歌",
            "content": "结草为庵莫生退，百鸟衔花也不来。\r\n花开还被风吹落，不得春风花不开。"
        },
        {
            "title": "金刚随机无尽颂·正信希有分第六",
            "content": "取相便成非，穷子不曾归。\r\n宁自抛家业，甘受野狐欺。"
        },
        {
            "title": "颂四宾主",
            "content": "贼是小人君记取，好手白拈犹未许。\r\n坐断圣凡绝见闻，扬眉且胜拈华举。"
        },
        {
            "title": "金刚随机无尽颂·依法出生分第八",
            "content": "开亦是春风，未免一场空。\r\n明明分五叶，结果自然同。"
        },
        {
            "title": "颂证道歌·证道歌",
            "content": "如净琉璃含宝月，昔时未悟今皆彻。\r\n只有此心更没心，不览邪师文字诀。"
        },
        {
            "title": "颂古九十八首",
            "content": "拿云□浪透山川，独掉孤峰般若船。\r\n度尽四生超彼岸，九年面壁少林传。"
        },
        {
            "title": "金刚随机无尽颂·正信希有分第六",
            "content": "善根经远劫，一念还迦叶。\r\n微笑领玄宗，了本无交涉。"
        },
        {
            "title": "金刚随机无尽颂·妙行无住分第四",
            "content": "知是几年竿，细察早颟顸。\r\n一声无孔笛，寥寥天地宽。"
        },
        {
            "title": "金刚随机无尽颂·知见不生分第三十一",
            "content": "法应如是解，其余休捏怪。\r\n六臂任三头，一心无变坏。"
        },
        {
            "title": "行住坐卧三十二颂",
            "content": "生老病死苦相煎，唯我能知速弃捐。\r\n十二明中常念佛，闻师一举耳无边。"
        },
        {
            "title": "十二时歌",
            "content": "黄昏戌，更点分明黑如漆。\r\n一道常光绝世伦，来往不通金密积。\r\n知不知，识不识，\r\n自古至今非外觅。木女清宵何所为，\r\n混月闲吹无孔笛。"
        },
        {
            "title": "偈颂三十首",
            "content": "化藏经语，结般若因，\r\n度有缘众。一卷一千，\r\n共亦不共，才出头来，\r\n便得受用。此经无价，\r\n拟议不中。除非自肯，\r\n破尘了梦。见佛不空，\r\n塔成无缝。半偈舍身，\r\n古今尊重。劫火不烧，\r\n魔不能动。佛祖皆宗，\r\n天龙普供。万莫放过，\r\n千亿珍重。"
        },
        {
            "title": "金刚随机无尽颂·持经功德分第十五",
            "content": "信心才不逆，心外非他觅。\r\n一体更无余，无余也不识。"
        },
        {
            "title": "颂证道歌·证道歌",
            "content": "未了还须偿宿债，这个冤家何日解。\r\n得休休去且休休，莫入他家饶了卖。"
        },
        {
            "title": "颂证道歌·证道歌",
            "content": "我今解此如意珠，不论贫富灌头舒。\r\n出没往来无欠缺，四生六道入无余。"
        },
        {
            "title": "十二时歌",
            "content": "食时辰，金牛作舞笑忻忻。\r\n漆桶漆桶吃来□，参方谁识老婆心。\r\n佛祖意，只如今，\r\n且无自己及他人。雪峰指作一面镜，\r\n轮劫猕猴佩苦辛。"
        },
        {
            "title": "行者妙晓求颂",
            "content": "头头相应人希会，物物皆真体不殊。\r\n但办肯心终不赚，情忘想尽入无余。\r\n自是出家无眼目，只言苦行落空虚。\r\n甘贽在俗犹通理，妙晓无求自得珠。"
        },
        {
            "title": "行住坐卧三十二颂",
            "content": "千年枯木老纵横，鬼怕神疑夜叉灯。\r\n不是道人谁敢动，如斯应不是众生。"
        },
        {
            "title": "赞护教",
            "content": "困权反正，办道玉泉。\r\n无相无空，义足先天。"
        },
        {
            "title": "金刚随机无尽颂·离色离相分第二十",
            "content": "别是一家春，岂俱日月轮。\r\n诸法不相到，闲身混白云。"
        },
        {
            "title": "李总干遗诗十四句师於一句之下加颂七句",
            "content": "僧家起大屋，枉费他金谷。\r\n不是明眼人，真如大地狱。\r\n黄叶止孩啼，只要免啼哭。\r\n不犯一滴酒，不动一片肉。"
        },
        {
            "title": "金刚随机无尽颂·善现起请分第二",
            "content": "如是真如是，无□不心地。\r\n触目应菩提，名标法身义。"
        },
        {
            "title": "活人歌",
            "content": "大圣灵验普庵圆，广施含灵遇有缘。\r\n信心清净通灵感，万病俱销释业愆。\r\n文殊体，用普贤，\r\n活人歌裹现金仙。药王药上非他术，\r\n扁鹊孙真共一言。分三服，\r\n净水煎，莫将血味污心田。\r\n万物有形皆我体，但行慈德解仇冤。\r\n内无想，外无缘，\r\n何必神方肘后传。身心本是金刚体，\r\n不解观心被业缠。药病销，\r\n心月圆，信时佛岂独西天。\r\n在在处处人皆有，世间无比这灵源。\r\n除罪垢，脱百冤，\r\n解使昏□朗义天。信知非我谁为病，\r\n大士维摩笑裹眠。众生病，\r\n我不颠，体没众生我病痊。\r\n不二法门谁敢道，金毛师子露身全。\r\n速投药，解尘缘，\r\n莫学群迷眼似圣。随机应感非难易，\r\n信手拈来不用钱。"
        },
        {
            "title": "金刚随机无尽颂·离相寂灭分第十四",
            "content": "万木自回春，向道无故新。\r\n劝君休取相，拈起转光鳞。"
        },
        {
            "title": "颂证道歌·证道歌",
            "content": "心是根，法是尘，\r\n根尘睹对转迷情。以火救火方主妙，\r\n烧却从前业识心。"
        },
        {
            "title": "金刚随机无尽颂·化无所化分第二十五",
            "content": "不宰是真功，色不异於空。\r\n起时唯法起，眼瞎耳兼聋。"
        },
        {
            "title": "求佛哀佑",
            "content": "母子相逢几万年，夕阳梦断岂堪言。\r\n多时不隔如今见，赵州勘破老婆禅。"
        },
        {
            "title": "示行者",
            "content": "绝顶无人处，融会亦非难。\r\n独步依无住，圆心岂往还。\r\n深深妙在无言说，莫教闲指动风幡。\r\n大事彻头须进步，白云千里故乡关。"
        },
        {
            "title": "颂十玄谈·转位",
            "content": "镬汤炉炭吹教灭，一日三餐饱便歇。\r\n狱卒牛头恶夜叉，同气连枝应不别。"
        },
        {
            "title": "赞三十六祖颂",
            "content": "提多迦初生，光超日月灯。\r\n山顶泉迸涌，此路少人行。"
        },
        {
            "title": "颂证道歌·证道歌",
            "content": "我今解此如意珠，贫儿衣裹灿光辉。\r\n行行到处不曾失，再逢亲友始无疑。"
        },
        {
            "title": "金刚随机无尽颂·如法受持分第十三",
            "content": "名字假宗乘，宗乘岂立名。\r\n得兔忘蹄去，通方万里平。"
        },
        {
            "title": "颂古九十八首",
            "content": "潦倒禅和足指天，被玄悬得到连颠。\r\n随声逐色非明眼，觌面全包更没言。"
        },
        {
            "title": "颂古九十八首",
            "content": "心藏智宝少知音，全机付与水龙吟。\r\n忽然撞著无相似，谁解光和活死人。"
        },
        {
            "title": "颂石头和尚草庵歌",
            "content": "衲被蒙头万事休，九年面壁为迷流。\r\n神光断擘何希有，萨埵投崖饲虎求。"
        },
        {
            "title": "颂十玄谈·还源",
            "content": "返本还源事已差，轻罗不著外寻麻。\r\n劳虑即真犹未信，忽然解道见桃花。"
        },
        {
            "title": "颂证道歌·证道歌",
            "content": "分别名相不知休，阳焰空花岂可求。\r\n龙舟旧阁闲田地，一度赢来方始休。"
        },
        {
            "title": "颂断觜瓶",
            "content": "心法无断灭，踢倒一净瓶。\r\n华林不奈何，不脱声色名。\r\n真如俱是戏，心境一等平。\r\n不落有无用，三昧本空清。"
        },
        {
            "title": "颂证道歌·证道歌",
            "content": "默时说，说时默，\r\n佛祖妙机无法则。除非亲到此门中，\r\n棒头取正参方客。"
        },
        {
            "title": "金刚随机无尽颂·尊重正教分第十二",
            "content": "龙宫盈海藏，金口亲宣唱。\r\n字字不违贤，个中绝名相。"
        },
        {
            "title": "颂古九十八首",
            "content": "释梵天帝，宝冠履地。\r\n不诵华严，佛不富贵。\r\n离四句非，绝百非是。\r\n绝百非非，离四句易。"
        },
        {
            "title": "颂证道歌·证道歌",
            "content": "亦愚痴，亦小騃，\r\n五百三百成团块。太公发愿乳香烧，\r\n蛇行鼠步终须坏。"
        },
        {
            "title": "颂证道歌·证道歌",
            "content": "净五眼，得五力，\r\n五通曾告瞿昙觅。证知见觉不相干，\r\n因邪打正连天碧。"
        },
        {
            "title": "畏爱兼抱",
            "content": "南山有条鳖鼻蛇，雪峰往日镇常夸。\r\n丧身失命知多少，满地如今号菜花。"
        },
        {
            "title": "金刚随机无尽颂·无为福胜分第十一",
            "content": "持经不自夸，白玉本无瑕。\r\n若还更道会，碓觜却生花。"
        },
        {
            "title": "应化非真分第三十二",
            "content": "如如皆合道，休向外边讨。\r\n大地作纤尘，万里无茎草。"
        },
        {
            "title": "金刚随机无尽颂·结实分主",
            "content": "建业萧梁子，历劫宗心祖。\r\n志公一会人，显道腾今古。"
        },
        {
            "title": "偈颂十四首",
            "content": "不因孤露妄难休，大□既成难悉婺。\r\n江烟梅雨却知音，□出头人有可极。\r\n师子见，无畏力。\r\n满目相知不相识，枯木寒灰唯我知。\r\n浩浩资深源汲汲，翘松野鹤表吾师。\r\n吾师心兮心掌寂，常寂光中饶益人。"
        },
        {
            "title": "颂古九十八首",
            "content": "举得分明和得亲，通方岂欲自瞒人。\r\n只要真底无丝隔，状若千灯一室明。"
        },
        {
            "title": "金刚随机无尽颂·能净业障分第十六",
            "content": "君看莲出水，万物安堪比。\r\n居尘不染尘，欲界行禅理。"
        },
        {
            "title": "题宝塔",
            "content": "塔本无缝，真如不动。\r\n说此经处，涌出虚空。\r\n释迦多宝，听说如梦。\r\n东西无二，见见不同。\r\n无刹不收，无色不融。\r\n层层落落，光影重重。\r\n恒河沙劫，尽入其中。\r\n三世诸佛，一法身通。\r\n针劄不入，寿量无穷。\r\n目连舍利，常隐於中。\r\n阿育王像，妙色金容。\r\n天龙八部，万亿灵通。\r\n擎山持杵，遍满虚空。\r\n护持礼塔，摧灭魔踪。\r\n显正宝塔，八面玲珑。\r\n水火不坏，障毗岚风。\r\n众生见者，永脱樊笼。\r\n信者施者，功德不空。\r\n无住布施，福德无穷。\r\n住相布施，犹滞途中。\r\n诸化子等，无功之功。\r\n成如是塔，标指宗风。\r\n空劫坏时，此塔不溶。\r\n劫火洞然，体若虚空。\r\n究竟涅槃，应时体用。\r\n逗机应化，无法不同。\r\n皇图永固，舜雨尧风。\r\n郡邑宰僚，禄位高崇。\r\n万民快乐，五谷盈丰。\r\n狼烟自息，瑞气和浓。\r\n性相平等，含灵体同。\r\n世出世间，色不异空。\r\n稽首如南，礼塔事终。\r\n乾道四年，戊子季冬。\r\n南泉慈化，肃老遗风。\r\n法界有情，一切珍重。"
        },
        {
            "title": "颂十玄谈·祖意",
            "content": "三贤尚未明斯旨，羊鹿牛车孩子戏。\r\n数墨巡行枉用功，假立名为乾慧地。"
        },
        {
            "title": "金刚随机无尽颂·叹仰流通",
            "content": "共喜免竛竮，超越生死名。\r\n将虚却作实，以平报不平。"
        },
        {
            "title": "颂证道歌·证道歌",
            "content": "一性圆通一切性，观君莫犯西天令。\r\n至道无难嫌简择，杜口毗耶元不证。"
        },
        {
            "title": "金刚随机无尽颂·庄严净土分第十",
            "content": "曾无一法侵，心外更无心。\r\n月冷空当午，松寒露满襟。"
        },
        {
            "title": "十二时歌",
            "content": "鸡鸣丑，飞空著地波波走。\r\n演若达多再得头，依前不换旧时首。\r\n无不无，有不有，\r\n有无不到休开口。拈槌竖拂有谁知，\r\n逐迹寻臊真猎狗。"
        },
        {
            "title": "颂十玄谈·转位",
            "content": "无明山中作云雷，闪电霞光灿不开。\r\n霹雳一声山岳震，曼拿大士笑咍咍。"
        },
        {
            "title": "金刚随机无尽颂·威仪寂静分第二十九",
            "content": "无所从来去，法身非住处。\r\n弃满十方空，言说非本据。"
        },
        {
            "title": "颂证道歌·证道歌",
            "content": "自从顿悟了无生，动寂无非共佛行。\r\n人问正因无可表，扬眉之外更无能。"
        },
        {
            "title": "颂证道歌·证道歌",
            "content": "般若锋兮金刚焰，无说无闻非顿渐。\r\n倚开长放白毫光，祈雨祈晴无不验。"
        },
        {
            "title": "金刚随机无尽颂·如法受持分第十三",
            "content": "当何奉此经，直千金□□。\r\n诸佛从此出，十地尚魂惊。"
        },
        {
            "title": "颂证道歌·证道歌",
            "content": "降龙钵，解虎锡，\r\n也是如来随事立。显权就实化众生，\r\n究竟皆从定慧出。"
        },
        {
            "title": "金刚随机无尽颂·净心行善分第二十三",
            "content": "暖律潜消冻，万国春风动。\r\n柳上一声莺，唤醒轮回梦。"
        },
        {
            "title": "颂古九十八首",
            "content": "迷悟是谁先起立，忘躯失命老婆心。\r\n东西岂离摩耶腹，南北弥纶针不任。"
        },
        {
            "title": "金刚随机无尽颂·无得无说分第七",
            "content": "朝菌荣非速，一念无延促。\r\n超过数量心，智宝非荆玉。"
        },
        {
            "title": "金刚随机无尽颂·叹仰流通",
            "content": "释梵龙天众，憍己加敬重。\r\n悟佛了无生，悟与含灵共。"
        },
        {
            "title": "颂证道歌·证道歌",
            "content": "是则龙女顿成佛，一颗明珠非外物。\r\n南方无垢息光□，亲见灵山分皂白。"
        },
        {
            "title": "应化非真分第三十二",
            "content": "七宝岂齐经，福多不离心。\r\n心心心是佛，何处更堪寻。"
        },
        {
            "title": "赞三十六祖颂",
            "content": "精通无说说，本地亦无生。\r\n无生花满地，本传无尽灯。"
        },
        {
            "title": "无见顶相",
            "content": "无影树下谁相识，瑠璃殿内绝形名。\r\n千岩色□祥光现，万壑松风和没人。"
        },
        {
            "title": "颂石头和尚草庵歌",
            "content": "欲识庵中不死人，几回昏暗又天明。\r\n明暗不来渠不动，周天匝地等空平。"
        },
        {
            "title": "三昧诸颂",
            "content": "出生入死足通神，全体三生父母灵。\r\n不是如来知见力，舍身财命卒难升。"
        },
        {
            "title": "颂证道歌·证道歌",
            "content": "不因讪谤起冤亲，斩却猫儿不作声。\r\n尤赖赵州收得橛，草鞋搭脑笑忻忻。"
        },
        {
            "title": "金刚随机无尽颂·持经功德分第十五",
            "content": "当处即瞿昙，骨董两头提。\r\n头长三尺二，身著七斤衫。"
        },
        {
            "title": "三昧诸颂",
            "content": "千光一合圆如镜，万象森罗影现中。\r\n此光大用如如体，道了桥成风自同。"
        },
        {
            "title": "颂十玄谈·心印",
            "content": "虽知体自虚空性，如理深渊融一镜。\r\n万象森罗没处藏，摩尼离垢当清净。"
        },
        {
            "title": "颂古九十八首",
            "content": "万卷诗书难却易，片衣口饭易却难。\r\n说甚须弥和芥子，堂堂体露指风旛。"
        },
        {
            "title": "金刚随机无尽颂·能净业障分第十六",
            "content": "持诵心无辍，不事闲言说。\r\n夜夜礼观音，水裹捞明月。"
        },
        {
            "title": "颂证道歌·证道歌",
            "content": "数他珍宝有何益，倚门傍户痴心急。\r\n被伊轻贱且无言，衣裹明珠犹未识。"
        },
        {
            "title": "颂古九十八首",
            "content": "赵州火急要人成，大众浑无半眼窥。\r\n骑个金毛游物外，南泉滴滴意深深。"
        },
        {
            "title": "颂证道歌·证道歌",
            "content": "火裹生莲终不坏，念念劳生不自在。\r\n彼既丈夫我亦然，舍短从长无罣碍。"
        },
        {
            "title": "行住坐卧三十二颂",
            "content": "如今无缝古棱层，透石穿云度有生。\r\n普纳众缘无住著，状如一室百千灯。"
        },
        {
            "title": "赞三十六祖颂",
            "content": "迦那提波针投钵，深契无相心解脱。\r\n辨因木耳再来人，巧幻不亏於毫末。"
        },
        {
            "title": "金刚随机无尽颂·知见不生分第三十一",
            "content": "能有几人知。鼓是两头皮，\r\n禾山打不迷。道吾闻举笏，"
        },
        {
            "title": "李光远宅籴米",
            "content": "堪笑南泉老古锥，住山情况了无依。\r\n解使木人来买米，和光风月正先知。\r\n奇奇，柳眼桃腮总是机。\r\n寸草不生千万里，出门春色供依依。\r\n痴痴，三千不惜换骊珠。\r\n若问普庵来意处，光明遍匝体如如。"
        },
        {
            "title": "颂证道歌·证道歌",
            "content": "岑崯幽邃长松下，月郎风高寒溜泻。\r\n潺湲古韵实希奇，卖向人前谁著价。"
        },
        {
            "title": "示徒",
            "content": "未得尘劳息，须依善知识。\r\n若肯慈悲学，发愿施心力。\r\n入泥并入水，莫作闲戏剧。\r\n扬眉动目庭，法身无穷极。\r\n於中习懒者，管取没饭吃。\r\n趁队只□饱，披毛无了日。\r\n不信佛乘经，逐末本却失。\r\n咄哉大丈夫，你乘谁气力。\r\n当本无我人，贪忙有何益。\r\n何似歇无明，听吹无孔笛。\r\n五音六律全，皓月悲风寂。\r\n一声宇宙宽，个中闻的实。\r\n和同为智身，无物堪遮窒。\r\n奉劝草木影，闲时急收拾。"
        },
        {
            "title": "颂十玄谈·尘异",
            "content": "丈夫自有冲天志，不著形名非与是。\r\n交彻辉光意气浓，金毛师子真堪畏。"
        },
        {
            "title": "颂证道歌·证道歌",
            "content": "百兽闻之皆脑裂，穿山透石魔群折。\r\n夜来依旧卓长空，饱清风，\r\n漱明月。"
        },
        {
            "title": "颂十玄谈·回机",
            "content": "木人夜半穿靴去，得意生身无住处。\r\n妙用难传妄想立，知君未解通方句。"
        },
        {
            "title": "金刚随机无尽颂·福智无比分第二十四",
            "content": "世界须弥主，法身遍寰宇。\r\n拄地复撑天，切忌知人举。"
        },
        {
            "title": "颂证道歌·证道歌",
            "content": "境静林閒独自游，端威无动体皆周。\r\n元来不管他人事，任彼桥流水不流。"
        },
        {
            "title": "金刚随机无尽颂·大乘正宗分第三",
            "content": "四生空鸟迹，六道无见觅。\r\n十二假因缘，了幻元无识。"
        },
        {
            "title": "颂古九十八首",
            "content": "似水煎茶待故人，知音吃了笑忻忻。\r\n茶水本来无一说，扬眉早是自瞒心。"
        },
        {
            "title": "何叔宜求颂",
            "content": "十力功高谁履践，叔宜重叩普庵门。\r\n玄玄众妙灵知有，自肯唯心闻不闻。\r\n时信金刚通佛慧，情忘想尽合乾坤。\r\n夜月晓风消息满，希夷独步道常存。"
        },
        {
            "title": "颂四宾主",
            "content": "直须认得本来真，智机心知外道人。\r\n联迹不留无对待，乾坤无不是吾身。"
        },
        {
            "title": "颂证道歌·证道歌",
            "content": "法身觉了无一物，入灭降生非出没。\r\n观身实相亦如然，究竟何曾离兜率。"
        },
        {
            "title": "十二时歌",
            "content": "日出卯，斋粥无□心觉饱。\r\n钵盂洗了自闲闲，方信赵州机便巧。\r\n师子见，全牙爪，\r\n惊杀百年老虎豹。捏怪文殊劈脑骑，\r\n二乘皆道庄严好。"
        },
        {
            "title": "颂证道歌·证道歌",
            "content": "上士一决一切了，十二时中常皎皎。\r\n掷剑挥空大丈夫，回头自觉无边表。"
        },
        {
            "title": "颂证道歌·证道歌",
            "content": "多年枉作风尘客，不问东西与南北。\r\n只应好住便安身，闻举汝身心似墨。"
        },
        {
            "title": "颂石头和尚草庵歌",
            "content": "上乘菩萨信无疑，为法忘躯世所希。\r\n粉骨碎身应未报，声闻小果卒难知。"
        },
        {
            "title": "颂证道歌·证道歌",
            "content": "弃有著空病亦然，却将阴入定安禅。\r\n阿赖耶识昆仑藏，万劫顽痴被业缠。"
        },
        {
            "title": "颂古九十八首",
            "content": "妙指闲柴意马师，失之千里费工夫。\r\n佛法不是这道理，拙用金毛作野狐。"
        },
        {
            "title": "颂古九十八首",
            "content": "飞空著地情依识，大地山河情识磨。\r\n色空明暗无相似，挑起蛇时会也麽。"
        },
        {
            "title": "金刚随机无尽颂·非说所说分第二十一",
            "content": "真闻信不猜，无去亦无来。\r\n声闻无见解，人天几万回。"
        },
        {
            "title": "偈颂五首",
            "content": "体得寰中物，忘机自葆光。\r\n老庄言不及，佛祖句难藏。\r\n槁木非成道，灰心岂离忙。\r\n资深无欠少，本有不须忘。"
        },
        {
            "title": "偈颂十四首",
            "content": "若得桥行心亦行，莫教孤负见贫僧。\r\n不因通济何如此，暗室千年忽遇灯。"
        },
        {
            "title": "赞三十六祖颂",
            "content": "阇夜多因地，昔为自在天。\r\n一契无作性，大用得言前。"
        },
        {
            "title": "颂十玄谈·心印",
            "content": "呼为心印早虚言，满目真如自现交。\r\n十二时中无不应，金莺频道柳含烟。"
        },
        {
            "title": "加颂蜀僧雪颂",
            "content": "自有山翁样子存，家传祖代没分文。\r\n南北东西无别有，光明遍照独为尊。"
        },
        {
            "title": "颂证道歌·证道歌",
            "content": "一超直入如来地，自是众生不了利。\r\n行住坐卧总皆真，逐末兴心成执滞。"
        },
        {
            "title": "偈颂十四首",
            "content": "雪人通身却吃骂，兔角拄杖三十下。\r\n龟毛索子钓虚空，道理本来非昼夜。\r\n元不借□□，宝所谁知价。\r\n一道常光即我心，逼寒虚空无缝罅。"
        },
        {
            "title": "颂证道歌·证道歌",
            "content": "利物应机终不吝，毗耶假说众生病。\r\n众生了病即通光，领取旧持元本柄。"
        },
        {
            "title": "加颂蜀僧雪颂",
            "content": "行人到此宜回首，此物元来处处有。\r\n除非自己肯承当，方信境缘无限丑。"
        },
        {
            "title": "行住坐卧三十二颂",
            "content": "引领搬徒访万山，深明下手处艰难。\r\n圆成满目莲宫现，风铎声清意自闲。"
        },
        {
            "title": "颂古九十八首",
            "content": "信地无闲处，知心用不非。\r\n微尘佛国土，妙在一毫厘。\r\n应当知是见，所说但随宜。\r\n古锥无做作，谩把布毛吹。"
        },
        {
            "title": "绍椿行者求颂",
            "content": "假使八千五百岁，绍椿松鹤未为奇。\r\n不若绍明光不变，此中实应出家时。\r\n念道何忧衣食事，千光影裹听莺啼。\r\n闻声一啭浑消息，满目莲花不见枝。"
        },
        {
            "title": "颂三门",
            "content": "道人活计若虚空，应物无心世岂同。\r\n假立化城标宝所，暂时指客怀寰中。"
        },
        {
            "title": "赞三十六祖颂",
            "content": "优波耶鞠多，三昧力降魔。\r\n法传香种子，意气尚周罗。"
        },
        {
            "title": "颂十玄谈·转位",
            "content": "金锁玄关留不住，穿云透石充寰宇。\r\n四时不语信寥寥，万劫超然希伴侣。"
        },
        {
            "title": "颂古九十八首",
            "content": "古今学道与参禅，未谙眼耳妙言诠。\r\n一粒玄沙无住本，时时兴贩海南船。"
        },
        {
            "title": "金刚随机无尽颂·威仪寂静分第二十九",
            "content": "千古任风吹，明月最相宜。\r\n寒鸿云外叫，此意有谁知。"
        },
        {
            "title": "金刚随机无尽颂·法身非相分第二十六",
            "content": "如来一念周，无尽意风流。\r\n丰干骑老虎，沩山跨水牛。"
        },
        {
            "title": "赞三十六祖颂",
            "content": "马鸣分身百亿，论数玄诠无极。\r\n六通三昧降魔，不用色声气力。"
        },
        {
            "title": "偈颂三十首",
            "content": "今日不知来日事，贪嗔痴爱度朝昏。\r\n披毛戴角更相互，岂识修真般若门。"
        },
        {
            "title": "行住坐卧三十二颂",
            "content": "扁鹊卢医速退边，大家饱吃普庵圆。\r\n解冤释结消诸病，感应无方不用钱。"
        },
        {
            "title": "颂证道歌·证道歌",
            "content": "依在心，殃在身，\r\n汝身非与我同真。臭烂腥臊无用处，\r\n识神沈劫堕迷津。"
        },
        {
            "title": "金刚随机无尽颂·大乘正宗分第三",
            "content": "欲说宗乘正，不落凡兼圣。\r\n有无俱不到，截断邪师柄。"
        },
        {
            "title": "颂证道歌·证道歌",
            "content": "常独行，常独步，\r\n步步不离佛国土。不曾见有一众生，\r\n皆入无余涅磐户。"
        },
        {
            "title": "颂古九十八首",
            "content": "玄沙大用，雪峰三弄。\r\n大地山河，六遍震动。"
        },
        {
            "title": "颂古九十八首",
            "content": "未解空时决定疑，速教归去莫令迟。\r\n诸方罕辨无声句，师子还生师子见。"
        },
        {
            "title": "信士画真请赞",
            "content": "法空为座，金刚为体，\r\n板如痴脱空无底。信心无二，\r\n吞山纳水。"
        },
        {
            "title": "颂古九十八首",
            "content": "驴嘶马唤不回头，古佛光中未肯休。\r\n解道探机无别物，相逢聊示指端头。"
        },
        {
            "title": "化米",
            "content": "当关击破黄金锁，佛与众生无两个。\r\n全提吞尽十方空，万亿龙天为护佐。\r\n雪歌独唱古峰头，风月溪山同赞和。\r\n从来经阐在当人，密赖知音共扬播。\r\n共扬播，非彼我，\r\n一钵千家崇善果。直叩维摩不二门，\r\n狭路相逢休放过。"
        },
        {
            "title": "颂证道歌·证道歌",
            "content": "一颗圆光非内外，镇海明珠今尚在。\r\n仰山不敢自埋藏，问著灵知当不昧。"
        },
        {
            "title": "颂证道歌·证道歌",
            "content": "去圣远兮邪见深，祖师肚裹觅知音。\r\n两个禅僧相借问，旧时佛法不如今。"
        },
        {
            "title": "学无学颂一十五首",
            "content": "尝闻学道不依形，道不依形不离形。\r\n不离不依犹寐语，寻思寐语本天真。"
        },
        {
            "title": "颂石头和尚草庵歌",
            "content": "石头和尚草庵歌，试问参方会世麽。\r\n千万莫将茅瓦比，离钩三寸绰清波。"
        },
        {
            "title": "睹弟子作颂题窗乃续韵警之",
            "content": "饶舌刀，刀不透，\r\n临窗一语更离披。侬家自有同风事，\r\n千里无来却肯伊。"
        },
        {
            "title": "颂证道歌·证道歌",
            "content": "了知生死不相关，却把虚空作鼓挽。\r\n打者甚多闻者少，禾山老汉实无端。"
        },
        {
            "title": "颂十玄谈·一色",
            "content": "明月芦花不似他，於中一气逼天罗。\r\n涅槃影裹无相识，鼻孔辽天笑大歌。"
        },
        {
            "title": "颂证道歌·证道歌",
            "content": "吾早年来积学问，冲风冒雨多迷闷。\r\n一到曹溪更不疑，方知往昔虚劳顿。"
        },
        {
            "title": "宣说神咒",
            "content": "痴人著色又扣声，岂解圆音不可听。\r\n自古迄今宣不断，到家方觉少知音。"
        },
        {
            "title": "加颂蜀僧雪颂",
            "content": "百千方便一乾坤，得者还须皂白分。\r\n珠体未明成五色，举头鹞子过罗村。"
        },
        {
            "title": "颂证道歌·证道歌",
            "content": "犹如仰箭射虚空，力尽无功到底空。\r\n如何得似三平老，聊闻看箭劈开胸。"
        },
        {
            "title": "颂证道歌·证道歌",
            "content": "宗迹通，说亦通，\r\n两处由来剑刃锋。八还要义漫天诀，\r\n七处徵心理一同。"
        },
        {
            "title": "颂证道歌·证道歌",
            "content": "欲得不招无间业，对镜无心心自歇。\r\n何须苦苦外驰求，灵光独耀如明月。"
        },
        {
            "title": "行住坐卧三十二颂",
            "content": "百里千乡信未圆，到来空爇一寻烟。\r\n我今朝夕时闻见，粉骨碎身报未全。"
        },
        {
            "title": "颂证道歌·证道歌",
            "content": "真不立，妄本空，\r\n劝君贼过莫施弓。越古超今无可有，\r\n纤毫窒碍不能通。"
        },
        {
            "title": "颂证道歌·证道歌",
            "content": "二十八代西天记，祖祖相传无别智。\r\n唐朝八定四空禅，有为不达真空位。"
        },
        {
            "title": "赞三十六祖颂",
            "content": "迦毗摩罗师，外道成正真。\r\n了斯第一义，非故亦非新。"
        },
        {
            "title": "三昧诸颂",
            "content": "空色无边际，离垢摩尼圆。\r\n能依实相用，助发有龙天。"
        },
        {
            "title": "颂石头和尚草庵歌",
            "content": "万般解，笔写石镌处处卖。\r\n不将一字与人依，露迥迥兮赤洒洒。"
        },
        {
            "title": "颂古九十八首",
            "content": "洞山活计未全包，太老赞龟罕辨爻。\r\n有物先天非相貌，岂干动用色相交。"
        },
        {
            "title": "颂证道歌·证道歌",
            "content": "非但空摧外道心，人天归仰□至今。\r\n求男乞女头头应，动乐歌欢用我声。"
        },
        {
            "title": "偈颂三十首",
            "content": "腊月三十夜，髑髅自相骂。\r\n阎老索饭钱，汝等怕不怕。\r\n龟毛敲兔角，五彩虚空画。\r\n正当恁麽时，摩尼谁著价。\r\n大年初一日，道闲却成急。\r\n自拜梦中人，妄想从谁立。\r\n唯我知不知，今古希相识。\r\n张三李四歌，草木空祗揖。\r\n日月转眼睛，历劫不曾停。\r\n三贤与十圣，枉费苦精神。\r\n常思达磨老，九年守少林。\r\n如今意不尽，瓦砾即真金。"
        },
        {
            "title": "颂证道歌·证道歌",
            "content": "但自怀中解垢衣，威音王佛汝须知。\r\n忆前妙得犹为二，何况今时说是非。"
        },
        {
            "title": "金刚随机无尽颂·离相寂灭分第十四",
            "content": "忻悲泪湿巾，忆昔枉精神。\r\n今朝闻道矣，夕死也甘心。"
        },
        {
            "title": "颂十玄谈·回机",
            "content": "再三捞摝始方知，捉影逃形也太痴。\r\n行眼大悲分得半，维摩老汉始全提。"
        },
        {
            "title": "颂证道歌·证道歌",
            "content": "即是如来真实相，闹市卓牌标榜样。\r\n子湖狗子咬三关，未透玄机招业障。"
        },
        {
            "title": "赞护教",
            "content": "给孤施地，慈化为尊。\r\n护人成佛，功德奚论。"
        },
        {
            "title": "金刚随机无尽颂·无得无说分第七",
            "content": "溟鲲运不赊，大地一微沙。\r\n更有九万里，依旧入芦花。"
        },
        {
            "title": "金刚随机无尽颂·如法受持分第十三",
            "content": "善现重伸请，妙悟心清醒。\r\n实扣此经名，岂欲谈虚境。"
        },
        {
            "title": "偈颂三十首",
            "content": "显老明禅，入理深渊。\r\n文殊为体，妙用普贤。\r\n凤山得旨，妙契南源。\r\n三株树下，坐断云烟。\r\n金刚作眼，鼻孔辽天。\r\n言谈讽咏，草木皆鲜。\r\n钦风久矣，偶睹惠然。\r\n如天甘露，沃我心田。\r\n希有希有，世外金仙。\r\n老婆心切，示我窥鞭。\r\n自知本有，久被尘缠。\r\n普光明殿，海印俱全。\r\n弥勒阁中了，了了何言。\r\n常在不欠，触目无边。\r\n一毫头上，妙绝偏圆。\r\n含融法界，本体现前。"
        },
        {
            "title": "颂十玄谈·达本",
            "content": "勿於中路事空王，赞火还须金色光。\r\n烧却三千并世界，死中得活也无方。"
        },
        {
            "title": "大众仰观",
            "content": "多身一体少人知，不体无空自执迷。\r\n除非妙达斯三昧，个裹圆观始不疑。"
        },
        {
            "title": "学无学颂一十五首",
            "content": "周岁孩儿八十翁，若观老少绝宗风。\r\n众生世界本无有，妙在当人一性中。"
        },
        {
            "title": "赞三十六祖颂",
            "content": "无事商那和，翛然了义多。\r\n是法不可说，转念摩噜陀。"
        },
        {
            "title": "金刚随机无尽颂·无法可得分第二十二",
            "content": "为无所得耶，穷理绝纤瑕。\r\n不可得中得，无碍亦无遮。"
        },
        {
            "title": "颂证道歌·证道歌",
            "content": "优游静坐野僧家，懒出廛中露爪牙。\r\n莫怪道人无可有，清风横点白云茶。"
        },
        {
            "title": "颂古九十八首",
            "content": "自昧灵兴怕黑风，向他直道转盲聋。\r\n声中露体希人会，药山紫玉意和同。"
        },
        {
            "title": "颂证道歌·证道歌",
            "content": "本元自性天真佛，一体无边含万物。\r\n迷时只道有西天，悟来当甚乾萝卜。"
        },
        {
            "title": "彭心斋讳逢源自作颂呈师师於一句下加三句",
            "content": "中有居士，吞光饮露。\r\n无相光中有相身，无明路上无生路。"
        },
        {
            "title": "金刚随机无尽颂·持经功德分第十五",
            "content": "功德无边量，不及如回向。\r\n回向理不如，妄想颠倒诳。"
        },
        {
            "title": "金刚随机无尽颂·离色离相分第二十",
            "content": "头头见佛身，元是本来人。\r\n棒打不回头，照灵非故新。"
        },
        {
            "title": "颂十玄谈",
            "content": "一一，恰似太虚经鸟迹。\r\n色即是空空不空，度日长吹无孔笛。"
        },
        {
            "title": "颂石头和尚草庵歌",
            "content": "世人住处我不住，布施生天终陷坠。\r\n灵光独耀更无余，未达凡夫开眼睡。"
        },
        {
            "title": "赞三十六祖颂",
            "content": "降生月氏国，名鸠摩罗多。\r\n宿乘尊者记，不二阿弥陀。"
        },
        {
            "title": "颂证道歌·证道歌",
            "content": "了了见，无一物，\r\n唯有天真一如佛。普贤腹裹接观音，\r\n善财稽首称奇特。"
        },
        {
            "title": "颂十玄谈·玄机",
            "content": "迢迢空劫勿能收，非相非名触处周。\r\n罔象无心珠自现，何劳汩没外驰求。"
        },
        {
            "title": "金刚随机无尽颂·庄严净土分第十",
            "content": "昔日然灯所，见闻非我语。\r\n方成授记因，达道超今古。"
        },
        {
            "title": "颂十玄谈·达本",
            "content": "却叹回时鬓似霜，眉毛眼睫放毫光。\r\n从前无理今皆道，笑指泥途七宝装。"
        },
        {
            "title": "四字书窗以印实相",
            "content": "实离贯穿理不俱，一人直下体同渠。\r\n久停顽坐邪思起，返谤如来正觉虚。"
        },
        {
            "title": "金刚随机无尽颂·一体同观分第十八",
            "content": "潭容万像沉，识水悟心深。\r\n堂裳空界月，痴猿彻夜寻。"
        },
        {
            "title": "颂证道歌·证道歌",
            "content": "水是捉月争拈得，渠应不苟诸颜色。\r\n吴道僧繇画不成，痴猿彻夜空拿搦。"
        },
        {
            "title": "偈颂三十首",
            "content": "空花水月，一纳无余。\r\n迷时四生六道，悟时一颗明珠。"
        },
        {
            "title": "颂十玄谈·玄机",
            "content": "灵然一句超群象，不落圣几无伎俩。\r\n长笑一声烟雾宽，含虚寂照亡思想。"
        },
        {
            "title": "偈颂十四首",
            "content": "大家同受用此且富贵，不妨普庵一穴真风水。\r\n乾坤巽，本无位。\r\n二十四向绝遮栏，非舌头人云心地。\r\n也无贱，也无贵，\r\n眼耳鼻舌通身意。无限山人不识龙，\r\n从前总是虚劳费。千峰万峰连不断，\r\n左右逢源无别水。荣华富贵几遭埋，\r\n益子荫孙无变已。蓦直下，\r\n无忌讳，司马头陀没意智。\r\n随机设化谩留名，个个趁獐失即麂。\r\n更迷已，寒静清明争挂纸。\r\n岂知空界现圆融，不顾浅深捞水底。"
        },
        {
            "title": "行住坐卧三十二颂",
            "content": "火出木烬灰烟灭，黑白无纤可作师。\r\n喻若春风融腊雪，普令冷暖□偏枯。"
        },
        {
            "title": "学无学颂一十五首",
            "content": "戴起枯髅撞眼晴，烧香设拜甚精勤。\r\n一盲引众谁人会，赚误世间多少人。"
        },
        {
            "title": "衲衣示众",
            "content": "一个闲身包万有，不能自把著针缝。\r\n众缘聚衲须微细，妙相庄严一大通。\r\n下下针锋无不实，条条线贯不空空。\r\n连天铺地山和水，一合圆成始脱笼。\r\n更有一般奇物处，岩前枯木笑春风。"
        },
        {
            "title": "颂十玄谈·达本",
            "content": "堪嗟去日颜如玉，常和白云空裹宿。\r\n千回万匝只如然，寥寥独唱无生曲。"
        },
        {
            "title": "颂证道歌·证道歌",
            "content": "不是山僧逞人我，此事元来无两个。\r\n教诠十八不共法，共不共时是什么。"
        },
        {
            "title": "赞达磨",
            "content": "妙契触目菩提，谁观达磨西归。\r\n只是老胡捏怪，好与三十竹篦。\r\n试问参方知不知，狂书早自落便宜。"
        },
        {
            "title": "金刚随机无尽颂·一体同观分第十八",
            "content": "明月尚孤吟，松风似海音。\r\n海枯终见底，人死不知心。"
        },
        {
            "title": "金刚随机无尽颂·知见不生分第三十一",
            "content": "如来重举问，不得等闲论。\r\n众生习气深，免堕三乘分。"
        },
        {
            "title": "颂十玄谈·祖意",
            "content": "灵机争堕有无功，色空犹未达空空。\r\n空色本无权立号，无名全体露金风。"
        },
        {
            "title": "金刚随机无尽颂·净心行善分第二十三",
            "content": "菩提元等平，摩尼一颗明。\r\n非色非非色，了自本无名。"
        },
        {
            "title": "金刚随机无尽颂·法界通花分第十九",
            "content": "法界是檀那，人天福德魔。\r\n力尽箭还坠，依前入爱河。"
        },
        {
            "title": "金刚随机无尽颂·无为福胜分第十一",
            "content": "施心超刹宝，晴空日杲杲。\r\n幽独迥无私，至今漫百草。"
        },
        {
            "title": "颂证道歌·证道歌",
            "content": "万两黄金也消得，道人有甚相交涉。\r\n家中祖代没分文，广度河沙三界客。"
        },
        {
            "title": "颂证道歌·证道歌",
            "content": "从来蹭蹬觉虚行，不辞山远与深坑。\r\n一担须弥难放下，爱观峰顶秀崚嶒。"
        },
        {
            "title": "金刚随机无尽颂·化无所化分第二十五",
            "content": "杯涵落广弓，疑蛇病腹中。\r\n一切著眼坏，谁肯学真空。"
        },
        {
            "title": "颂证道歌·证道歌",
            "content": "未了吾今为君决，一字不留无可说。\r\n耀古腾今彻底辉，不离当体常光洁。"
        },
        {
            "title": "颂证道歌·证道歌",
            "content": "幻化空身即法身，且无分别与缘情。\r\n青青翠竹无非相，郁郁黄花搭地灵。"
        },
        {
            "title": "颂古九十八首",
            "content": "麟德殿光充六合，君臣和会少知音。\r\n老婆饶舌重重举，杜口难开意气深。"
        },
        {
            "title": "颂证道歌·证道歌",
            "content": "饥逢王膳不能餐，百品千般耀目间。\r\n将谓君家亲用底，谁知益我自生难。"
        },
        {
            "title": "颂证道歌·证道歌",
            "content": "江月照，松风吹，\r\n不是渠浓更是谁。参禅学道波波走，\r\n岂知自有颗明珠。"
        },
        {
            "title": "颂证道歌·证道歌",
            "content": "六般神通空不空，眼耳鼻舌身意同。\r\n无皮鼓子教谁打，古今分付与雷公。"
        },
        {
            "title": "颂古九十八首",
            "content": "一拨眉毛露眼睛，只伤底许没瞳人。\r\n灯笼开口呵呵笑，衲僧和梦蹈车轮。"
        },
        {
            "title": "颂古九十八首",
            "content": "何处无云不是门，藏锋不露理难论。\r\n雪峰未尽玄沙意，惹得村人村又村。"
        },
        {
            "title": "金刚随机无尽颂·一合相理分第三十",
            "content": "有为皆纪梦，无为常不动。\r\n可惜这圆光，把与髑髅弄。"
        },
        {
            "title": "颂古九十八首",
            "content": "无相光中罕遇人，恐参未彻滞疑情。\r\n横推直截何干碍，碾出灵明耀日新。"
        },
        {
            "title": "金刚随机无尽颂·福智无比分第二十四",
            "content": "无为福胜田，顿觉如来禅。\r\n阿鼻刹那灭，八万及四千。"
        },
        {
            "title": "颂证道歌·证道歌",
            "content": "吾早曾经多劫修，大通智胜本因周。\r\n困何佛法不现前，为伊不荐混迷流。"
        },
        {
            "title": "颂石头和尚草庵歌",
            "content": "吾结草庵无宝贝，日劫相陪谁晓会。\r\n只缘穷子不归家，未免出头来捏怪。"
        },
        {
            "title": "颂证道歌·证道歌",
            "content": "建立幢，立宗旨，\r\n语默风云处处是。莫言止道有曹溪，\r\n失汝元常何益利。"
        },
        {
            "title": "信士画真请赞",
            "content": "苍天苍天。悟无生法，\r\n谈不说禅。开两片皮，\r\n括地该天。如何是佛，\r\n十万八千。"
        },
        {
            "title": "颂证道歌·证道歌",
            "content": "一切水月一月摄，翳眼盲夫胡指决。\r\n都卢只这一心光，年年来叫桃花月。"
        },
        {
            "title": "金刚随机无尽颂·一体同观分第十八",
            "content": "室内千灯晃，佛有何形状。\r\n如净琉璃中，内现真金相。"
        },
        {
            "title": "行住坐卧三十二颂",
            "content": "了身如幻向谁言，运水搬柴化有缘。\r\n忽遇浴室人指水，轻清妙触转光鲜。"
        },
        {
            "title": "颂证道歌·证道歌",
            "content": "貌悴骨刚人不顾，唯驾一乘称广度。\r\n谁人肯上此莲舟，独畅清风明月赋。"
        },
        {
            "title": "颂证道歌·证道歌",
            "content": "寂灭性中莫问觅，恰似他乡迷路客。\r\n东西南北总无知，祗个无知大奇特。"
        },
        {
            "title": "颂十玄谈·还源",
            "content": "宾主穆时全是妄，相逢迎送分阶巷。\r\n老胡不识警梁王，宝积摩尼欢喜藏。"
        },
        {
            "title": "行住坐卧三十二颂",
            "content": "心地光明净土圆，一切人见我无言。\r\n只拈扫帚东西拨，震动三千及大千。"
        },
        {
            "title": "颂证道歌·证道歌",
            "content": "不可毁，不可赞。\r\n迩古迄今光灿烂。镇州萝卜大三斤，\r\n桶裹水兮钵裹饭。"
        },
        {
            "title": "赞三十六祖颂",
            "content": "马驹踏杀天下人，且有什麽相交涉。\r\n云作枝竿云作花，妙光圆寂含空劫。"
        },
        {
            "title": "行住坐卧三十二颂",
            "content": "几番舒卷济群迷，马祖升堂百丈知。\r\n由是那时通一红，而今收放莫令迟。"
        },
        {
            "title": "信士画真请赞",
            "content": "此法身，无变坏，\r\n鼻孔裹许藏三界。水月空花点不成，\r\n非相光中常自在。"
        },
        {
            "title": "题三门",
            "content": "无门为法门，无入是真入。\r\n君礼信佛心，有为皆不及。\r\n舍财离相契无生，天耳廓通尘不立。"
        },
        {
            "title": "达理歌",
            "content": "普庵识心达理，不是胡言乱语。\r\n教化三千大千，个个透泥入水。\r\n应无所住生心，更不祭神拜鬼。\r\n时中净念法身，何假烧钱化纸。\r\n不被邪魔所惑，各各尽淘真理。\r\n亦非夜聚晓散，亦不远寻山水。\r\n亦不发愿烧香，亦不弃离妻子。\r\n不咽众生血味，便敬六亲九祖。\r\n誓不饮酒猖狂，不入牢狱苦楚。\r\n见利便不干心，处处如钦父母。\r\n你争无明人我，我自无可作做。\r\n修桥补路随缘，身作山河国土。\r\n供养大地含灵，上愿皇图永固。\r\n时时风调雨顺，日日民歌乐舞。\r\n皆因自性天真，永不入他门户。\r\n如今一物无求，不著邪魔祛使。\r\n不离当处湛然，运水搬柴佛事。\r\n何须找铙击钹，岂用槌钟击鼓。\r\n饶舌合掌归依，早被参方取怒。\r\n只心普遍莲花，何异西方净土。\r\n自古本自无迷，今本何曾有悟。\r\n设有三乘五教，也似添盐和酣。\r\n生死涅槃如梦，佛说无所作做。\r\n更问达磨西来，他亦别无门路。\r\n直指人心是佛，不可更移一步。\r\n才有丝发是非，便入魔家邪户。\r\n死中得活之人，诸佛龙天守护。\r\n斩钉截铁丈夫，这个凡夫了事。\r\n如今人赞神钦，万劫群灵仰慕。\r\n到此若不回心，岂识摩尼宝库。\r\n自利利他不竭，经劫且无怕怖。\r\n披云啸月吟古风，透石穿山谈正法。\r\n只个心如巧画师，只个身如无缝塔。\r\n东村老婆是我娘，爷是南门张大伯。"
        },
        {
            "title": "金刚随机无尽颂·无得无说分第七",
            "content": "南泉中水草，古锥更老倒。\r\n放却鼻头绳，四天无处讨。"
        },
        {
            "title": "颂证道歌·证道歌",
            "content": "语默动静体安然，谢三抛下钓鱼船。\r\n刚道参方不出岭，痴人犹尚走如烟。"
        },
        {
            "title": "颂十玄谈·玄机",
            "content": "撒手那边千圣外，见知不与凡同会。\r\n高峰绝顶棹孤舟，海裹炉焚烟自在。"
        },
        {
            "title": "金刚随机无尽颂·无法可得分第二十二",
            "content": "信知如是是，如是是非是。\r\n真如无是非，咄哉休瞌睡。"
        },
        {
            "title": "皆遍示现",
            "content": "春有百花冬有雪，夏有凉风秋有月。\r\n若无一事挂心头，个裹无私真廓彻。"
        },
        {
            "title": "颂古九十八首",
            "content": "镜含世界几千春，非相非形假立名。\r\n汩没未尝离镜体，怜生谁合饮光人。"
        },
        {
            "title": "颂证道歌·证道歌",
            "content": "觉即了，不施功，\r\n绕旋三匝耻卢公。虽留一宿非他得，\r\n自己灵光本廓通。"
        },
        {
            "title": "赞护教",
            "content": "以南权正，无心应物。\r\n威德标宗，不可轻忽。"
        },
        {
            "title": "金刚随机无尽颂·一合相理分第三十",
            "content": "方得契如如，倒骑三脚驴。\r\n踏翻毗卢顶，露出一文殊。"
        },
        {
            "title": "金刚随机无尽颂·依法出生分第八",
            "content": "宝施三千界，住相终成坏。\r\n离相达无余，此是空知解。"
        },
        {
            "title": "金刚随机无尽颂·法界通花分第十九",
            "content": "不辞山路远，要见唐朝面。\r\n对面也不识，谁知者方便。"
        },
        {
            "title": "十二时歌",
            "content": "晡时申，衙鼓冬冬妙意新。\r\n括地该天人不会，如飘野马入迷津。\r\n不敢相，勿疏亲，\r\n露体堂堂绝翳尘。屠儿一念无诸业，\r\n龙女逡巡作佛身。"
        },
        {
            "title": "送米与百丈颂",
            "content": "百丈孤支入道林，真如不动意难寻。\r\n道人相见非来往，语默全彰亘古今。\r\n近日庐陵亲得价，一时分付老婆心。"
        },
        {
            "title": "颂证道歌·证道歌",
            "content": "莫将管见谤苍苍，井底蛙牛逞巨江。\r\n乾坤大地一只眼，用来还似一毫芒。"
        },
        {
            "title": "颂证道歌·证道歌",
            "content": "取舍之心成巧伪，只应步步踏阴坑。\r\n大光普照盲无识，非时不共野狐争。"
        },
        {
            "title": "颂古九十八首",
            "content": "经入藏，禅归海，\r\n普愿灵，正常在。\r\n除非道满月圆人，共话同知非向背。"
        },
        {
            "title": "偈颂三十首",
            "content": "捏不成团拨不开，何须南岳又天台。\r\n六根门首无人用，惹得胡僧特地来。"
        },
        {
            "title": "示杨仲质",
            "content": "谁识一微尘，於中藏本佛。\r\n时时常放光，照烛一切物。\r\n只许信心人，在处无轻忽。\r\n这回味未应，不离金刚骨。\r\n逢本分钳锤，煆成非外物。"
        },
        {
            "title": "颂证道歌·证道歌",
            "content": "入海算沙徒自困，无本随商过海门。\r\n眼睹千珍并万宝，归来不得一文分。"
        },
        {
            "title": "颂石头和尚草庵歌",
            "content": "饭了从容图睡快，杲日丽天无可晒。\r\n薄{左卑右刂}轻雾没虚空，饱塞虚空全不奈。"
        },
        {
            "title": "颂证道歌·证道歌",
            "content": "三岁便能大哮吼，文殊也道难征斗。\r\n遑遑权托罽宾牵，如今脱体无人守。"
        },
        {
            "title": "颂证道歌·证道歌",
            "content": "证实相，无人法，\r\n不用尺刀并寸甲。魔军尽总证菩提，\r\n大地须弥一芥纳。"
        },
        {
            "title": "颂石头和尚草庵歌",
            "content": "中下闻之必生怪，泥有著无生死快。\r\n改头换面者还来，历劫茫茫虚受罪。"
        },
        {
            "title": "颂证道歌·证道歌",
            "content": "逆行顺行天莫测，邓隐峰破禅规则。\r\n丛林动念几千般，倒立归真谁胜得。"
        },
        {
            "title": "行住坐卧三十二颂",
            "content": "千百年前老古锥，锄山钁圃示箴规。\r\n蛇儿挑起无人会，直截横抛更勿疑。"
        },
        {
            "title": "赞三十六祖颂",
            "content": "庄严圣王子，僧回号难提。\r\n弃国避世荣，便入三摩底。"
        },
        {
            "title": "李总干遗诗十四句师於一句之下加颂七句",
            "content": "朝朝去礼拜，谁识丹霞在。\r\n打倒木佛烧，院主反招罪。\r\n得相而无相，参方会不会。\r\n如来非大身，老卢快踏碓。"
        },
        {
            "title": "金刚随机无尽颂·正信希有分第六",
            "content": "绣谷花争发，黄鸟声清滑。\r\n伤嗟今古人，错七更错八。"
        },
        {
            "title": "赞三宝",
            "content": "迷悟本同光，信时无隐藏。\r\n幻空如梦体，三昧觉华王。"
        },
        {
            "title": "三昧诸颂",
            "content": "大虚涂毒鼓，有病闻皆愈。\r\n无病闻皆死，死了却苏来，\r\n谁会辜负你。"
        },
        {
            "title": "金刚随机无尽颂·正信希有分第六",
            "content": "青山无限好，自是人颠倒。\r\n四时勿变迁，不著从人讨。"
        },
        {
            "title": "偈颂三十首",
            "content": "颠倒梦想忽然破，直入孤峰常独坐。\r\n不曾相见与相亲，祗麽巍巍迎达磨。\r\n东西露柱满添汤，南北石头快推磨。\r\n到与不到俱吃茶，万里清风同唱和。\r\n快活快活也大哥，达磨达磨真老婆。\r\n多时寻觅觅不见，却来草裹念摩诃。\r\n几年相伴急走过，新罗低头觅不见，\r\n举首又蹉过。今日无知知，\r\n不是强扬播。若有知知者，\r\n未免番成祸。四七二三不立形，\r\n历劫三祗祗这个。从古迄今食不餐，\r\n肚胀气均常不饿。伤嗟捉月夜猿痴，\r\n往复疲劳多退堕。不知古佛只传心，\r\n除了此心无别可。师子子，\r\n不消多，直下无心唱哩啰。\r\n拈却眼来作鼻孔，呵呵大笑探禅河。\r\n无量劫来风泡子，至今汩没和巴歌。\r\n稽首宝积佛，敬礼阿弥陀。\r\n普庵此来无个事，大家相劝演若多。\r\n元来不识头依旧，何须苦苦更波波。"
        },
        {
            "title": "行住坐卧三十二颂",
            "content": "夜静风悲人悄悄，众缘事办寂寥寥。\r\n趺坐结跏云汉定，谁知卧月忽明朝。"
        },
        {
            "title": "颂证道歌·证道歌",
            "content": "比来尘镜未曾磨，多口雪峰大老婆。\r\n漏泄天机光觌面，痴猿犹自漉清波。"
        },
        {
            "title": "金刚随机无尽颂·结实分主",
            "content": "能执般若锋，发信力难穷。\r\n岂羡金轮位，只乐佛心通。"
        },
        {
            "title": "金刚随机无尽颂·非说所说分第二十一",
            "content": "若言佛有说，执指为真月。\r\n月指两俱迷，昧修多罗□。"
        },
        {
            "title": "颂古九十八首",
            "content": "净名也好吃棒，爱弄心肝五脏。\r\n除非到裹脱顽机，不消一句超无量。"
        },
        {
            "title": "一一光明",
            "content": "日月灯光未足奇，若逢肉眼转迷痴。\r\n恒沙眷属光无二，万亿龙天守护持。"
        },
        {
            "title": "行童搬土",
            "content": "童子聚沙为佛塔，而今搬土岂无功。\r\n忽然觉后知非土，当处回头识本宗。\r\n老僧念你善根微，所以教伊不失时。\r\n朝歌暮击三摩地，不久迷开解我机。"
        },
        {
            "title": "示徒",
            "content": "我有陀罗名解脱，在在处处和尘拨。\r\n莫令拨著个风夫，何用剃头并展钵。\r\n咦，连妻带子庞居士，\r\n一时成佛都包括。妄心不灭祸难除，\r\n任向祈求卜大虚。了道不消多语话，\r\n当轩自有颗明珠。半夜三更莫费油，\r\n澄潭捉月几时休。冬年莫惹红尘客，\r\n家道安然体自周。寄语门徒诸弟子，\r\n得心安乐外何求。"
        },
        {
            "title": "颂证道歌·证道歌",
            "content": "空拳指上生实解，巡行数墨看经快。\r\n圆蟾光体指俱迷，枉入三途虚受罪。"
        },
        {
            "title": "金刚随机无尽颂·持经功德分第十五",
            "content": "门前废草庵，平常不离方。\r\n失却庵中主，犹是雅郎当。"
        },
        {
            "title": "金刚随机无尽颂·净心行善分第二十三",
            "content": "是法无高下，纯一非昼夜。\r\n无故亦无新，非真亦非假。"
        },
        {
            "title": "颂十玄谈·尘异",
            "content": "万法泯时全体现，大似金刚经百练。\r\n定光溶烁绝纤埃，只眼圆明何用见。"
        },
        {
            "title": "颂证道歌·证道歌",
            "content": "定慧圆明不滞空，黄幡直下起清风。\r\n当时不得印宗老，卢能有过且无功。"
        },
        {
            "title": "学无学颂一十五首",
            "content": "五家示派乱纵横，未到玄门语默争。\r\n诳谤自招无间业，直须全体坠深坑。"
        },
        {
            "title": "赞三宝",
            "content": "圆光应现无心物，大地山河恰似无。\r\n骊珠一颗非非相，信者权将作画图。"
        },
        {
            "title": "颂证道歌·证道歌",
            "content": "六代传衣天下闻，参禅学道□纷纷。\r\n争似丹霞烧木佛，傍观赤烂堕幽昏。"
        },
        {
            "title": "应化非真分第三十二",
            "content": "无相中为人，天鼓发音声。\r\n汝等诸天人，昔为地狱身。"
        },
        {
            "title": "赞三宝",
            "content": "直指人心亲见佛，何劳打瓦作龟爻。\r\n一片白云横谷口，几多归鸟尽迷巢。"
        },
        {
            "title": "颂古九十八首",
            "content": "万仞峰撑没底船，凭知有点海中灯。\r\n六月卧冰铺瑞雪，大笑三声作麽生。"
        },
        {
            "title": "颂证道歌·证道歌",
            "content": "寻师访道为参禅，先将鼻孔与人穿。\r\n大喝一声三日困，尘毛犹挂曲床边。"
        },
        {
            "title": "金刚随机无尽颂·无为福胜分第十一",
            "content": "万物阵刍狗，灵鉴无能守。\r\n我尚不可得，非我何可有。"
        },
        {
            "title": "颂十玄谈·还源",
            "content": "还乡曲调如何唱，蝶拍莺歌大道场。\r\n唯有禾山解打鼓，金牛作舞也寻常。"
        },
        {
            "title": "金刚随机无尽颂·化无所化分第二十五",
            "content": "调御无他念，万行俱无欠。\r\n只是老婆心，三乘分顿渐。"
        },
        {
            "title": "颂古九十八首",
            "content": "披云带雨凤翔来，住色依声眼不开。\r\n那个不曾通线缝，徒奔南岳往天台。"
        },
        {
            "title": "颂古九十八首",
            "content": "没眼休谈见药山，免将明暗警盲参。\r\n特牛生子犹为易，石女生儿岂似凡。\r\n孤明独朗光无二，只恐痴猿搅碧潭。"
        },
        {
            "title": "偈颂三十首",
            "content": "若无一切心，何用一切法。\r\n佛说一切法，为除一切心。\r\n若人解实相，於中无虚诳。\r\n说与不说同，是师名最上。\r\n实相未全融，语默空花同。\r\n而复结空果，后进不能通。\r\n何故不能通，缘师指落空。\r\n依妄不归实，师子堕邪宗。\r\n二妄相依堕，带累千万个。\r\n因人一道虚，契类皆招祸。\r\n不了却自心，只管说他过。\r\n将谓佛法僧，也似陈行货。\r\n倒床吃不得，苦痛忍难过。\r\n晓夕无把捉，又见火轮磨。\r\n始悔我自错，无福转加祸。\r\n未得将为得，未证将为证。\r\n妄想一刹那，果招沙劫病。\r\n皆是自欺心，不依佛慧命。\r\n六度未能圆，五戒犹未定。\r\n口说一切无，贪嗔转增盛。\r\n人问道如何，胡应全无性。\r\n此不见性种，三界魔民虫。\r\n众生若遭遇，万劫堕贫穷。\r\n自坏他亦坏，自聋他亦聋。\r\n自堕彼亦堕，自空彼亦空。\r\n究竟还如佛，万像一镜中。\r\n若能如是解，可表警凡笼。"
        },
        {
            "title": "偈颂三十首",
            "content": "闲步游南陌，惟便野兴多。\r\n傍花看蝶舞，近柳听莺歌。"
        },
        {
            "title": "颂十玄谈·心印",
            "content": "无心犹隔一重关，滞寂沉空也大难。\r\n啼问阿娘谁是母，闲云溪水笑潺潺。"
        },
        {
            "title": "颂证道歌·证道歌",
            "content": "大千沙界海中沤，何必春风更点头。\r\n雪夜一枝浑漏泄，速传驿马进王侯。"
        },
        {
            "title": "颂证道歌·证道歌",
            "content": "弹指圆成八万门，有无无有岂堪论。\r\n假设千经并万论，直应迦叶不闻闻。"
        },
        {
            "title": "金刚随机无尽颂·净心行善分第二十三",
            "content": "莫要问前程，何方不现成。\r\n动用语默处，不欠一微针。"
        },
        {
            "title": "颂十玄谈·祖意",
            "content": "回途石马出纱笼，嘶起寰中雨后风。\r\n吹散暮运孤月朗，危峦烟寺一声钟。"
        },
        {
            "title": "谢戴安抚书院额",
            "content": "普庵以此香，回向大居士。\r\n幻尽觉圆者，妙意难遮覆。\r\n惠我二笔端，三昧非迷悟。\r\n世间岂识知，何处寻门户。\r\n六字光慈化，千古人钦慕。\r\n象出普庵名，天龙常守护。\r\n法本付贤侯，利益何穷数。\r\n伤嗟逐末流，忙忙失元路。\r\n千里万里体无间，世世世间非我所。\r\n谢安抚，云轩密布巴陵时，\r\n愿长青眸垂一顾。"
        },
        {
            "title": "十二时歌",
            "content": "人定亥，坠石痴人犹捣碓。\r\n忽然舂出古菱花，照地照天无向背。\r\n今时人，会不会，\r\n未了先须除渴爱。情忘想尽至无依，\r\n体若虚空非内外。"
        },
        {
            "title": "行住坐卧三十二颂",
            "content": "将勤补拙入厨中，不问青泥事事充。\r\n拾得寒山明此意，如今成佛满虚空。"
        },
        {
            "title": "金刚随机无尽颂·妙行无住分第四",
            "content": "妙行无拘执，三界非出入。\r\n相对且无言，巍巍独足立。"
        },
        {
            "title": "金刚随机无尽颂·标经题目",
            "content": "般若真微妙，无相为宗要。\r\n无住元为体，十方皆昭耀。\r\n研穷理趣长，堆卷积山冈。\r\n言言不及，一口吸西江。\r\n方言称智慧，真人本无位。\r\n出入面门间，参方还了利。\r\n喻法比金刚，万邪岂可当。\r\n不坏超今古，日久共行藏。\r\n彼岸波罗蜜，清光穿白日。\r\n镜中不乱光，虚空无鸟迹。\r\n经文华贯行，破有作法王。\r\n连年心苦念，不悟枉时光。\r\n谁知远烟浪，孤帆一片张。\r\n穿却虚空鼻，不著更参详。\r\n别有好思量，满目足风光。\r\n钓船依旧放，不见谢三郎。"
        },
        {
            "title": "金刚随机无尽颂·如理实见分第五",
            "content": "如来非所说，要解无说说。\r\n将无闻为闻，方达西来诀。"
        },
        {
            "title": "颂证道歌·证道歌",
            "content": "大施门开无拥塞，何须远劫方修得。\r\n只要无心直下休，一颗圆光非异色。"
        },
        {
            "title": "颂古九十八首",
            "content": "鼻孔辽天老古锥，入泥入水惊贫儿。\r\n死中得活机锋疾，不断玄风彻紫微。"
        },
        {
            "title": "金刚随机无尽颂·一相无相分第九",
            "content": "一来兼不返，我道也担板。\r\n超凡越圣时，脑后方开眼。"
        },
        {
            "title": "颂古九十八首",
            "content": "知有之人不出头，涅槃光裹度春秋。\r\n一条水牯金穿鼻，万劫逍遥得自由。"
        },
        {
            "title": "颂证道歌·证道歌",
            "content": "今日分明须剖析，天临日照融光碧。\r\n担板玄沙不许名，从古至今无影迹。"
        },
        {
            "title": "颂石头和尚草庵歌",
            "content": "住庵人，体露堂堂非故新。\r\n毫发有差魔道种，一尘不立妙通真。"
        },
        {
            "title": "颂十玄谈",
            "content": "演演，莫执文书案上殿。\r\n教人戒定慧坚牢，知见解脱堂堂显。"
        },
        {
            "title": "纸被歌训行童",
            "content": "一片白云挂在身，披时不许染红尘。\r\n轻罗细想应难比，重锦寻思未可亲。\r\n岂非颜色白如玉，成现都卢只一幅。\r\n红窗妖艳见低头，六贼三尸尽降伏。\r\n日充衣，夜得盖，\r\n不长不短也不大。世人问我何处寻，\r\n蔡伦弟子将来卖。买得将来披，\r\n不许邪魔罔两知。解向市廛遮云雨，\r\n要与闲人隔是非。纵颠狂，\r\n任落魄，披入村中人恶恶。\r\n直饶紫绶与金章，我也未肯轻轻博。"
        },
        {
            "title": "颂证道歌·证道歌",
            "content": "师子吼，无畏说，\r\n巍巍不动威光摄。十方法界现全身，\r\n且无伴侣相交涉。"
        },
        {
            "title": "颂证道歌·证道歌",
            "content": "莽莽荡荡招殃祸，佛宝金轮翻铁磨。\r\n十波罗蜜变洋铜，饱吃多餐应不饿。"
        },
        {
            "title": "颂证道歌·证道歌",
            "content": "直截根源佛所印，三界虚出失性命。\r\n印泥印水印虚空，盲参佩印成心病。"
        },
        {
            "title": "颂四宾主",
            "content": "直下无君回避处，声色全彰第一义。\r\n取相凡夫承不知，顿悟圆音方了利。"
        },
        {
            "title": "金刚随机无尽颂·离相寂灭分第十四",
            "content": "支解不生嗔，语默自忻忻。\r\n深知无相貌，木石表虚形。"
        },
        {
            "title": "颂证道歌·证道歌",
            "content": "非不非，是不是，\r\n是非不入三摩地。一念普观无量劫，\r\n无去无来亦无住。"
        },
        {
            "title": "金刚随机无尽颂·正信希有分第六",
            "content": "戒福修持众，罕得无心用。\r\n众生肉为菜，讲论喧天鬨。"
        },
        {
            "title": "金刚随机无尽颂·结实分主",
            "content": "劈开三十二，金点琉璃器。\r\n灿烂烁光辉，谁解分明契。"
        },
        {
            "title": "金刚随机无尽颂·威仪寂静分第二十九",
            "content": "欲明三界主，莫信邪师语。\r\n说有有无时，道在未相许。"
        },
        {
            "title": "金刚随机无尽颂·叹仰流通",
            "content": "钦闻如是经，遍吉示知音。\r\n天上及地下，尽属法王心。"
        },
        {
            "title": "颂证道歌·证道歌",
            "content": "体若虚空勿涯岸，通身是口说得半。\r\n三种病人也会医，灯笼露柱常相伴。"
        },
        {
            "title": "颂十玄谈·还源",
            "content": "明月堂前枯梅华，太阳门下雪交加。\r\n宝楼阁裹多怪败，达哩摩尼吽{左口右发}吒。"
        },
        {
            "title": "放光和来",
            "content": "主伴重重绝世伦，今朝即是旧时人。\r\n迷悟是谁堪话会，姚黄魏紫一般春。"
        },
        {
            "title": "颂十玄谈·转位",
            "content": "优钵罗花火裹开，方知达磨不虚来。\r\n夜来一霎清明雨，万卉千葩胜剪裁。"
        },
        {
            "title": "与王巡检",
            "content": "达磨非为后，瞿昙未是先。\r\n当来无量劫，懒翁得自然。"
        },
        {
            "title": "金刚随机无尽颂·持经功德分第十五",
            "content": "持经力荷担，忘机越圣几。\r\n深心奉尘刹，古佛共同参。"
        },
        {
            "title": "彭心斋讳逢源自作颂呈师师於一句下加三句",
            "content": "光大深渊，匝地周天。\r\n常忆江南三月裹，鹧鸪啼处百花鲜。"
        },
        {
            "title": "颂石头和尚草庵歌",
            "content": "此时山僧都不会，犹若太虚无内外。\r\n临时机化即非真，□取驰求还自背。"
        },
        {
            "title": "买油",
            "content": "三百六十斤油，何须苦苦问他求。\r\n心光廓彻灯何用，水草无心若画牛。\r\n五味舌头无足日，煎熬煮炙几时休。\r\n功辨斯成无点染，西江一口绝纤流。"
        },
        {
            "title": "颂证道歌·证道歌",
            "content": "不见一法即如来，万机顿绝笑咍咍。\r\n将军战马今何在，野草闲花满地开。"
        },
        {
            "title": "金刚随机无尽颂·善现起请分第二",
            "content": "菩提无相貌，凡夫多变豹。\r\n不落堕野狐，不昧犹成罩。"
        },
        {
            "title": "擎山持杵",
            "content": "擎山抱岳疾如风，持杵拈槌解脱空。\r\n世间有相非身大，须弥总纳一尘中。"
        },
        {
            "title": "金刚随机无尽颂·究竟无我分第十七",
            "content": "沩山牛加字，鼻孔皆相似。\r\n牧人执杖看，免惹闲公事。"
        },
        {
            "title": "颂证道歌·证道歌",
            "content": "五阴浮云空去来，自是凡夫眼不开。\r\n烂煮坚冰充午膳，熟煎雪块作油{左饣右追}。"
        },
        {
            "title": "颂证道歌·证道歌",
            "content": "何表无生慈忍力，洞庭撞倒虚空吃。\r\n不留丝发与人知，摩诃般若波罗蜜。"
        },
        {
            "title": "颂证道歌·证道歌",
            "content": "波离萤光增罪结，却把小乘文句说。\r\n疑心到此转怀惶，莫怪经非人自拙。"
        },
        {
            "title": "偈颂十四首",
            "content": "实相无空无不空，将不空执尚违宗。\r\n一多无位谁分别，万象森罗一镜中。\r\n庵本无庵开不开，灵知自性即如来。\r\n寻源穷处烟霞伴，南岭风光近日回。\r\n上无片瓦下无锥，被喧卜静了无依。\r\n多求欲叩无心者，既了无心岂是非。\r\n若将色见普庵人，未免随流不契津。\r\n千里无来同受用，纵横妙用自家珍。\r\n莫怪渠侬不出头，了心非相永无求。\r\n相逢谁觉梦不梦，浪静闲乘般若舟。"
        },
        {
            "title": "学无学颂一十五首",
            "content": "病在已而过在师，脱师离已闷胡芦。\r\n从前学解皆忘却，撞头磕脑愈心粗。"
        },
        {
            "title": "学无学颂一十五首",
            "content": "休道这边与那边，得时何更有枯偏。\r\n有为皆是梦，梦中明白体如然。"
        },
        {
            "title": "偈颂五首",
            "content": "南山北岭如父母，张三李四皆佛祖。\r\n随时只个无著相，许你住山一鈯斧。"
        },
        {
            "title": "金刚随机无尽颂·知见不生分第三十一",
            "content": "真如实不如，万法了无依。\r\n钟中无鼓响，不堕往来机。"
        },
        {
            "title": "金刚随机无尽颂·不受不贪分第二十八",
            "content": "不应贪福德，强接无生客。\r\n闻声恰似聋，见声非外色。"
        },
        {
            "title": "偈颂三十首",
            "content": "乍雨乍晴宝象明，东西南北乱云深。\r\n失珠无限人遭劫，幻应权机为汝清。"
        },
        {
            "title": "颂古九十八首",
            "content": "仰之弥高，赞之弥坚。\r\n瞻之在后，忽然在前。\r\n石头重举，隐峰无言。\r\n若更不会，三千大千。"
        },
        {
            "title": "颂十玄谈·祖意",
            "content": "祖意如空不是空，鹏程九万力唯风。\r\n若非风体空何用，体得无空道自通。"
        },
        {
            "title": "颂古九十八首",
            "content": "口说难穷意普通，世间希有义和同。\r\n三春万卉皆含笑，装点繁花只一风。"
        },
        {
            "title": "大圆智镜",
            "content": "普庵非相亦非名，达本忘情不见人。\r\n孤月全收无意识，桂轮独耀绝纤尘。\r\n三祗一念汤消雪，万行须臾火烁冰。\r\n到此何劳声色问，共君本自镜圆明。\r\n若将铜器作天真，背黑面青赚学人。\r\n本性如空含万物，妙明寂照岂容尘。\r\n山河石壁三春雾，空色全彰六月冰。\r\n智自圆明非我所，不拘日月定光明。"
        },
        {
            "title": "颂十玄谈·转位",
            "content": "剑树刀山喝使摧，十波罗蜜印灵台。\r\n光轮无尽奚边表，不是贪嗔根得来。"
        },
        {
            "title": "金刚随机无尽颂·如法受持分第十三",
            "content": "休擎日下灯，髑髅照路行。\r\n一日皮相离，零落撒荒坑。"
        },
        {
            "title": "颂古九十八首",
            "content": "个中须得意，□□又生疑。\r\n本不假修造，识破现圆如。"
        },
        {
            "title": "颂四宾主",
            "content": "主中宾，近日门风革故新。\r\n相见相闻俱不谬，时时笑觉梦中神。"
        },
        {
            "title": "赞三十六祖颂",
            "content": "曹溪一滴水，周匝无余欠。\r\n孤峰绝顶浪滔天，大洋海裹金刚焰。"
        }
    ]
}