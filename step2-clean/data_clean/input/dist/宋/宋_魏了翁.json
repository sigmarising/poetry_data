{
    "dynasty": "宋",
    "author": "魏了翁",
    "intro": "魏了翁（1178—1237） 字华父，邛州蒲江（今属四川）人。庆元五年（1199）进士。授签书剑南西川节度判官。以亲老乞补外任，出知嘉定府。后辞官，筑室白鹤山下，授徒讲学，称鹤山先生。嘉定末，任起居郎。理宗朝，官直学士院，累擢端明殿学士，同签书枢密院事，督视江淮京淮军马。曾上边防十事。不久，召还。后改任湖南、浙东，福建安抚使。以资政殿学士、奉大夫致仕。卒谥文靖，追赠秦国公。理学家、文学家。能诗词，善属文，其词语意高旷，风格或清丽，或悲壮。著有《鹤山集》，《九经要义》、《古今考》、《经史杂钞》、《师友雅言》等，词有《鹤山长短句》。",
    "items": [
        {
            "title": "北郊劳农归路五十六言",
            "content": "方春不及与劭农，十月郊行劳岁功。\r\n因记旱云占晻溘，更愁霖雨曈曨。\r\n田苗粒粒祈禳里，民命丝丝叹恨中。\r\n忧国原丰虽我志，更须人事与天通。"
        },
        {
            "title": "次肩吾庆生日韵",
            "content": "山中兀兀不知年，但数前山{上艹下戾}火然。\r\n人笑腰无金可佩，我忻胫与玉俱全。\r\n圣贤面目昼三接，简册期程日九迁。\r\n此事知心君有几，不妨相伴各童颠。"
        },
        {
            "title": "次韵德先步月答所问语",
            "content": "霁月光湓浦，吟风归洛京。\r\n迥无纤霭翳，千古识真清。"
        },
        {
            "title": "约许侍郎诸公酒半宋正仲至自都城",
            "content": "人生能得几回别，一别公来四千日。\r\n我骑紫马出行春，公指黄扉入当夕。\r\n谁知行止不关人，解后天涯复同席。\r\n方看紫陌烂红英，忽复浓阴颗青实。\r\n断霞明空白日静，过雨穿林乱云湿。\r\n如梦如梦梦邪非，曰归曰归归未得。\r\n僰南山崒东流断，关西云霾北风急。\r\n酒逢故人一吸易，语及新事百忧集。\r\n麻问吾归将何归，梓州遂州有何择。\r\n况有青山老居士，千骑东来闯然入。\r\n更得可人高帝孙，又忻未至临邛客。\r\n尽判三日作狂酲，要话十年胸愊塞。"
        },
        {
            "title": "夏至日祀阏伯于开元宫前三日省中斋宿三首",
            "content": "书生只惯野人庐，谁识潭潭省府居。\r\n独坐黄昏谁是伴，紫微阁上四厨书。"
        },
        {
            "title": "沪帅曹太博生日四首",
            "content": "十年更瑟不曾调，百载张弓未肯弨。\r\n随事提撕民受赐，宁论外服与王朝。"
        },
        {
            "title": "和靖州判官陈子从山水图十韵·山堂旷望",
            "content": "山堂有何观，四时互兴歇。\r\n万物随天根，东生复西灭。"
        },
        {
            "title": "题贾伯用大龙阡",
            "content": "积薪寝火汉公卿，烂额焦头城郭臣。\r\n新沔精神开白日，三泉血泪湿初春。\r\n旧闻撇难须男子，谁识先机有妇人。\r\n添入开禧忠义传，似将笄珥易冠巾。"
        },
        {
            "title": "青玉峡",
            "content": "一派泉声万古悬，观澜叹逝意悠然。\r\n须知大化无穷已，莫赋银河落九天。"
        },
        {
            "title": "和虞退夫韵",
            "content": "醵酒成懽似旅酬，偶然解后得英游。\r\n却因乐极生良感，今夜蟾光照几州。"
        },
        {
            "title": "送杨仲博归蜀",
            "content": "江头送客雪初晴，木叶脱尽山空明。\r\n天高地迥着行客，昂昂野鹤相似清。\r\n晓空霜唳三两声，扶木枝上阳乌惊。\r\n岂无枯蚓若残粒，宁肯挽首鸡鹜争。\r\n伊人伊人此为客，不是伊人招不得。\r\n固有比邻不往来，那能万里相追逐。\r\n沪涪江上初戒舟，荆江夏簟赤壁秋。\r\n长江镜滑无纤滓，致君肝鬲尔许侔。\r\n竟成何事客先发，赢得满头桩岁月。\r\n丈夫身在复何忧，莫作无相见期别。"
        },
        {
            "title": "和靖州判官陈子从山水图十韵·雨后观瀑",
            "content": "泽气蒸前山，起自肤寸微。\r\n竞看千丈瀑，不悟片云飞。"
        },
        {
            "title": "费参政挽诗",
            "content": "曲突有危虑，扣阍无隐表。\r\n挥戈群啄害，断鞅一精诚。\r\n斩错终何补，征辽祸已成。\r\n惟公独知我，劝主不言兵。"
        },
        {
            "title": "李参政约至井监偶得三绝",
            "content": "不乘轞轞上公车，轧轧肩舆两仆夫。\r\n世道险夷随所遇，车中只是旧时吾。"
        },
        {
            "title": "题沈氏书堂",
            "content": "吴兴沈声甫，示我书堂图。\r\n枕松被修竹，带江衿浮屠。\r\n堂上新牙签，吞天禄石渠。\r\n出受山水谒，入与圣贤俱。\r\n儿辈纷华悦，子独文字娱。\r\n是心傥无斁，已足光韩畲。\r\n吾闻学者事，穷理以返初。\r\n为人只禽犊，鑽纸成蠹鱼。\r\n勉哉师友功，千载沈氏书。"
        },
        {
            "title": "送杜兵侍以华文待制知遂宁府",
            "content": "敝貂冲寒马声湿，余杭门外送归客。\r\n去年曾送六朱幡，今年又送四千石。\r\n更有三令相后先，采不盈筐去如织。\r\n蒙蒙风雪人气薄，漠漠烟尘剑花蚀。\r\n独立长空倚天壁，几度乞归归未得。\r\n贰卿荦荦天与姿，不肯随俗相脂韦。\r\n声名早落虞舜聪，霞裾云佩明春晖。\r\n虞舜已死不复返，云埋苍梧天地悲。\r\n万物兴歇各有期，人生出处宁无时。\r\n揽裾结佩下霄汉，苟得吾志官无卑。\r\n史臣昨侍玉皇案，爱民一语何孜孜。\r\n原公领此深长思，民力竭矣谁其知。\r\n更须同志共此事，则公且去吾亦归。"
        },
        {
            "title": "次韵虞退夫除夕七绝句",
            "content": "已是秋阴误有年，泰交倏变震乘乾。\r\n阿香夜夜惊春梦，推出新悲上鬓边。"
        },
        {
            "title": "赐冠帔杨氏挽诗",
            "content": "严霜六月降，老干四时春。\r\n事阅三朝旧，年开九秩新。\r\n母孙相与命，辈行独斯人。\r\n蹇我幽忧久，伤心倍等伦。"
        },
        {
            "title": "即席和丁首帅送行诗韵",
            "content": "眼明织翠剪新诗，勉我当今尚可为。\r\n知觉斯民知觉我，溺饥天下溺饥谁。\r\n志亨不管身穷达，谊正宁论效疾迟。\r\n倒尽玉瓶谈未了，沙头忍泪与君辞。"
        },
        {
            "title": "再用韵",
            "content": "规摹广大理精微，天末行云鉴里飞。\r\n莫把空言看简册，更知实理在宫闱。"
        },
        {
            "title": "次韵李参政秋怀十绝",
            "content": "书棚尚有送春诗，由见秋风满范围。\r\n夜雨床头多酿酒，天边一舸有人归。"
        },
        {
            "title": "讲筵侍立三首",
            "content": "御前亲赐密云龙，讲罢分行帝在中。\r\n起揖坐尝还再拜，侍臣趋出辇还宫。"
        },
        {
            "title": "致政宋君挽诗",
            "content": "窗寒研冷一生酸，坎止流行百念宽。\r\n剑骑已荒江北草，简编归伴室中兰。\r\n孰痴孰觉从渠看，真是真非只我观。\r\n掩泪方相人已矣，广平遗录仅留残。"
        },
        {
            "title": "袁都官同前韵赋二诗一间问易边赋唐律二章索",
            "content": "一天西雨又东晴，唤作阴晴雨不成。\r\n朝睡着人浑未觉，鸣嘤枝上一声声。\r\n\r\n【注释】：【原题】：\r\n袁都官同前韵赋二诗一间问易边赋唐律二章索奏劄录本"
        },
        {
            "title": "题梓潼庙",
            "content": "士生一切果何事，道丧千年不得传。\r\n富贵熏天随手尽，词华盖世为人妍。\r\n直将了了圣贤质，只办区区文字缘。\r\n神为斯人扶正学，试教梦者一醒然。"
        },
        {
            "title": "虞万州妻赵安人挽诗二首",
            "content": "妇言加妇德，公子嫁公孙。\r\n澹泊於心慊，纷华入耳烦。\r\n晋秦称区国，韩姞烂盈门。\r\n乃与其夫子，十年江上村。"
        },
        {
            "title": "次韵李参政湖上杂咏录寄龙鹤坟庐",
            "content": "圣死微言湮，千载迷津涯。\r\n浮骖遍八极，日暮犹伊鸦。\r\n大道如掌平，人苦不识家。"
        },
        {
            "title": "再用韵",
            "content": "晓看红日上霜威，夜按苍龙运九畿。\r\n独抱孤衷竟谁识，前山阴斂又扬挥。"
        },
        {
            "title": "八月七日被命上会稽沿途所历拙於省记为韵语",
            "content": "越台雨壑压层巅，下有蓬莱镇越颜。\r\n拄笏正当秦望岭，绕城总号会稽山。\r\n\r\n【注释】：【原题】：\r\n八月七日被命上会稽沿途所历拙於省记为韵语以记之舟中马上随得书不复叙次"
        },
        {
            "title": "将至古渝虞宪以三绝同端午节见寄用韵为谢",
            "content": "鬓边忧绪已千端，谁唤扁舟下濮干。\r\n落日明舡剑如电，勇心触拨到楼兰。"
        },
        {
            "title": "次韵史少庄竹醉日移竹",
            "content": "猩屐常为醉魂役，骊珠适与睡时丁。\r\n外物移人每如此，人心可使不长醒。"
        },
        {
            "title": "西叔兄生日",
            "content": "上寿班齐日未升，风廊露幙立公卿。\r\n亲闻商略西南彦，争说高家好弟兄。"
        },
        {
            "title": "绩和李参政湖上杂咏",
            "content": "阴阳互推移，气数有信屈。\r\n涧松发贞姿，庭梅睟生色。\r\n虽无桃李容，桓桓保终吉。"
        },
        {
            "title": "次韵薛秘书见遗玉臂格谢书则堂扁额",
            "content": "人心之精微，未动孰为判。\r\n邪正介然形，君子小人断。\r\n熙熙大雅歌，洋洋关雎乱。\r\n或觇时安乐，或识世屯难。\r\n是惟言出口，矧复书脱腕。\r\n至著恢人文，至微极幽赞。\r\n或者藏其心，外饰徒璀璨。\r\n谁知敬肆间，德之所聚散。\r\n卓或符溪老，吾道资御捍。\r\n万殊错揉中，独识一理贯。\r\n反躬事省察，愤世兴寤汉。\r\n揭堂阐斯则，绝识陋秦汉。\r\n於余或有所，相谓画可玩。\r\n无物报琼瑶，作诗附笔谏。"
        },
        {
            "title": "李季允作吞云楼索诗和总漕韵答之",
            "content": "举头无语望天高，有许功夫岁月惂。\r\n万灶貔貅仰膏雨，百年事业倚江涛。\r\n云横紫逻忧千绪，露立苍生命一毛。\r\n昨夜西风弦月魄，可能无梦到神皋。"
        },
        {
            "title": "嘉泰二年题资州醮坛山星斗阁对是同王资州贾",
            "content": "天磨团团任往还，莫将止处认兼山。\r\n水归寒谷斂秋练，木落前峰明晓鬟。\r\n天度已归参井后，日行又值斗箕间。\r\n若知此处真消息，血气浮名总是閒。\r\n\r\n【注释】：【原题】：\r\n嘉泰二年题资州醮坛山星斗阁对是同王资州贾大安杨季持诸公登山用前韵"
        },
        {
            "title": "约眉之寓公饮郡圃梅下分韵得动字",
            "content": "穷阴雕残年，小雨杂寒冻。\r\n野迥山色枯，木落天宇空。\r\n殷勤玉雪友，岁岁管宾送。\r\n孤标耿黄昏，清艳横螮蝀。\r\n从渠忌皎洁，孱颜立孤耸。\r\n半年簿书尘，閒杀果下鞚。\r\n林端划见之，撩我泼春瓮。\r\n芳菲恼不彻，喜与良友共。\r\n花光留夕阴，鸟语嘎清哢。\r\n群芳去无踪，生意正坌涌。\r\n因怀武陵日，岁上西湖冢。\r\n粲粲万玉妃，萧萧守翁仲。\r\n谁知落天涯，惠然复我从。\r\n暗香疏影句，为我作诗供。\r\n心事炯如霜，客游恍成梦。\r\n岁穷万物息，谁此役群动。\r\n会取春风心，处处得日用。"
        },
        {
            "title": "次韵李参政和薛秘书诗见寄",
            "content": "书来寄我薛公诗，磊落襟期尉我思。\r\n所谓伊人在空谷，公侯逸豫镇无期。"
        },
        {
            "title": "次韵丁大监见怀",
            "content": "见惯不惊如四时，流光任逐鬓蓬飞。\r\n日从南去老龙蛰，火向西流玄鸟归。\r\n荷子感时堂蟋蟀，移书劳我室伊威，\r\n益嗟往日无良友，四十八年成一非。"
        },
        {
            "title": "沪贡士二十人端平元年手书增郡国贡士员沪增",
            "content": "皎日中天万国明，恢恢贤路庆端平。\r\n月正元日下书诏，二十六人登姓名。\r\n西泽射陈狸首节，东廉歌奏鹿鸣声。\r\n谬侯何幸身为驾，要示周行玉女成。\r\n\r\n【注释】：【原题】：\r\n沪贡士二十人端平元年手书增郡国贡士员沪增二人是岁贡于东西路转运司者各二人以五月庚戌寮吏宴于郡之正牙歌鹿鸣以遣之"
        },
        {
            "title": "次韵外舅杨崇庆以诗相招三首",
            "content": "寄语荷郎且缓开，山中衣制要君裁。\r\n不随褦襶势去，待学山阴乘兴来。"
        },
        {
            "title": "张运判□□之母吕宜人挽诗",
            "content": "锦乡閒日月，象服俨山河。\r\n富贵吾无羡，平反尔几何。\r\n相依在岁晚，不竞得天多。\r\n欲报无终极，悲风振蓼莪。"
        },
        {
            "title": "恭挽宁宗皇帝",
            "content": "玉册宗昭考，宁王德比纯。\r\n宫庭天事业，庙室祖精神。\r\n遣奠俄廞马，书言痛获麟。\r\n人穷天亦慼，雨雪故连春。"
        },
        {
            "title": "题潼川贾伯用崇雅合出入体",
            "content": "寒乡晚学恨无书，亦有藏书不若无。\r\n谩把词章作禽犊，或{左犹右赞}文字等虫鱼。\r\n新签三万几成肆，拄腹五千犹类厨。\r\n崇雅主人来索句，谩哦七字劝踌躇。"
        },
        {
            "title": "次韵荆门张守寺簿见寄诗韵张守以制司调民筑",
            "content": "书来寄我赋归辞，谅子知其不可为。\r\n{左角右戢}{左角右戢}牛羊刍牧隘，{聱去耳加口}{聱去耳加口}鸿雁稻粱衰。\r\n有饥有溺己饥溺，后觉后知谁觉知。\r\n细玩海州三奏藁，前贤风味俨重窥。\r\n\r\n【注释】：【原题】：\r\n次韵荆门张守寺簿见寄诗韵张守以制司调民筑城申朝廷制司缴纳告敕不原仕"
        },
        {
            "title": "肩吾摘傍梅读易之句以名吾亭且为诗惟发之用",
            "content": "三时收功还朔易，百川斂盈归海{外广内逆去辶}。\r\n谁将苍龙挂秋汉，宇宙中间卷无迹。\r\n人情易感变中化，达者常观消处息。\r\n向来未识梅花时，绕溪问讯巡檐索。\r\n绝怜玉雪倚横参，又爱青黄弄烟日。\r\n中年易里逢梅生，便向根心见华实。\r\n候虫奋地桃李妍，野火烧原葭菼茁。\r\n方从阳壮争门出，直待阴穷排闼入。\r\n随时作计何大痴，争似此君藏用密。\r\n人官天地命万物，二实五殊根则一。\r\n囿形辟盍浑不知，知把真诚作空寂。\r\n亭前拟绘九老图，付与人间子云识。\r\n\r\n【注释】：【原题】：\r\n肩吾摘傍梅读易之句以名吾亭且为诗惟发之用韵答赋"
        },
        {
            "title": "李参政折赠黄香梅与八咏俱至用韵以谢",
            "content": "和羹心事岁寒姿，若弟风标舍更谁。\r\n谩道色轻花更艳，几成涂抹水边枝。"
        },
        {
            "title": "赵德安挽诗",
            "content": "甲甲露布告诛曦，丙戌巴台已磔禧。\r\n或谓禄媭非汉患，谁知田李遗唐危。\r\n安州得祸闻人说，荆莫上功惟我知。\r\n三十三年旧寮友，朔风吹泪读残碑。"
        },
        {
            "title": "送黄宜州之郡",
            "content": "皇帝亲政之初旬，史臣了翁侍严宸。\r\n宜州太守当就国，袖出谏疏前开陈。\r\n炎荒僻在飞燕外，陛下一眎同吾仁。\r\n毋云指搐非害事，往往四体为不信。\r\n臣请选侯如中州，更饬肤使时咨询。\r\n但令正身以率下，炎荒虽远畿甸均。\r\n皇帝雇谓汝可往，布宣德意安吾民。\r\n黄君下殿再拜谢，尽以圣训关史臣。\r\n史臣拜手笔之册，以君所闻还赠君。\r\n维今贪竞羽成俗，公私已屈忧方新。\r\n纪纲法令不敢知，恃以立国维苍旻。\r\n苍旻茫茫不可问，人情忻戚天笑颦。\r\n原君体此深长思，便以圣训书诸绅。\r\n心诚求之莫非事，子苟不欲民无贫。"
        },
        {
            "title": "张通判挽诗",
            "content": "规摹都水监，文采白云卿。\r\n奕叶皆华贯，夫君独屏星。\r\n滋滋熙世学，蔼蔼擅诗声。\r\n耆老彫零尽，从谁正典刑。"
        },
        {
            "title": "生日和辛江陵即席韵",
            "content": "有生同得本来公，凛凛渊冰保降衷。\r\n多愧行年称有子，长怀当日谢无功。\r\n羁踪不称歌三拜，浅量难堪酒一中。\r\n饮尽玉瓶天地阔，不各身客楚台风。"
        },
        {
            "title": "绩和李参政湖上杂咏",
            "content": "晋当胡运衰，万世先黜陟。\r\n当时望尘友，有识所愤疾。\r\n云何祖士稚，不似刘越石。"
        },
        {
            "title": "用黄侍郎韵题宇文发运瑞萱亭二首",
            "content": "花长鄂鄂自相亲，枝叶根心一气春。\r\n认得个中真血脉，孝慈天分匪由人。"
        },
        {
            "title": "次韵苏和甫雨后观梅",
            "content": "岁寒宾友伴萧萧，客气无根已尽凋。\r\n疏影照人骚梦冷，清香彻骨醉痕销。\r\n话逢理到春生坐，饮为心知月满瓢。\r\n更祝天公多雨麦，时携乐酒酹芳条。"
        },
        {
            "title": "送杨子有赴叙倅和高荣州韵",
            "content": "俗事萦人阻四并，东郊又送屏星行。\r\n欲安边圉元无策，善服人心只有清。\r\n使马如羊非我爱，带牛佩犊岂其情。\r\n非惟此意行夷狄，谗舌虽工亦绝声。"
        },
        {
            "title": "李参政折赠黄香梅与八咏俱至用韵以谢",
            "content": "冰魂玉骨一枝春，风格南昌旧了真。\r\n谁幻神仙黄白术，时装近日太尖新。"
        },
        {
            "title": "杨隆庆挽诗",
            "content": "夜雨撼雝渠，春风载毕逋。\r\n畏途摇短梦，壮志束长湖。\r\n如此奇男子，终於朝大夫。\r\n鲜原千字诔，赖有少公苏。"
        },
        {
            "title": "和别驾喜雨四绝",
            "content": "山北山南遍插秧，天时较似去年强。\r\n从今无事閒风月，分作屏星一半凉。"
        },
        {
            "title": "翌日对客雨中再和",
            "content": "风雨盲程不少宽，告焉藐藐似殷顽。\r\n苦於风月佳时竞，甘向云霓望处悭。\r\n天角自从盈里缺，人心正要用时閒，\r\n浩然此乐无时极，应笑徽之兴尽还。"
        },
        {
            "title": "中秋领客",
            "content": "秋中无常期，月望无常历。\r\n况於月之房，岁十有二集。\r\n云胡三五夜，赏玩著今昔。\r\n我观魏晋前，未有娱此夕。\r\n岂由夕月礼，承讹变淫液。\r\n天行至东北，阳升乃朝日。\r\n日月向南来，三务趋朔易。\r\n则於阴之反，顺时报阴魄。\r\n古人敬天运，随处察消息。\r\n俗学踵谬迷，列以似科级。\r\n广寒入万户，桂树五千尺。\r\n文人同一辞，只心惊俗客。\r\n墨墨数百年，月如有冤色。\r\n为作反骚吟，聊以补载籍。"
        },
        {
            "title": "成都教授史君挽诗",
            "content": "槁乾迂事业，讲授老功夫。\r\n日暮乌声急，山空鹤影孤。\r\n高谭霜皎洁，及物雨昭苏。\r\n已矣公何憾，于今道未臞。"
        },
        {
            "title": "李参政生日",
            "content": "已露明年造化机，便将六十四年推。\r\n后天八八无穷数，一声初阳自此基。"
        },
        {
            "title": "和王太博斋宫梦中绝句",
            "content": "晴轻风憗冻，寒重日生烟。\r\n谩道中和节，天颜正愀然。"
        },
        {
            "title": "用真景元韵题豫章朱正父湖山清隐诗卷",
            "content": "乾坤尔阔着吾庐，水绕山环仁知居。\r\n君友东湖徐孺子，我闻西洛邵尧夫。\r\n欲为天下屠龙手，肯读人閒非圣书。\r\n聊借斯言相赠勉，乐颜之乐即颜徒。"
        },
        {
            "title": "次韵黄侍郎海棠花下怯黄昏七绝",
            "content": "曾访郊原春，静观烟雨妆。\r\n因物得良晤，谅非昔如棠。"
        },
        {
            "title": "李参政生日",
            "content": "天马流行不见痕，黄钟吹签煦乾坤。\r\n坎离互处灵根峙，剥复机中硕果存。"
        },
        {
            "title": "次韵李参政见遗生日",
            "content": "月暗书中色，霜彫镜里年。\r\n滔滔时易失，落落意难传。\r\n信己终违俗，随人谩辱先。\r\n输他南阁老，欹玉弄寒泉。"
        },
        {
            "title": "人日南山寺约汪宪",
            "content": "天开三十六宫春，又见阶蓂七叶新。\r\n雨足翦来齐麦垅，时和看不断游轮。\r\n记曾英荡为使客，却拥朱轓作主人。\r\n客主何常均寄耳，系边认取本来身。"
        },
        {
            "title": "和虞永康梅花十绝句",
            "content": "重阴浩瀚渺无滨，草木摧残见本真。\r\n谁识江南一枝信，明年春事正催人。"
        },
        {
            "title": "十八日上寿退赐坐十九日贡院锡宴二十一日紫",
            "content": "珂繖摇心梦不成，忽听吏皂放衙声。\r\n吹灯拨火拱晨粥，趁到皇城恰六更。\r\n\r\n【注释】：【原题】：\r\n十八日上寿退赐坐十九日贡院锡宴二十一日紫宸殿御筵即事七首"
        },
        {
            "title": "和靖州判官陈子从山水图十韵·松径晚步",
            "content": "松柏不受彫，此亦易知耳。\r\n须看竹有筠，与松相表里。"
        },
        {
            "title": "次韵费同叔解嘲",
            "content": "乞得身来作外臣，冲然肺腑自韶钧。\r\n咸酸独觉水中味，形影相依镜里真。\r\n入户方闻夫子乐，近前孰试相君嗔。\r\n昊天明旦司游衍，环堵严於百万人。"
        },
        {
            "title": "次韵李彭州访山居三绝",
            "content": "只嫌湫隘近城居，无着名山万卷书。\r\n不道八荒皆我宇，独於此处认吾庐。"
        },
        {
            "title": "唐昌文挽诗",
            "content": "重葩殗叶露华浓，不忝家声得似公。\r\n休息生灵牙颊里，转移事变笑谭中。\r\n却将仕宦四千石，换取宽閒五百弓。\r\n岁路今归仙寿里，春来原上纸钱风。"
        },
        {
            "title": "次韵李参政和薛秘书诗见寄",
            "content": "寒城眺晚牛羊下，翠荡涵秋鹳鹤飞。\r\n风雨灯前话畴昔，应怀坡颍不成归。"
        },
        {
            "title": "安宣抚生日",
            "content": "疏戆烦公刮目看，肯持谀语祝加餐。\r\n千钧弩上机宁易，百尺竿头步转难。\r\n事遇快时聊复忍，民当急处略须宽。\r\n扫除荆棘栽梨枣，累璧重圭耐岁寒。"
        },
        {
            "title": "和宇文汉州□□气房楼记诗",
            "content": "房公胸中妙刀尺，翦刻玻璃贮寒碧。\r\n今侯着楼於其上，竹色荷光得良觌。\r\n诗来殷勤问故侯，别日虽赊情转密。\r\n因思当年飞盖游，鸥鹭不惊潜鲤出。\r\n春浓雪絮人影乱，秋老云松半天屹。\r\n苏公二十四桥月，尚爱西湖风月夕。\r\n江山好处余恋嫪，纵不即人人自即。\r\n况今檐撩云与齐，激楚高歌友朋集。\r\n向来寒乞翻自嗤，诗扫黄泥已无迹。\r\n功名老我后加鞭，文字余人先夺席。\r\n欲搜万象供刻画，自有此湖难此笔。\r\n终当为君记斯游，摹写苍颜真六一。"
        },
        {
            "title": "宇文沪州挽诗二首",
            "content": "笃信宁违俗，质行非近名。\r\n室无官烛泪，庖有甑法生。\r\n吏不知厮卒。家毋役叟兵。\r\n兹犹余事耳，彻底是真清。"
        },
        {
            "title": "董侍郎生日",
            "content": "后皇一念根至仁，地虽南北民吾民。\r\n一二指搐不可信，彼动此应关诸身。\r\n人言犬戎相噬吞，彼蚌鷸耳吾渔人。\r\n大国信誓方重申，时遣升勺苏穷鳞。\r\n有狼其心不我恩，囊书赤白惊严宸，\r\n帝曰可矣予其征。臣某奉诏之淮濆，\r\n世某董师留汉滨。西南忧雇谁其分，\r\n我有从橐之亲臣。时其劝静制主宾，\r\n自阒以将军。边减法料子方寝薪，\r\n旆旌悠悠鸟乌驯。将军羽戾白纶巾，\r\n且将沈静弭放纷。迩来世道波沄沄，\r\n士为欲缚迷天真。开禧戎首终身焚，\r\n未闻先事人有言。大官一唱和者群，\r\n前而和之后云云。厥今狂猘先狺狺，\r\n事势不与开禧伦。方拯挚兽招饥蚊，\r\n此何为者只自尘。志士愤惋三军颦，\r\n置之不治虎患存。治之不胜桃早拚，\r\n胜之不尽穷兽奔。尽矣复与谁为邻，\r\n譬诸白黑方交枰。彼据腹胁吾边唇，\r\n养成持势犹不均。况彼狼夺吾逡巡，\r\n局势往往随时新。不有妙手谁弥纶，\r\n人才生世厥有因。帝贲天假崧降神，\r\n一心可以位乾坤。浮云轩冕何足论，\r\n祝公早还要路津。并包众智资多闻，\r\n倡明大义清妖氛。携持令誉归麒麟，\r\n蹇余不能康世屯。浯溪有石高嶙峋，\r\n傥能奔走东郭{皴去皮加兔}。"
        },
        {
            "title": "李须庆挽诗",
            "content": "蜜绍方闻学，亲承太史传。\r\n才资元近厚，辈行最推贤。\r\n七任二千石，分符三十年。\r\n天廷无一迹，归伴壑龙眠。"
        },
        {
            "title": "潼川宪司拓圃筑亭取康节语名以四春得古诗十",
            "content": "皇天平四时，不以秋先春。\r\n仁人奉天职，不以德后刑。\r\n次序固云然，表里元相因。\r\n方春布阳炜，万物皆精神。\r\n当秋乃揫斂，黄落山川贫。\r\n天机之浅者，荣悴为戚忻。\r\n谁知天地心，於此常肫肫。\r\n既尝验诸理，又以取诸身。\r\n四德孰非元，四端孰非仁。\r\n刑威虽时用，生意固长存。\r\n四时长有春，吾闻邵子云。\r\n触事识初心，乃以名吾亭。\r\n\r\n【注释】：【原题】：\r\n潼川宪司拓圃筑亭取康节语名以四春得古诗十二韵"
        },
        {
            "title": "八月七日被命上会稽沿途所历拙於省记为韵语",
            "content": "越州官吏出郊迎，骑从香舆舍妙明。\r\n只把一诚将圣孝，尧眉舜目俨墙羹。\r\n\r\n【注释】：【原题】：\r\n八月七日被命上会稽沿途所历拙於省记为韵语以记之舟中马上随得书不复叙次"
        },
        {
            "title": "送二史三兄赴廷对",
            "content": "吾家令兄弟，异氏而同气。\r\n雅知义利分，不作温饱计。\r\n天子龙飞春，了翁对轩陛。\r\n柄臣方擅朝，党论如鼎沸。\r\n轧轧不能休，一挥三千字。\r\n植治贵和平，用人戒偏陂。\r\n天子擢第一，期以风有位。\r\n寻寘之古代，仍诏恩礼视。\r\n后此者三年，东瞻复联第。\r\n天子方谅暗，有言不得试。\r\n岁行在协洽，文翁陈谠议。\r\n惟知守家学，宁雇触时忌。\r\n虽不第甲乙，自谓傥无愧。\r\n古人为己学，何有於富贵。\r\n穷则独善身，仁将以行义。\r\n两兄西南彦，九牧将倒指。\r\n平生刚直胸，毋以科举累。\r\n矧逢主听宽，宁复怀顾畏。\r\n厥今果何事，请略陈一二。\r\n内无王文正，谁与理家事。\r\n外无韩忠献，谁与饬戎备。\r\n荧惑守羽林，震雷诧冬瑞。\r\n天象已云然，人事犹尔耳。\r\n劈析为上言，卓哉朝阳喙。\r\n却携令名归，为亲一启齿。"
        },
        {
            "title": "次韵李参政龙鹤山庐",
            "content": "山色醉痕边，溪声客枕前。\r\n山溪元自旧，人已别经年。"
        },
        {
            "title": "次韵李参政上刘舍人阁学",
            "content": "滔滔陆海与潘江，得似韩渠受籍泷。\r\n天下美官容易得，世间清论苦难降。\r\n龙随凡介便俦伍，鹤耸孤云谁等双。\r\n一马二童吾计决，山中花竹总麾幢。"
        },
        {
            "title": "次韵黄侍郎海棠花下怯黄昏七绝",
            "content": "狂风利剑戟，火龙困屠宰。\r\n莫起落红愁，生意浩云海。"
        },
        {
            "title": "次韵虞退夫除夕七绝句",
            "content": "几度将心安处安，有时中夜起长叹。\r\n年来识得安心法，否泰元从随虫看。"
        },
        {
            "title": "通泉李君以廷试卷漏结涂注自三甲降末甲赋诗",
            "content": "士为浮名若挂铭，夫君心事独休休。\r\n阙书不害为全马，误笔何妨作牸牛。\r\n少铁赢铜閒计较，着蓑衣锦等风流。\r\n世间自有真轻重，归把功夫向里求。\r\n\r\n【注释】：【原题】：\r\n通泉李君以廷试卷漏结涂注自三甲降末甲赋诗以送其归"
        },
        {
            "title": "宇文沪州挽诗二首",
            "content": "风壑昂修干，霜空突翠峰。\r\n介然疑苦硬，行处独从容。\r\n不忝南轩嗣，奚惭北学宗。\r\n巫阳招不复，暖暖日高舂。"
        },
        {
            "title": "曾少卿约饮即席赋",
            "content": "深院帘旌昼掩门，海牛挂出好乾坤。\r\n日烘花影涨春腻，风撼柳丝明醉痕。\r\n极目翦来齐翠嶂，关心看不断青原。\r\n明朝又逐文书去，且尽今宵极意论。"
        },
        {
            "title": "和靖州判官陈子从山水图十韵·重湖汎月",
            "content": "水月皆内景，入秋倍清晖。\r\n世无善观者，滔滔吾谁归。"
        },
        {
            "title": "送李季允赴召",
            "content": "是是非非各有心，以同为爱异为憎。\r\n誓肴秦穆旋修怨，在莒荠威卒震矜。\r\n事急求言常易入，位高从谏最难能。\r\n原公一破从前陋，万里无云皎日升。"
        },
        {
            "title": "赠画工王生",
            "content": "七年谪五溪，二年守三沪。\r\n蛮烟瘴雨中，不改旧时吾。\r\n此来懒看镜，谓我衰且癯。\r\n王生忽肖象，气貌何丰腴。\r\n悔不赂王生，图作一病夫。\r\n变几转而上，听我归林庐。\r\n及此未衰日，更读几年书。"
        },
        {
            "title": "次程少逸饯杨叔禹教授",
            "content": "载酒时从执戟郎，雅知清望称鸳行。\r\n肯来芹泮提英裁，要取芳编阅书香。\r\n玉倚蒹葭方借润，珠移甓社陡寒光。\r\n临来莫恨车无角，疑睇云霄紫凤翔。"
        },
        {
            "title": "罗监庙挽诗",
            "content": "春风擢擢秀阶庭，岁晚悠然物外身。\r\n不把簪缨伤野趣，肯迂剑骑拂天真。\r\n种成坟上一枝桂，空老堂前百岁椿。\r\n乡里善人今已矣，龙门送客一酸辛。"
        },
        {
            "title": "中秋无月分韵得狂字",
            "content": "金低辟老火，月琯行仲商。\r\n是为阴之中，正与日相望。\r\n浮云横相掩，人谓妒且狂。\r\n彼云初无心，此月亦何伤。\r\n水月本同体，其中根於阳。\r\n炯炯含内景，随时发辉光。\r\n天机之浅者，为人作閒忙。"
        },
        {
            "title": "肩吾生日",
            "content": "力探上下三千载，行半东西二百州。\r\n有许豪雄都忘却，松窗棐几静中求。"
        },
        {
            "title": "次韵虞万州沧江海棠",
            "content": "维摩老子菌生庵，门外沧江绿正涵。\r\n夜雨村村拆花柳，春风日日长桑蚕。\r\n晚妆才记海棠睡，朝色俄看禁药酣。\r\n造化新功镇如此，抚诗往往发余惭。"
        },
        {
            "title": "次韵李参政秋怀十绝",
            "content": "新诗妙处古人过，节制场中老伏波。\r\n枯肠亦知费搜搅，奈此风景触拨何。"
        },
        {
            "title": "陈寺丞挽诗",
            "content": "有子知乎否，苍生命益危。\r\n共伤周赫赫，谁叫庙譆譆。\r\n随处皆塘斧，何方不繭丝。\r\n斯人今已矣，抚事转伤悲。"
        },
        {
            "title": "杨仲博生日",
            "content": "金街隆隆晓钟动，倚马禁门续残梦。\r\n梦惊风雨摇江霏，恍如秋浦哦诗时。\r\n觉来丝丝理前绪，犹记平塍蟹鱼句。\r\n是日江风吹倒山，船头白浪高黏天。\r\n两家儿女搅衣出，草草杯盘作生日。\r\n自从补被趋帝京，二年不见波涛惊。\r\n不知风色今安否，但见朝朝侍明主。\r\n银鞍白马上晴空，鸣鞘戒仗天无风。\r\n朝回为君庆初度，才上心来到秋浦。\r\n君今去作什邡侯，归兴如山不可留。\r\n只虞江上风色恶，不似帝城镇懽乐。\r\n高楼大弟插云霓，烟花眩眼明春晖。\r\n吾侪且可饮，勿问尚书期。\r\n为我歌，毋庸归。"
        },
        {
            "title": "次韵李参政秋怀十绝",
            "content": "怒雷噀雨吹尘沙，樛枝草树纷笼加。\r\n可怜荷屋风不定，但有白红三数花。"
        },
        {
            "title": "和范少才咏雪三首",
            "content": "寒阴凋草木，枯叶委庭阑。\r\n苍耸孤松秀，青敷万竹蟠。\r\n封条才贴妥，见晛复欹宽。\r\n但使根长在，毋忧风哭酸。"
        },
        {
            "title": "八月十四夜月用旧作韵呈诸友",
            "content": "鬓发成宣面欲黎，逢人耻诵故年诗。\r\n才看震象应知满，未睹乾爻已识亏。\r\n止处光明浑在里，偶然显晦谩随时。\r\n风光流转浑閒事，要与知心结久期。"
        },
        {
            "title": "口占",
            "content": "秋风已飒杯犹碧，宿雨才收稗亦花。\r\n天着工夫供醉眼，东邻有酒不堪赊。"
        },
        {
            "title": "绩和李参政湖上杂咏",
            "content": "严君闲有家，富之以其道。\r\n几年困外御，囊空甑复倒。\r\n家人良自勉，岁晏原相保。"
        },
        {
            "title": "出剑门后日履危径戏集轿兵方言",
            "content": "篮舆陟险隘，兀兀不停辙。\r\n主人眩头目，仆夫困唇舌。\r\n前疑树梢拂，后虑崖石擦。\r\n方呼左畔跷，复叫右竿捺。\r\n避碍牢挂肘，冲泥轻下脚。\r\n或荆棘兜挂，或屋檐拐抹。\r\n或踏高直上，或照下稳踏。\r\n斯须有不审，偾舆在目睫。\r\n深渊固可畏，平地尤险绝。\r\n作诗告仆夫，审诸秋毫末。\r\n识察既晓然，力行谨无忽。"
        },
        {
            "title": "送李梁山之官二首",
            "content": "质行疑似钝，至论本亡奇。\r\n一寸虚灵地，千年德政碑。\r\n更穷山荦确，毋叹路逶迟。\r\n官职时来作，天公自已知。"
        },
        {
            "title": "送徐校书知处州",
            "content": "峨峨海中山，十二楼五城。\r\n仙人驷玉虬，径上凌紫清。\r\n中道忽回薄，珪符下玉京。\r\n彤幨曜白日，锦舆上头行。\r\n扶桑揽余辔，缓步宽作程。\r\n世间行己地，端亦胜蓬瀛。\r\n谁乎低着身，哑咤闻新莺。\r\n何如携令名，归以见母兄。\r\n用世无小大，千里亦民氓。\r\n少施五夸手，竚录屏风名。"
        },
        {
            "title": "次韵李参政见遗生日",
            "content": "六月不知暑，湖风涨晚林。\r\n凭阑追旧梦，驰驿寄新吟。\r\n出入三朝意，卷命千古心。\r\n感余不暇懒，窗影午蟾侵。"
        },
        {
            "title": "遂宁家知府生日",
            "content": "玉堂元不閟英灵，地主还从此地生。\r\n千里棂高人独立，九宗山峙月双清。\r\n洋洋水薤临民意，猎猎霜林战叶声。\r\n如许高情谁与拟，玉梅枝外看参横。"
        },
        {
            "title": "临发潼上许侍郎提刑□饯于东山赋诗留别",
            "content": "人生出处亦何常，又到涪江江上乡。\r\n山色如逢故人语，松声仍作去年香。\r\n红裳大舶满清镜，翠潋白沙明夕阳。\r\n未省此懽何日更，拟邀明照昏黄。"
        },
        {
            "title": "杨处干挽诗",
            "content": "丁年已分与时违，便把书棚嘱付儿。\r\n峨岭秋寒千古意，符溪春暖一筒诗。\r\n彩云来往吾何与，草露消磨我自知。\r\n含笑黄泉应不恨，桂华犹有未开枝。"
        },
        {
            "title": "和虞退夫见贻生日诗韵",
            "content": "夫容布叶乱田田，尚忆前年对二贤。\r\n今度观亭人独立，一江风月意谁传。"
        },
        {
            "title": "王宜人挽诗",
            "content": "门谱谁夸郡姓强，是家元自孝廉郎。\r\n长来但识诗书贵，老去不知簪珥香。\r\n吏部生涯瓶里粟，夫人宗事橐中装。\r\n他年点检挈庵稿，宁愧欧公志薛杨。"
        },
        {
            "title": "八月七日被命上会稽沿途所历拙於省记为韵语",
            "content": "篾帆松艇趁潮生，隔岸平畴唤得譍。\r\n上到渡头失欢喜，泥行十里是西兴。\r\n\r\n【注释】：【原题】：\r\n八月七日被命上会稽沿途所历拙於省记为韵语以记之舟中马上随得书不复叙次"
        },
        {
            "title": "次李参政所和五绝句韵因以为诗",
            "content": "过眼浮云齐剑吷，会心真趣付炉尖。\r\n羲皇弭节前余路，日景方中未迫崦。"
        },
        {
            "title": "尝为赵太社作章泉二字及匹纸写诗二十二首赵",
            "content": "易象於坤必有章，泉翁此义发天光。\r\n离趋外卦文加质，乾伏中多絅覆裳。\r\n欲验吾心观羽坎，诚知是理识归藏。\r\n公诗谢我祗成辱，敢复从公质寸长。\r\n\r\n【注释】：【原题】：\r\n尝为赵太社作章泉二字及匹纸写诗二十二首赵一再有诗因次韵"
        },
        {
            "title": "用李致政韵题临邛陈氏所居吕仙所留回道人来",
            "content": "负瓮城边閒日月，翻环门上几春秋。\r\n东阳谩识榴皮字，南郭曾偕柳树游。\r\n踏雪飞鸿痕偶在，寒潭过雁影无留。\r\n至人御气无今古，妙处疑同上下流。\r\n\r\n【注释】：【原题】：\r\n用李致政韵题临邛陈氏所居吕仙所留回道人来四字"
        },
        {
            "title": "陈总领挽诗三首",
            "content": "闻诏弹冠日，颓然秃鬓翁。\r\n当肩百钧重，卷袂两拳空。\r\n既上供军最，方修给饟功。\r\n大钧那可问，曾不愁留公。"
        },
        {
            "title": "计处士挽诗",
            "content": "我之外王父，早岁识殷州。\r\n落落双蓬鬓，萧萧一衲裘。\r\n天时四不出，人事百无忧。\r\n事业虽亡试，全归閟一丘。"
        },
        {
            "title": "李参政生日",
            "content": "{嫠去女加刀}面花门未果驯，夏人兵马薄熙秦。\r\n谁将鞭策驱时运，十数年间日日新。"
        },
        {
            "title": "王常博寄示沌路七诗李肩吾用韵为予寿因次韵",
            "content": "湓浦猿哀杜宇啼，琵琶弹泪送人归。\r\n谁言苏白名相似，试看风骚赤壁矶。"
        },
        {
            "title": "雅州教授杜君挽诗",
            "content": "衣冠不但数城南，百世诗书味孔甘。\r\n夜半辞金知畏四，璞中有玉刖宁三。\r\n宦情本与秋俱薄，旅梦每惊春未酣。\r\n已矣参军谁喜愠，一陂绿水镇涵涵。"
        },
        {
            "title": "李微之闻其弟贯之西归以诗迓之刘左史和韵属",
            "content": "只期玉女是用谏，肯为金夫不有躬。\r\n想见江南两肤使，天涯憔悴鬓成翁。\r\n\r\n【注释】：【原题】：\r\n李微之闻其弟贯之西归以诗迓之刘左史和韵属余同赋"
        },
        {
            "title": "子益教授再用韵赋弈自审机从谏之诲某复和呈",
            "content": "古人用众水如持，不为常安不虑危。\r\n违谏伏波终自困，捍羌充国本无奇。"
        },
        {
            "title": "和崔侍郎送行诗韵",
            "content": "轧轧度空明，怀人梦不成。\r\n蜀天随处见，卮酒与谁倾。\r\n多事鬓毛改，长途髀肉生。\r\n随流浑未定，鼻息满舡鸣。"
        },
        {
            "title": "后殿侍立三首",
            "content": "须臾陛卫俨成行，禁跸声声辇出房。\r\n靴笏趋陪西府拜，却更丝履立东厢。"
        },
        {
            "title": "八月七日被命上会稽沿途所历拙於省记为韵语",
            "content": "禹穴元从一罅通，禹陵元在乱山中。\r\n饮泉窆石皆如此，误却东游太史公。\r\n\r\n【注释】：【原题】：\r\n八月七日被命上会稽沿途所历拙於省记为韵语以记之舟中马上随得书不复叙次"
        },
        {
            "title": "赠曾医",
            "content": "太极分阴阳，物物具两仪。\r\n乾坤互南北，坎离迭东西。\r\n四时有见伏，昼夜有荡推。\r\n夫人迁於物，由之而不知。\r\n主淫一为沴，大命医所司。\r\n或当暑而裘，或御冬而絺。\r\n或学制而伤，或助苗而萎。\r\n其间号为儒，亦以身尝医。\r\n江西有曾君，解后荆江湄。\r\n暇日与之语，切磋及幽微。\r\n榜人趣行迈，欲别不忍离。\r\n乃书所素讲，为诗以赠之。"
        },
        {
            "title": "题外舅提刑杨大夫墓",
            "content": "追思初摄大夫车，得助堂前见舅姑。\r\n三十三年归梦枕，一生一死隔黄垆，\r\n时危剩着人间我，境换遥怜向者吾。\r\n伯也叔兮今已矣，誓偕仲季勉终图。"
        },
        {
            "title": "费华文挽诗二首",
            "content": "三凤齐飞日，相期到白头。\r\n一丘生处乐，万事死前休。\r\n风急啼乌放，霜零断雁秋。\r\n怀人竟何极，缄泪寄西州。"
        },
        {
            "title": "次韵郭方叔诸公借胡致堂赏梅至夜赋诗",
            "content": "玄阴作秋冬，杀气寓风雪。\r\n土深候虫闭，山静飞鸟绝。\r\n谁知无边春，万古长不灭。\r\n或畅然以舒，或凝然以结。\r\n或聚为融和，或散为骚屑。\r\n又尝以此观诸人，生意不断长如薰。\r\n咸阳宫殿气成雾，忽作芒砀山泽云。\r\n神爵甘露来纷纷，画堂已入王政君。\r\n人从动后观变态，谁於起处探絪緼。\r\n浅者若为见，夜气长如神。\r\n傥知起灭幻，便省消息真。\r\n如何天机之浅者，但识人间桃李春。"
        },
        {
            "title": "潼川路施运判生日",
            "content": "朔歇饕寒凝不禁，地雷应合战群阴。\r\n悠悠未快功名手，渺渺谁觇造物心。\r\n三寿作朋刚已复，二阳初动卦为临。\r\n经纶及此身强健，插颔青丝雪未侵。"
        },
        {
            "title": "和杨尚书韵送蔺恭甫归永康",
            "content": "梦绕秦祠月半棱，归寻岷岭雪千层。\r\n傥来富贵垤藏蚁，尽大科名笔误蝇。\r\n须验家庭真事业，更追简册淡交朋。\r\n他年再出为时用，莫遣功夫似不曾。"
        },
        {
            "title": "真除后谩记所见",
            "content": "晓风鞭袖闯天关，滥缀东西两省班。\r\n当日入趋东杂殿，番休却逐侍臣还。"
        },
        {
            "title": "次肩吾庆生日韵",
            "content": "吾庐几研半生尘，朋友相邀问保邻。\r\n旅进群咻浑易事，邻家老子是何人。"
        },
        {
            "title": "四月癸已发浔阳馆过濂溪饭于杏溪愒清虚庵宿",
            "content": "旌旗阴里盛传呼，春梦才醒一事无。\r\n草草山肴话朋友，依然白鹤故时吾。\r\n\r\n【注释】：【原题】：\r\n四月癸已发浔阳馆过濂溪饭于杏溪愒清虚庵宿太平宫"
        },
        {
            "title": "高不疑与客登梁昭明钓台李肩吾和前诗见遗用",
            "content": "篮舆轧轧度齐山，文献风流数百年。\r\n遥想牧之歌晚月，閒寻白也咏平天。\r\n只余钓水梁台在，未办登出谢屐穿。\r\n多谢秋风吹好语，如陪杖屦俯鱼渊。\r\n\r\n【注释】：【原题】：\r\n高不疑与客登梁昭明钓台李肩吾和前诗见遗用韵谢之"
        },
        {
            "title": "和除夕前一日南叔兄会杨仲博杨季穆诗",
            "content": "玄里探幽识罔冥，易中观象见文明。\r\n心虚有友皆三益，宇静无时不四并。\r\n物理玩来成独笑，年华见惯渐忘惊。\r\n只余亲友关天分，离合钟情不肯平。"
        },
        {
            "title": "李参政折赠黄香梅与八咏俱至用韵以谢",
            "content": "犀镇帘帷风绰开，当庭恰似剪花回。\r\n眉间一点看浑似，笑领江南春信来。"
        },
        {
            "title": "和虞永康梅花十绝句",
            "content": "不随妖艳竞花期，叶落惟存老树枝。\r\n林下水边时一见，相逢颇恨几年迟。"
        },
        {
            "title": "次韵李参政秋怀十绝",
            "content": "母心日日儿当归，屋山看尽乌鸟栖。\r\n安得使我如乌飞，母旁衮地为儿啼。"
        },
        {
            "title": "李参政折赠黄香梅与八咏俱至用韵以谢",
            "content": "入眼风光似世情，金裳玉质转分明。\r\n额黄十二谁分似，疑是仙人成智琼。"
        },
        {
            "title": "用大礼杨少卿□韵题冯川庄图",
            "content": "摩挲潘叟跨驴图，便拟移家向此居。\r\n素富素贫随处乐，世间何地不嵩庐。"
        },
        {
            "title": "用黄侍郎韵题宇文发运瑞萱亭二首",
            "content": "春风拍拍寿觞前，人有何忧树尔萱。\r\n老眼未忘儿女爱，花随人意瑞家园。"
        },
        {
            "title": "董侍郎生日三首",
            "content": "潞公曩自蜀遄归，约仅逾年秉政机。\r\n当日燕毛谁与并，后来接踵未应稀。\r\n从星元合陪天柱，戴气宁当远日畿。\r\n会看传宣燕私第，赐香成雾彩成围。"
        },
        {
            "title": "西叔兄生日",
            "content": "从渠冷暖广文君，发越春和别有根。\r\n乐意融融兄及弟，庆流衮衮子生孙。"
        },
        {
            "title": "过虎头狼尾滩避险出陆到谭晋仲故居有谢公昌",
            "content": "尚记翩然下帝傍，七年才入屈公乡。\r\n山衔西日去家近，风递北氛吹袂凉。\r\n新事感伤心力短，旧交零落话头长。\r\n况堪刘薛吾师友，黄壤堂堂閟夜光。\r\n\r\n【注释】：【原题】：\r\n过虎头狼尾滩避险出陆到谭晋仲故居有谢公昌国刘公德修薛公仲章诗用谢韵有赋"
        },
        {
            "title": "次韵李参政龙鹤山庐",
            "content": "天公富万有，秋事不曾贫。\r\n静阅岁时信，动观天地仁。"
        },
        {
            "title": "次韵知常德袁尊固监丞送别四诗",
            "content": "孔训元无实对名，只言为己与求人。\r\n能知管仲不为谅，便识殷贤都是仁。\r\n义利两涂消处长，古今一理屈中伸。\r\n自从圣学寥寥后，千百年谁信得真。"
        },
        {
            "title": "万州守潘拉登鲁池观荷花荔枝",
            "content": "密林和雨翦离支，曲径留阴切藕丝。\r\n自入渝涪山色恶，眼明见此鲁家池。"
        },
        {
            "title": "次韵虞万州见寄除夕江村饯腊二首",
            "content": "处士西城落照边，春风吹袂意泠然。\r\n閒中受用封千户，圣处功夫禄九迁。\r\n竹外缓觞留急景，沙头饱饭看丰年。\r\n诗来发我无穷思，拟上沧江别看天。"
        },
        {
            "title": "四月癸已发浔阳馆过濂溪饭于杏溪愒清虚庵宿",
            "content": "多少濂溪生并时，两程夫子咏而归。\r\n须知宇宙何曾隐，鱼自川游鸟自飞。\r\n\r\n【注释】：【原题】：\r\n四月癸已发浔阳馆过濂溪饭于杏溪愒清虚庵宿太平宫"
        },
        {
            "title": "张隐君挽诗",
            "content": "触事无非学，非儒果误身。\r\n体中识天地，笔底定君臣。\r\n安乐堂前月，希夷枕上春。\r\n是应家有子，不止活千人。"
        },
        {
            "title": "张义立得古井以木为甃命曰亨泉而求余诗",
            "content": "井居安其地，井通会其时。\r\n地维人所宅，时乃天这为。\r\n方冬群动息，水德潜清漪。\r\n而随春木升，环顶活华滋，\r\n性情固下润，功用由上齐。\r\n孰若无事中，一降一腾之。\r\n是理契天运，达观正在兹。\r\n张侯得木井，妙制参皇犧。\r\n其间相生意，似非俗人知。\r\n堙废几何年，而独与侯期。\r\n书来属共赋，此理难下词。\r\n但於井之象，发我深沈思。\r\n且如初升五，泰通人所资。\r\n乃於巽入坎，中含兑承离。\r\n通塞靡自遂，睽遇若有司。\r\n坎惟生於一，孚实以为基。\r\n世途自亨否，我德无成亏。\r\n属侯善疏瀹，毋俾纤尘缁。\r\n不食吾不即，食之吾不私。\r\n小大随所汲，辩义而审施。\r\n客来问出处，为诵亨泉诗。"
        },
        {
            "title": "杨极父挽诗",
            "content": "高堂元佑脚，下泽少游乡。\r\n自得林泉趣，不登声利场。\r\n年方荣四豆，日已下三商。\r\n有子翁无咎，存心味更长。"
        },
        {
            "title": "燕新进士",
            "content": "已办书生场屋缘，枫宸入对字三千。\r\n玉阶喜得方寸地，屋漏如临咫尺天。\r\n学自孔颜期用世，道非尧舜莫陈前。\r\n便听第一鸿臚唱，衣钵如余未足传。"
        },
        {
            "title": "醉落魄/一斛珠 人日南山约应提刑懋之",
            "content": "无边春色。人情苦向南山觅。村村箫鼓家家笛。祈麦祈蚕，来趁元正七。翁前子後孙扶掖。商行贾坐农耕织。许知此意无今昔。会得为人，日日是人日。\r\n【注释】：【注释】：\r\n这首词较为真实地再现了当时农村的风俗 、景况，富于浓郁的生活气息。\r\n题中的“人日 ”，和词中的“元正七 ”，都是指农历的正月初七这一天。民间旧俗，是以七种菜为羹，用彩色的布或金箔剪成人形，贴在屏风上，戴在头上，表示“形容改新”和“一岁吉祥”之意，并且饮酒游乐，吹奏乐器，以祈农桑。这是一个快乐吉祥的节日，“人”在这一天显得特别尊贵，所以李充在《登安仁赋铭》中有“正月七日，厥日唯人”之说。\r\n正月的时候正值孟春，初阳发动，故词以“无边春色”起头。但是，就人之常情来说，尽管到处是春色，还是要去寻春、觅春的。次句的“苦”字表达出了人们这种寻觅春色的执着。词中的“ 南山”，大约指的是春光优美之处，也是作者邀请提刑官应懋之游春的目的地。\r\n“村村”三句，以及下片“翁前”两句，写的是农村“人日”这一天的热闹景象，是作者“觅”春所见，这也正是本词写作的一个重点。作者先大笔挥洒，用“箫鼓”、“笛”写节日歌舞之盛，用“村村”、“家家”极写范围包容之大，仅此一句，就将农村“人日”的风俗景象以及人们的欢乐情绪形象地渲染出来。“祈麦祈蚕”，点出“村村箫鼓家家笛”这项活动的目的。祈求农事丰收，这里虽举“麦”、“蚕”为诸多农事的代表，但在“人日”来说，农民马上可以接触到的一般来说，也就是麦与蚕了。这时，麦田泛出青绿之色，蚕在春天的气息里孵化，富于生机。对丰收的盼望与担忧，都同时在农民心头慢慢升起，他们怎能不用这尽情的箫鼓和笛声表达他们心中的祈求呢？“来趁元正七 ”，这句是上片的结语，明确指出了特定时期季节性的内涵。\r\n下片“翁前 ”两句，转入具体的描绘。“翁前子后孙扶掖”，这正是“ 来趁元正七”的老老少少，子子孙孙。魏了翁是南宋著名理学家，他对长幼之序极为重视，这从“翁”、“子”、“孙”的排列顺序中可以看出来。“商行贾坐农耕织”，这一组活动，由商、贾、农三种行当的人物组成，而作者用“行”、“坐”、“耕织 ”三个词 ，点明了三种行当人物的特征，语言简炼。在古代，商人们分为行商和坐商两种。“ 耕织”则为“农”的本业。当然，这里不一定实写“人日”所见，而是作者由人们的祈求而联想到的各种自食其力的人所从事的争取丰收、幸福的实践活动。但这三个动词，却描绘出了一片繁忙景象 。从“ 箫鼓”至“耕织 ”，这五句从不同的角度描绘出了农村的欢乐景象，有浓郁的乡土气息 。作者将种种苦闷、烦忧，都排斥在画面之外了。这里简直是一片桃源乐土。在偏安的半壁河山之中毕竟还有这样一片乐土！但其中也不排斥寓含着作者的理想，这正是他所苦苦寻觅的“春色 ”，上片次句用“苦”与“觅”两个字，用意就在于此。词的末三句，是作者就此情此境所引发的感想，是本词的哲理所在，也正是作者的希望。\r\n“须知 ”是告诫语，作者要告诉人们：“人日”中的“ 人 ”的种种活动与期望，古往今来，概莫能外，“人”是向上的，都在追求着幸福与美好；但是，人们如果都懂得做人的道理，都象在“人日”里所意识到“人”的作用与追求，那就“ 日日是人日”了，也就不会只有在“人日”这一天才去追求祈祷了。显然，作者是在勉励人们追求不息生生不止。这也正是作者思想核心之一。他处理政务主张“ 内修 ”、“立本”、“ 厚伦 ”，正人心，化风俗；他所留驻的州县，皆“以化善俗为治”；使“ 上下同心一德，而后平居有所补益，缓急有所倚仗”（均见《宋史》本传），这就是他在本词中发挥议论的思想基础。\r\n从全词看，此词没有浮躁怪诞之气，写得古朴自然，平易真切，与农村风物极相贴合。另外，作者以议论入词，这虽然是南宋词的常见现象，但却不流于空泛，而是情由景出 ，论随情至，写得自然、得体。这从另一个侧面反映了本词的艺术特色。"
        },
        {
            "title": "谯申甫惠诗有随缘婚嫁之语因次韵赞之",
            "content": "几见三星挂屋荣，人生难得是青春。\r\n已惊梅实盈筐筥，方待河鲂下钓纶。\r\n乃事未能超俗见，感时宁不念天伦。\r\n随缘婚嫁君言是，且把乖逢付大钧。"
        },
        {
            "title": "九月丁亥秋祀毕劳农北郊苏提干以疾不往心诗",
            "content": "秋尝事毕与宾游，神惠如临不敢留。\r\n骑吹一川松露晓，踏歌千里稻云秋。\r\n豳公堂上兕觥荐，郓使溪前经律诹。\r\n尽日临民看不足，归从苏子静中求。\r\n\r\n【注释】：【原题】：\r\n九月丁亥秋祀毕劳农北郊苏提干以疾不往心诗见寄因次其韵"
        },
        {
            "title": "别东叔西叔二兄于遂宁门外",
            "content": "毕逋枝上晓光和，日日庭闱盼树柯。\r\n风送骊歌惊短梦，云拖鸠雨湿长坡。\r\n母心念子无时足，王事催人不奈何。\r\n但祝爱身崇令德，长教此意得天多。"
        },
        {
            "title": "和虞退夫见贻生日诗韵",
            "content": "虎豹当关路险艰，家人占鹊望予还。\r\n四方蹙蹙还何许，家在西南山外山。"
        },
        {
            "title": "舣舟琵琶亭次福士张元龙以诗代柬韵",
            "content": "乐天未信果知天，枉为琵琶弦系舡。\r\n须识屈信常事耳，暑寒代序月移躔。"
        },
        {
            "title": "鹤山书院前为荷塘三即其小屿筑亭久矣春后八",
            "content": "严风吹衣落南土，手批{左儿右吾}猱藉封虎。\r\n缘山跨谷三里城，架竹编茆百家聚。\r\n天公似为羁人谋，闭藏佳境城东陬。\r\n介然用之便成圃，下眎更得夫容州。\r\n水间木末高下照，名字既同形亦肖。\r\n自从羸豕伏群龙，红白相辉转明耀。\r\n人怜风雪拘系之，委弃衰草蟠寒泥。\r\n谁知炯炯含内美，正於槁瘁生光辉。\r\n大书三字为吹送，唤起渠阳百年梦。\r\n却疑二华痴绝人，身既隐矣名焉用。\r\n\r\n【注释】：【原题】：\r\n鹤山书院前为荷塘三即其小屿筑亭久矣春后八日始榜曰夫容州"
        },
        {
            "title": "丁大监文伯得余近作读之读之疾愈以诗见贻",
            "content": "黔巫之南溪水兹，山粗石恶不可治。\r\n崇宁边臣务广地，山刊石断林木斯。\r\n其间掌许号为郡，如以土偶安须眉。\r\n中州人物犹此任，累臣舍是夫何词。\r\n况於风气少疵疠，且幸羽俗无浇漓。\r\n饱餐贱米温旧读，书味隽永忘其疲。\r\n坐看岁龙度丑戌，几见秋月弦虚危。\r\n都梁有吏云端来，持书火急如符移。\r\n美人家在九芙蓉，门墙突兀那可窥。\r\n联缄累牍梦邪非，一年两度划见之。\r\n我诗但能愈君疾，君解与世医狂痴。\r\n乖逢休戚信有命，叹上不使非知医。"
        },
        {
            "title": "袁参政挽诗",
            "content": "奕奕万夫望，才名四十霜。\r\n重来陪讲幄，三入位文昌。\r\n地辟南厅峻，砖重首折行。\r\n修途日未旰，弭节复相羊。"
        },
        {
            "title": "袁侍郎挽诗",
            "content": "学术趋平实，年来似寂寥。\r\n岂无先后觉，未在始终条。\r\n此老能深造，诸公独后彫。\r\n平生寄心事，仿佛见鱼朝。"
        },
        {
            "title": "次韵九华叶见思鹤山书院诗",
            "content": "天空地迥托吾庐，何处山川不裕如。\r\n太极光阴宁有閒，环中事业本无书。\r\n道亨谁谓大人否，夷陋不妨君子居。\r\n昨梦九芙蓉里去，起闻跫足到空虚。"
        },
        {
            "title": "次韵虞退夫除夕七绝句",
            "content": "将军元自敬延年，明主何曾弃浩然。\r\n自分康时了无策，故山多少未芸田。"
        },
        {
            "title": "次韵虞退夫除夕七绝句",
            "content": "又叹崇宁宣政年，无端亡虏误开边。\r\n谁能为我惩前辙，早挈江山入舜甄。"
        },
        {
            "title": "送王考功江东漕",
            "content": "分部设将漕，黊旒寄聪明。\r\n直须撼山岳，亡但采畸赢。\r\n而况江以东，襟淮翼吴荆。\r\n民力九十空，所恃人为城。\r\n南宫辍望郎，方输饷连营。\r\n荧煌鹊锦袍，明日趋遐征。\r\n阳春脚未到，淑气先流莺。\r\n向来嵇中散，仅试薶九京。\r\n阿兄亦未究，有书今在楹。\r\n驱车踏前轨，若木以为程。\r\n千里隔香案，洗目观澄清。"
        },
        {
            "title": "送从子令宪西归",
            "content": "弘毅规摹本末周，既难分付又难酬。\r\n须知陋巷忧中乐，又识耕莘乐处忧。"
        },
        {
            "title": "题归宗寺",
            "content": "愦愦深源与会稽，识时惟有一羲之。\r\n千年误作能书看，谩说鹅池与墨池。"
        },
        {
            "title": "许侍郎挽诗",
            "content": "杏园春接袂，蓬省夜分灯。\r\n权相不吾以，贵人惟子憎。\r\n虽云殊爵位，均不愧交朋。\r\n雇影追前事，悠然涕满膺。"
        },
        {
            "title": "次韵王茶马海棠四绝·燕王宫",
            "content": "二十四番花信风，川原无处着繁红。\r\n逢人谩说燕宫旧，废址荒营暝霭空。"
        },
        {
            "title": "次韵中秋风雨中约客叶元老有诗",
            "content": "长雨顽云处处山，浃旬浑不露天悭。\r\n鱼旟未光心如醉，鸿雁关情鬓欲斑。\r\n月体晦明犹偶尔，酒肠舒惨亦浑閒。\r\n只将愚虑酬佳赠，未必骚情不破颜。"
        },
        {
            "title": "自长宁阡过灵泉兄墓势黄经从隈支以归",
            "content": "晨策犯层巅，危如峭壁缘。\r\n溪明人在地，路绝马行天。\r\n松倚露云立，稻依霜雨眠。\r\n不知岁年晚，抚事亦悠然。"
        },
        {
            "title": "孺人谯氏挽诗",
            "content": "门闾冰似清，谯女复苏甥。\r\n幸有室家乐，宁无兄弟情。\r\n灭鄫虽未忍，归卫不容行。\r\n独殿诸昆后，鸾封贲九京。"
        },
        {
            "title": "送从子令宪西归",
            "content": "古来明戒有弦钩，伯父胡为苦好修。\r\n累尔南行数千里，我之自怪尔何尤。"
        },
        {
            "title": "和范少才咏雪三首",
            "content": "底处呼滕六，催将岁事阑。\r\n窗明朝采烂，枝瘦夜光蟠。\r\n炫晃山林老，模糊天地宽。\r\n晓琴弦欲折，验忍溧阳酸。"
        },
        {
            "title": "肩吾生日",
            "content": "余晦越乡别临贺，郭君出竟送荆州。\r\n放麑心事人夸说，得似如今累岁留。"
        },
        {
            "title": "次韵李参政秋怀十绝",
            "content": "月华如水恰中庭，乌鹊枝头栖复惊。\r\n晚暑三亭随雨过，秋声一半在虫鸣。"
        },
        {
            "title": "冯夫人挽诗",
            "content": "解道先天易，能哦击壤诗。\r\n只因居有羽，毋谓女无仪。\r\n在姆师逡立，从夫妇得咨。\r\n暮年尤慰意，玉婿作门楣。"
        },
        {
            "title": "次韵虞退夫除夕七绝句",
            "content": "蜀人谁不望西还，何事天公独我悭。\r\n两度来逢单瘀岁，腥风血雨满人间。"
        },
        {
            "title": "杨仲远挽诗",
            "content": "属我铭先竁，元符事益光。\r\n十年黄壤梦，再世短松岗。\r\n楼外焄蒿集，阁前名节香。\r\n吴钩无处挂，刍束寄诸郎。"
        },
        {
            "title": "赠僧南游",
            "content": "吾少不学佛，吾道闻之尝。\r\n虚灵一寸心，无贤愚圣狂。\r\n人惟不自信，渺渺歧上羊。\r\n师今紧寻觅，看是真有亡。\r\n如行人贪程，如久客念乡。\r\n一朝眼发明，家山俨成行。"
        },
        {
            "title": "赵广安挽诗",
            "content": "蚤志周程学，期窥孔孟心。\r\n人千行马贵，我爱隙驹阴。\r\n秋树檠苍干，霜空耸翠岑。\r\n一生迂事业，造物作知音。"
        },
        {
            "title": "和李参政正旦闻边报",
            "content": "羽檄连旬月，边尘换岁阴。\r\n捉弄衿忧见肘，补肉忍剜心。\r\n天远鸿飞急，林疏燕恨深。\r\n直钭归往地，都作杀胡林。"
        },
        {
            "title": "和张大著颠字韵二首",
            "content": "步弱扛丰分疾颠，不将臭腐易芳鲜。\r\n眼前富贵蚁奔垤，膜外功名鸥避船。\r\n忠愤无因尘乙夜，隐忧深觉负丁年。\r\n一窗风雨看书卷，三度京梅雪可怜。"
        },
        {
            "title": "题潼川倅厅先得月楼",
            "content": "浓云卷羃衡响北，天风不摇万响息。\r\n蟆行爬沙踏科臼，雇菟茫洋长在腹。\r\n本来全体自分明，日用其间人莫识。\r\n弄丸之暇划若逢，笑拍阑干我先得。"
        },
        {
            "title": "次韵知常德袁尊固监丞送别四诗",
            "content": "夕阳舂处是吾家，水绕山环路转赊。\r\n蹙蹙四方浑未定，茫茫大化渺无涯。\r\n归来已恨十年晚，老去空嗟两鬓华。\r\n各原及时崇令德，万钟於我本何加。"
        },
        {
            "title": "次韵黄侍郎沧江海棠六绝",
            "content": "为怜一片晓云红，未放千丝暮雨浓。\r\n调燮阴阳贤岳牧，满川花意得舂容。"
        },
        {
            "title": "武康主簿吴挽诗",
            "content": "羯末夸群从，凝徽肖一之。\r\n风花摇切梦，梅雪照诗脾。\r\n日短乌声急，天寒雁影悲。\r\n广轮高隐地，千古一涟洏。"
        },
        {
            "title": "安宣抚生日",
            "content": "知是皇家几世仁，天开人物作长城。\r\n元崇雅号济时相，景略真成间代英。\r\n天路旗常铺绩用，中原草木识威名。\r\n北征西略公余事，应念风胞百万生。"
        },
        {
            "title": "送赵茶马东归",
            "content": "又因送客朝京阙，意行偶过山之阳。\r\n槛开岷岭半天雪，帘卷峨眉千丈冈。\r\n断霞明空暮江白，密阴藏雨秋原香。\r\n客归便可报明主，满川看看秔云黄。"
        },
        {
            "title": "送张匠临以秘阁知赣州",
            "content": "西南间气忠献公，一生心事天与通。\r\n才高志广无处着，独倚衡疑望关洛。\r\n九州风露方漫漫，卷回残梦归余干。\r\n惟将一念遗孙子，长与世间立人纪。\r\n宣公端明今在无，我生不识惭非天。\r\n宁知中岁遇行甫，历历典刑犹父祖。\r\n试从微处觇经纶，中边玉洁无纤尘。\r\n大河滔滔恣群饮，逡巡独惜障泥锦。\r\n晓庭戒仗喑无声，掣缨振鬣时时鸣。\r\n京师邸吏自相语，张公立朝我良苦。\r\n不知书疏何所言，每一论奏人争传。\r\n好名之人能逊国，而於豆羹见词色。\r\n反覆耐看不可瑕，此事无素能然邪。\r\n我从同朝一千日，见公造次皆是物。\r\n寄声为贺赣州民，朝廷为汝辍争臣。\r\n却须更问萧太传，中传外郡谁当虑。"
        },
        {
            "title": "黎州安抚赵挽诗",
            "content": "不为软语混光尘，独把刚肠敌世纷。\r\n读史功夫头没膝，疾时风论齿穿龈。\r\n慈乌反哺终违志，断雁辞行不作群。\r\n犹有宁馨传素业，为求佳传贲丘坟。"
        },
        {
            "title": "书所见闻示诸友",
            "content": "死城陷阵已长休，捍虏鸠民亦漫忧。\r\n局外閒人倚江立，全躯保室信良谋。"
        },
        {
            "title": "十八日上寿退赐坐十九日贡院锡宴二十一日紫",
            "content": "有次鞭鞘陆续鸣，赭袍当殿万簪缨。\r\n群臣拜舞分行坐，十味肴羞酒五行。\r\n\r\n【注释】：【原题】：\r\n十八日上寿退赐坐十九日贡院锡宴二十一日紫宸殿御筵即事七首"
        },
        {
            "title": "次韵李参政见寄三首",
            "content": "湖畔三顷秫，酿成聊独斟。\r\n积薪伤汲直，求旧感迟任。\r\n梦里牛山峻，吟边雁泊深。\r\n两乡明月夜，应照旧登临。"
        },
        {
            "title": "次韵□丞兄闻丁卯十一月三日朝报",
            "content": "龙章晨下九重关，帝敕元凶出羽出。\r\n揭日行空破昏暗，乘风纵燎绝神奸。\r\n须看文正昭陵日，孰与忠宣元佑间。\r\n更原和平培治体，儒臣千岁侍天颜。"
        },
        {
            "title": "安大使生日",
            "content": "恭惟天佑宋，奕叶际明良。\r\n积德由文武，生贤迈汉唐。\r\n粤稽资殿老，降自皛山阳。\r\n崧极申函粹，东维传启祥。\r\n堂堂三代直，赫赫万夫望。\r\n清庙圭璋璧，明堂枫柞樟。\r\n诏成来凤翥，云滃际龙骧。\r\n谁误玄黄篚，争驰赤白囊。\r\n搀抢星有耀，晻{左日右台}日无光。\r\n白昼鸣枭獍，长衢纵虎狼。\r\n公卿失匕箸，帷幄自金汤。\r\n昔在齐刘豫，前睎石敬瑭。\r\n久为虏臣妾，深入汉封疆。\r\n谁似机筹妙，曾无矢镞伤。\r\n边城长男女，农亩遂耕桑。\r\n惠泽孚禽兽，威棱憺犬羊。\r\n报动隆爵秩，纪绩满旗常。\r\n事业侔伊吕，功名陋霍张。\r\n岩岩千仞壁，纳纳百川语泻天潢。\r\n寿域周三蜀，春祺遍一方。\r\n篷峦擎屃赑，壶玉扣鸳鸯。\r\n御府颁殊玩，褒轮下十行。\r\n绣鞍翻昱爚，茸纛立荧煌。\r\n万古功名样，千年节义香。\r\n九重新政理，二枋孰维纲。\r\n当宁畴耆硕，非公莫便章。\r\n白麻颺殿陛，金衮赴文昌。\r\n会整乾坤了，长令海县康。\r\n作经七六艺，致主四三王。\r\n自雇蓬蒿质，敢希桃李场。\r\n熊祥入梦，駉颂寿如冈。\r\n画地数勋烈，指心成激昂。\r\n莫驰千里足，亲对九霞觞。\r\n天汉江山美，中书日月长。\r\n原言崇令德，永作世津梁。"
        },
        {
            "title": "孙夫人挽诗",
            "content": "庄重知为女，宽和解相夫。\r\n母慈均众子，妇道尽皇姑。\r\n春日鸣抟黍，秋风撼毕逋。\r\n尚迟彤管笔，宿草卧龟跗。"
        },
        {
            "title": "再和前韵答赋五首",
            "content": "一声凤咮朝阳里，慰我鸡鸣风雨思。\r\n藐藐大钧那可问，有才动与厄相期。"
        },
        {
            "title": "次韵丁大监见怀",
            "content": "行藏去就各随时，敬怒嫌疏忍奋飞。\r\n正怕霜严天宇净，敢夸舟载月明归。\r\n生松有梦还公固，化鹤何心驻令威。\r\n独抱遗编看千古，昔人历历未应非。"
        },
        {
            "title": "次韵虞退夫除夕七绝句",
            "content": "虞倩思亲感岁年，归心巫峡暮云前。\r\n乖逢逝止那能料，静倚閒云看大川。"
        },
        {
            "title": "次韵外舅杨崇庆以诗相招三首",
            "content": "去年湖上看花时，拍槛呼鱼酌酒卮。\r\n鱼计主人已非昔，犹惊故处上钩迟。"
        },
        {
            "title": "次韵德先步月答所问语",
            "content": "三更端正月，皎亮直瑶京。\r\n客问心之体，无言对太清。"
        },
        {
            "title": "登元佑阁次韵李左史所和范沪洲诗",
            "content": "飘风吹面酒无力，万响摇摇不停息。\r\n主宾才然立分鼎，抑抑威仪长不忒。\r\n冰盘时荐樱笋香，乌丝快洒蔷薇墨。\r\n夜深山静天四垂，悠然发我真闻识。"
        },
        {
            "title": "送安同知赴阙五首",
            "content": "京邑殿留司留相，东山无以我公归。\r\n德人用舍关天运，世上巫感妄见机。"
        },
        {
            "title": "谯修职挽诗",
            "content": "风高鸿影只，秋迥鹗飞双。\r\n桐帽人耆耈，纶封泽骏宠。\r\n欧书曾肆力，古调罕同腔。\r\n且幸碑铭识，无从亲扣撞。"
        },
        {
            "title": "和别驾喜雨四绝",
            "content": "尔游尔衍与天同，无处无时不感通。\r\n芸鼓渐稀铃索静，茶烟摇颺晚香中。"
        },
        {
            "title": "陈寺丞挽诗",
            "content": "圣主搜贤诏，愚臣荐士书。\r\n高冈看治凤，灵治蛰潜鱼。\r\n时数自信{左言右出}，帝心谁戚疏。\r\n臧仓徒扰扰，穷达不关渠。"
        },
        {
            "title": "李怀安挽诗",
            "content": "乡邑赖蓍龟，天胡不憗遗。\r\n与人交乐易，处世事平夷。\r\n甚矣古堂者，伤哉今已而。\r\n抚时怀牧守，忍泪读刘碑。"
        },
        {
            "title": "丙申携客自康王观东北行十里观谷帘泉",
            "content": "正喜昔闻今见之，泉称第一更何疑。\r\n此心好乐先为主，但见忠谋皆我欺。"
        },
        {
            "title": "至后再见大雪杨尚书约登天开图画阁分得平字",
            "content": "天公闵亦子，踊为营杯羹。\r\n寸白未云厌，赐以一尺平。\r\n微阳动黄宫，万宝随孳萌。\r\n蝗妖坐远屏，疠鬼亦就烹。\r\n东邻文昌伯，志气为我倾。\r\n携朋乐时丰，举酒浇空明。\r\n忻忻各有适，耿耿未忘情。\r\n不知宇宙内，肯尔同阴晴。\r\n前时闻帝辇，随雪登山亭。\r\n亭高一流盻，淮楚接神京。"
        },
        {
            "title": "再用韵",
            "content": "才资如子世应稀，自喜寒门女有归。\r\n我被词华几陷溺，相期努力践朝晖。"
        },
        {
            "title": "题苏文忠与邓安惠西山唱和",
            "content": "春风吹屧上黄冈，独倚斜阳看武昌。\r\n城郭山川几兴废，只留元佑姓名香。"
        },
        {
            "title": "燕孙节推",
            "content": "快着青冥软玉鞭，直骑騄耳踏云烟。\r\n等閒礼乐三千字，酬答艰难十九年。\r\n鼎甲声华今有继，政涂事业岂无传。\r\n原君更拓勋名地，重玩盈科放海篇。"
        },
        {
            "title": "元夕卜油溪故事",
            "content": "不随洛俗占灯影，不学荆人问紫姑。\r\n卖得薪来卜油去，丰年还似去年无。"
        },
        {
            "title": "肩吾生日",
            "content": "谁遣青龙日夜流，记经星纪已降娄。\r\n边城恰匝三寒暑，初度联翩四倡酬。"
        },
        {
            "title": "题桃源图",
            "content": "伏胜高堂书已出，窦公制氏乐犹传。\r\n鲁生力破秦仪陋，商皓终扶汉鼎颠。\r\n隐者宁无人礼义，武陵独匪我山川。\r\n若将此地为真有，乱我彝伦六百年。"
        },
        {
            "title": "送刘类元奉对阙庭",
            "content": "突争修名磊磈胸，一鸣冠蜀未酬公。\r\n十年解瑟无调瑟，百载张弓未弛弓。\r\n剥啄门边谁主客，毕逋城上孰雌雄。\r\n引吭为作朝阳瑞，携取香名寿乃翁。"
        },
        {
            "title": "次韵李彭州乞鹤于虞万州",
            "content": "沧江羽客亦悠哉，水畔梅边雪斗皑。\r\n白鹤山头曾有约，至今华表望归来。"
        },
        {
            "title": "湖北提刑林寺丞赴召以书索诗",
            "content": "鏦金伐鼓催行丹，拦街祖帐云如稠。\r\n祥刑使者入奏事，诏书趣发不可留。\r\n居人争门挽衣住，行人十步九回雇。\r\n公言为汝五年留，便是数旬终一去。\r\n居人向前为公语，情知不是留公处。\r\n一春风雨寒凄凄，牛羊满地鸿酸嘶。\r\n乾坤尔阔无处着，惟有此地恬不知。\r\n桑麻鸡犬桃溪曲，身住主家数椽屋。\r\n卧听前江风雨声，自嗟身是如天福。\r\n公今归去作大官，连云广夏千万间。\r\n我时岂不被公赐，天高卒卒难为攀。\r\n吾侪小人腹，不惮于公祝。\r\n公今揽辔行原显，泽地相临看不足。\r\n明朝归坐京师宅，深院重门壅休戚。\r\n原公莫为一身惜，须念同胞头戢戢。\r\n春风湔泪情转恻，道旁过者声唶唶。\r\n我时困卧五溪东，十日八九阴蒙蒙。\r\n有来道前事，耳目为惺惚。\r\n更将百壶扶醉胆，喜余鼻息陵烟虹。\r\n欲输一言不能措，以公所闻还赠公。"
        },
        {
            "title": "次韵李参政赋蟆颐新堰三首",
            "content": "夏秋雨集浍沟盈，雨过江空洲渚生。\r\n事到无根元易涸，要将心地作池城。"
        },
        {
            "title": "十八日上寿退赐坐十九日贡院锡宴二十一日紫",
            "content": "蹴鞠寻潼列广庭，吹丝按竹布前荣。\r\n卿郎杂殿常无见，只听时时万岁声。\r\n\r\n【注释】：【原题】：\r\n十八日上寿退赐坐十九日贡院锡宴二十一日紫宸殿御筵即事七首"
        },
        {
            "title": "知广安军勾侯挽诗",
            "content": "突兀双楠树，翘枝照户青。\r\n春风吹湑湑，秋雨立亭亭。\r\n蚁梦迷符竹，牛涔兀屏篂。\r\n但令根本在，有茁媚阶庭。"
        },
        {
            "title": "次韵李彭州乞鹤于虞万州",
            "content": "急景应如赴壑鳞，感时心事可怜生。\r\n湖边雁序殷勤叫，持寄新诗念故人。"
        },
        {
            "title": "李参政生日",
            "content": "分付诸儿自致身，朝阳阁上看长春。\r\n梅边认得真消息，往古来今一屈伸。"
        },
        {
            "title": "于眉州挽诗",
            "content": "士为谋身蛇有足，人於嚣论鼠无牙。\r\n狱书一落于公手，不识从来豪大家。"
        },
        {
            "title": "次韵李参政见谢游龙鹤山诗二首",
            "content": "北山尝乞草堂灵，娓娓高谈析理精。\r\n泼眼溪光无间断，入怀月色太鲜明。\r\n寒毛络石清可数，暝霭蒸山浓欲倾。\r\n相对悠然无语处，古今成败一空枰。"
        },
        {
            "title": "次韵杨尚书立春",
            "content": "帽屋钗梁剪彩新，谁知井底及池濒。\r\n只从阳月方中日，已作明年第一春。"
        },
        {
            "title": "讲筵侍立三首",
            "content": "须臾讲殿报斑齐，拜罢东升一半西。\r\n两序公卿皆赐坐，史臣讲读中阶隮。"
        },
        {
            "title": "和虞永康梅花十绝句",
            "content": "远山云抹半横簪，野色昏明水浅深。\r\n庭外沉沉人不到，凛然玉雪对疏林。"
        },
        {
            "title": "于眉州挽诗",
            "content": "老雁长云横蜀道，归鸦落日倚江城。\r\n摩挲少日生祠记，忍听虞歌薤露声。"
        },
        {
            "title": "题成都宪江公廉勤谨忠信和缓八箴",
            "content": "勤似忉忉谦揭揭，谨疑{左足右齿}{左足右齿}信悾悾。\r\n佩韦董子柔成缓，专瑟梁丘和近同。\r\n义利只差丝杪忽，功夫端验始衷终。\r\n六箴须把公忠贯，公处还归一字忠。"
        },
        {
            "title": "蟠鳌孙通直挽诗",
            "content": "趋义古君子，辞荣真丈夫。\r\n泽车款段马，古锦小奚奴。\r\n老树檠苍干，修庭拥碧梧。\r\n发潜无巨笔，斜月照龟趺。"
        },
        {
            "title": "次韵黄侍郎海棠花下怯黄昏七绝",
            "content": "穉绿茁儿拳，老红面百摺。\r\n诗坛更伏波，令我逢敌怯。"
        },
        {
            "title": "乐隐君挽诗",
            "content": "人畸天则偶，俗隘我常优。\r\n谩道蚿怜鳖，终成鹊避鸠。\r\n蹇驴花露晓，孤雁稻云秋。\r\n想见招魂曲，人人说少游。"
        },
        {
            "title": "朝中措 次韵同官约瞻叔兄(□□)及杨仲博()",
            "content": "玳筵绮席绣芙蓉。客意乐融融。吟罢风头摆翠，醉馀日脚沈红。简书绊我，赏心无托，笑口难逢。梦草闲眠暮雨，落花独倚春风。\r\n【注释】：【注释】：\r\n这首词是作者面对绽放的牡丹写下的词，表达了作者抱才不遇的抑郁之情。上片首句描写筵席的丰盛而精美，“玳 ”、“绮”、“绣芙蓉”都是席面装饰，高妙华贵，形容的是筵席的至盛至精。设此筵席，意在赏郡圃中的牡丹（称“郡圃”，当是任知州时事）。华筵而赏名花，在座诸公自然是其乐融融，因此次句写“客意乐融融”。“吟罢”两句，进一步写宾客筵宴之乐。“摆翠 ”、“沉红”，一是写牡丹叶在清风中摇摆，翠绿欲滴 ，一是牡丹花在斜阳映照下甜润绯红。“沉红”，既是写花 ，又是写“ 日脚”西沉，落霞夕照，从而表达出筵宴时间较长，与“ 醉馀 ”、“吟罢”相应。这两句在表达感情方面，也能给人以由明快而至深沉的层次感。\r\n“沉红”一句，为下片的抒情奠定了感情的基调。\r\n这种对花设筵，其乐融融本是旧时士大夫的常事，诗词中多有表现，在魏了翁的词中也多有其例，所以这种题材没有特别突出之处。\r\n下片一反上片华筵美景其乐融融的情调，以独特之笔，抒发作者自己身沉宦海、欲归不能的厌倦心情。魏了翁先后多次出任知州府，曾连续十七年不在朝中；他曾出任汉州（州治在雒县，今四川广汉）、眉州（今四川眉山 ）、泸州（今属四川）等地方长官。晚年又出任绍兴府、福州知府，皆兼本路安抚使。因此公事繁剧，极费心力 。因此下片开头就说“ 简书绊我”。“简书 ”即公牍。“ 绊我 ”二字，已表现了作者对“简书 ”的厌倦和欲脱不能的烦闷。在这种心情下，作者即使身处华筵赏名花“ 客意乐融融”的场合下，仍然是“ 赏心无托，笑口难逢”。然而，作者的心曲到底是什么呢？\r\n词的结句，表明了作者的心志。即像“梦草”那样闲眠于暮雨里 ，像落花那样独倚于春风之中。“梦草”，是神话中的一种草，这里作者取用“梦草”“落花”，意象衰飒，取意消沉 ，词境苍凉，寓含自己的身世之感。作者的仕途是坎坷的。在他出仕期间，前有韩侂胄擅权，接着有史弥远专政；而他又是一位敢于揭露时弊，欲以理学治国的人。所以屡受排斥，以致积忧成疾，数次上疏请求引退，可又偏偏得不到批准，因此非常苦闷。他的这种苦闷，在这首词中得到了真实地表现。\r\n魏了翁的这首词，风格清旷，意境优美，清疏中流露出词人淡淡的郁闷、忧愁之感，犹如一杯浓茶微苦，却很有风味。"
        },
        {
            "title": "阁学袁侍郎以朝鲤豢龙两图见寄索和·豢龙",
            "content": "乾坤包万有，纳纳百囊罟。\r\n人位乎两间，利与害为御。\r\n一气贯四时，五风偕十雨。\r\n神龙以为畜，扰御不予侮。\r\n河有背负图，庭无漦流女。\r\n义理之不明，人情自疑沮。\r\n范围吾职分，往往吾违拒。\r\n同室操戈鋋，一身隔肺俯。\r\n帝王豢龙意，弃置那复取。\r\n四灵非不灵，有不得其所。\r\n生息之相吹，古今镇如许。\r\n古人体天意，万物我其主。\r\n虫莫知於龙，拊循如士伍。\r\n今何故无人，亦足验胸府。\r\n声和凤来仪，心平辔如组，\r\n矧伊人中瑞，治乱係嘿语。\r\n欲入而闭门，谁出不由户。\r\n兹事阙人心，作诗附农圃。"
        },
        {
            "title": "某曩在遂宁尝赋木犀云茂树幽花兀老苍不随众",
            "content": "洞烟溪月楚山苍，万木辞林稼涤场。\r\n老桂挟秋清入骨，明河倚树烂成章。\r\n城隅静女閒逾美，泽畔累臣晚更香。\r\n若数秋花饶此品，未容陶菊逞孤芳。\r\n\r\n【注释】：【原题】：\r\n某曩在遂宁尝赋木犀云茂树幽花兀老苍不随众卉入词场虎头点点开金粟犀首累累佩印章明月上时疑白傅清风度处看黄香人才生世元如此不为无人不肯芳今十数年矣偶忆前作未免儿戏用韵再赋呈诸友"
        },
        {
            "title": "杨仲博生日",
            "content": "玉粹金浑好弟史，向来驰誉鬓双青。\r\n世间贤美宁常有，百岁三亭过一亭。"
        },
        {
            "title": "杨夫人挽诗",
            "content": "行庆珩璜女子师，荐修苹藻大夫妻。\r\n礼门总是行持地，宦海元非爱欲泥。\r\n辇翟相传犹白凤，鵷雏可伏胜黄鸡。\r\n柳州念妹嗟何及，令德章章银笔题。"
        },
        {
            "title": "李郎中挽诗二首",
            "content": "太息金泉守，西归空好音。\r\n孳孳求友意，恳恳爱君心。\r\n谋道身多阨，忧时力不任。\r\n怀人今永已，为世一沾襟。"
        },
        {
            "title": "再和招鹤",
            "content": "声色於渠何有哉，银潢刷羽雪皑皑。\r\n天边亦是閒游耳，争向人间问去来。"
        },
        {
            "title": "次韵眉山胡宰喜雪",
            "content": "龙公试手发阴机，琐定愁云阵不飞。\r\n老树垂垂低欲压，穉苗薿烂生辉。\r\n穷冬莫厌诗筒数，富岁先占讼缿稀。\r\n拟待明朝约清赏，剡溪兴尽酒舡归。"
        },
        {
            "title": "次韵谯仲甫致闻南迁见寄",
            "content": "群蜚逐食傍人鸣，暝霭蒸山浓欲倾。\r\n世事满头归未得，片心直向日边明。"
        },
        {
            "title": "李微之闻其弟贯之西归以诗迓之刘左史和韵属",
            "content": "曩与刘公同一邦，如今背我去堂堂。\r\n京师尊贵在朝者，为问谁能逾阿章。\r\n\r\n【注释】：【原题】：\r\n李微之闻其弟贯之西归以诗迓之刘左史和韵属余同赋"
        },
        {
            "title": "程隐君挽诗",
            "content": "岁凶瓶粟罄，屋破褚衣单。\r\n地寂鸟乌乐，天高鸿雁寒。\r\n坟前晚生桂，露下草摧兰。\r\n只把存耕处，令人反覆看。"
        },
        {
            "title": "何府君挽诗",
            "content": "林泉间富贵，缣素老功夫。\r\n古树檠苍干，修庭拥碧梧。\r\n只安车下泽，不侈骑传呼。\r\n轧轧成都道，还家日未晡。"
        },
        {
            "title": "虞退夫人生日",
            "content": "人情处约久斯渝，子把膏腴气羽除。\r\n肯向缣缃迂事业，要寻屋漏实工夫。"
        },
        {
            "title": "次韵李参政赋蟆颐新堰三首",
            "content": "八表云昏气候偏，秋霖成泽市乘舡。\r\n平舟老子閒无事，看尽熙丰佑圣年。"
        },
        {
            "title": "知叙州史侯挽诗",
            "content": "便乘龙岁去，吾党果何观。\r\n春味注眉睫，秋河悬舌端。\r\n仁心随处见，民事切身看。\r\n十载升堂梦，阶庭茁紫兰。"
        },
        {
            "title": "正月九日上之游杨季穆以酬唱见寄走笔次韵",
            "content": "雨中未放笑眉开，独守空斋著玉杯。\r\n观水功夫随处见，逝川意思即心来。"
        },
        {
            "title": "夏港僧舍",
            "content": "迅商呼不来，午汗如翻浆。\r\n道人空万缘，解后赞公房。\r\n虚室千世界，圆满一钵囊。\r\n碧云护兜率，白日照普光。\r\n萧萧芦苇中，着此清净坊。\r\n鉴师从西来，一喝登慈航。\r\n唾手举慧刃，斫断烦恼韁。\r\n邀我供煮饼，心地陡清凉。\r\n官焙破苍璧，桃笙涨寒江。\r\n从师问究竟，室西照残阳。"
        },
        {
            "title": "用樊武仲致韵饯黄户部",
            "content": "七载赍身入楚乡，谁将平坂换羊肠。\r\n觉来亲友浑依旧，触处江山不改香。\r\n正引德星成胜集，更忻郎宿下垂光。\r\n人生行止时为大，膜外浮荣蚁穴王。"
        },
        {
            "title": "补和李季允去秋所长寄凌霄观诗",
            "content": "天高山围坐，露下月满楼。\r\n其间倚阑人，古今入双眸。\r\n戒哉后时懊，通此先民忧。\r\n匪缘冀求鱼，惧易或丧牛。\r\n瞬息起万夫，朝暮食千头。\r\n金汤蔽遮地，我岂为一州。\r\n余力事层观，翚飞半空浮。\r\n帘开六合晓，杯纳万顷秋。\r\n灯火背城市，烟霖俯林洲。\r\n遐睎到冥鸿，吟思追驯鸥。\r\n寄声鹤山我，夺目珊瑚钩。\r\n因思去年夏，狂魂昼群游。\r\n婪酣饱溪壑，磊砢丰渠酋。\r\n诸公正昏愕，如筑于道谋。\r\n微君且柔之，尚保国邑不。\r\n岌页变怗妥，嚬呻起懽讴。\r\n宜恢奇杰观，快此夷怿酬。\r\n独忧解成缓，万古同一流。\r\n君毋观上游，观上增叹愁。\r\n南有壶聚{左木右橐}，西有耕耡耰。\r\n北有不庭方，东有不宁侯。\r\n君看此风景，便谓无事休。\r\n天心果何如，年运不我留。\r\n相期懋明德，事业贯显幽。"
        },
        {
            "title": "腊日同舍郎即湖上送诸葛吏部赴胡北常平次汪",
            "content": "绣衣衔命去，祖帐为王留。\r\n大舶满青镜，寒云明玉舟。\r\n岁余官事省，蜡毕吏功休。\r\n千古行藏意，梅边细讲求。\r\n\r\n【注释】：【原题】：\r\n腊日同舍郎即湖上送诸葛吏部赴胡北常平次汪吏部韵"
        },
        {
            "title": "次韵知常德袁尊固监丞送别四诗",
            "content": "试把行藏为子评，只知尽分敢徼名。\r\n出如有益殷三聘，用不能行鲁两生。\r\n此道古人如饮食，后来灶婢或猜惊。\r\n子云亦号知书者，犹把商山作采荣。"
        },
        {
            "title": "和张大著颠字韵二首",
            "content": "伥伥趋局晓衣颠，妙语飞来墨已鲜。\r\n太一藜然分夜隙，蓬莱海阔接风船。\r\n临邛词客虽末至，淮海签书非少年。\r\n独抱区区无我察，联篇重拜玉人怜。"
        },
        {
            "title": "再和招鹤",
            "content": "苍苔散啄旁清江，被服委蛇未肯忙。\r\n清唳九皋天听在，也知雅意笑鹈梁。"
        },
        {
            "title": "送秦秘监以显谟知潼川",
            "content": "杜侯归未几，又送秦侯归。\r\n锦衣赫相望，里闬生光辉。\r\n仅存二三士，去意不可羁。\r\n王张屡乞身，余亦五请祠。\r\n岂不明主恋，去就各有宜。\r\n昔岁语杜侯，志得官无卑。\r\n近忽省前误，热突无寒煤。\r\n君门天九重，赤子命一丝。\r\n诗书谩胀腹，字字不适时。\r\n俯瞰大江流，仰看苍云移。\r\n悠悠未有届，蹙蹙安所驰。\r\n吴天岂民憎，翻覆不可期。\r\n原随力所逮，必以诚求之。\r\n求之有弗得，况忍相瘠肥。\r\n临分重回首，吾匪怀吾私。"
        },
        {
            "title": "燕孙节推致语口号",
            "content": "身是书楼东眷孙，老仙况复种仙根。\r\n高科恰是承先躅，盛事还应表里门。\r\n堂上承颜情最乐，窗前草制梦犹存。\r\n着鞭且向长安道，春色如今紫诏温。"
        },
        {
            "title": "次韵刘左史王亭观梅",
            "content": "南山有佳境，天作而地藏。\r\n谁其搜抉之，主者今欧阳。\r\n时当冬候最，叆叇云无光。\r\n烂嚼暗香句，浩歌黄竹章。\r\n诗成物有主，意远天无旁。\r\n众宾人老守，遥林拱孤芳。\r\n气味自尔殊，凡卉不敢香。\r\n芸芸天壤间，何草冬不黄。\r\n独此冰雪质，老气磨苍苍。\r\n便如身洁人，易知复难忘。\r\n颇怀熙丰日，群妍偃冰霜。\r\n皓然深衣老，春风贮肝肠。\r\n抉开第一机，还作桃李乡。\r\n终然和鼎实，以侑千岁觞。\r\n三嗅几而作，临风倍轻狂。"
        },
        {
            "title": "高公权之母郭氏挽诗",
            "content": "妇道始衷终，宁过三者从。\r\n髧髦维我特，蓬首为谁容。\r\n但识同心处，宁拘异域封。\r\n坛前两溪水，昼夜自溶溶。"
        },
        {
            "title": "和崔侍郎送行诗韵",
            "content": "昔岁阽危日，烦公疋马来。\r\n人心成胜势，天理是良媒。\r\n抖擞精神集，扶持气脉回。\r\n黄宫才十点，有许到葭灰。"
        },
        {
            "title": "樊仲恂母太硕人李氏挽诗",
            "content": "梁君遁世价妻孟，崔母祈天为妇唐。\r\n身是六朝人物旧，眼看三世子孙昌。\r\n人知翕翕味方隽，谁识耽耽意最长。\r\n犹恨年龄不满百，仅成三万五千场。"
        },
        {
            "title": "送从子令宪西归",
            "content": "古人为学戒悠悠，说命惟从务敏求。\r\n识此味时那可已，更从来处验吾修。"
        },
        {
            "title": "和杨仲禹送史子修□特奏赴吏部注阙",
            "content": "科名宁较后先题，叹老嗟卑世所迷。\r\n须识是閒天地似，要知立处圣贤齐。\r\n人情一理涂涂附，古道千年印印泥。\r\n属子随时崇令德，窗前红日未全西。"
        },
        {
            "title": "再和前韵答赋五首",
            "content": "甫田之田骄骄莠，大国之郊濯濯山。\r\n养且难成摧则折，宁居材与不材间。"
        },
        {
            "title": "寿四川制置李侍郎",
            "content": "崧高二王德，丰水数世仁。\r\n一心千古脉，一气三才根。\r\n人言通德门，封培知几春。\r\n陵州不尽用，雝国非全神。\r\n厥美钟在季。鲁殿岿然存。\r\n谁知中兴主，流泽被子孙。\r\n是用遗一老，为社稷万人。\r\n三朝典刑旧，四海观听新。\r\n自公镇西南，威声憺胡虏。\r\n弃地遄归疆，余民亦安土。\r\n便当度双剑，建大将旗鼓。\r\n进贤黜不衷，讨贰诛失伍。\r\n增屯御骄卒，募耕实边圄。\r\n堂堂当道卧，一勇销百侮。\r\n原公排群议，释我分外虑。\r\n上流屹长城，却归辅明主。"
        },
        {
            "title": "八月七日被命上会稽沿途所历拙於省记为韵语",
            "content": "新妇尖连赵家墺，憩龙山望上皇村。\r\n若言此兆为前定，人事是非都不论。\r\n\r\n【注释】：【原题】：\r\n八月七日被命上会稽沿途所历拙於省记为韵语以记之舟中马上随得书不复叙次"
        },
        {
            "title": "次韵虞退夫除夕七绝句",
            "content": "长叹熙丰佑圣年，偏轻偏重几番舡。\r\n谁能装载亭匀了，多著男儿尽力牵。"
        },
        {
            "title": "书所见闻示诸友",
            "content": "一从轻弃五边州，所恃藩篱仅武休。\r\n又谓武休无足恃，并捐洋汉守金牛。"
        },
        {
            "title": "赠画工王三锡传神",
            "content": "气质纷不齐，四海无似人。\r\n藉令貌相近，气有醇不醇。\r\n善观人品者，仪观与机神。\r\n正邪眸子见，善恶眉间分。\r\n且如苦与虎，二人自非伦。\r\n而俱类孔子，俗眼何昏昏。\r\n古人有梦遇，便知为良臣。\r\n又能记眉目，晓然得其真。\r\n此须以神会，难与浅者论。\r\n王生归为我，试语司寇君。\r\n此理充得去，三代同此民。"
        },
        {
            "title": "次韵李肩吾读易亭山茶梅",
            "content": "梅华鹤羽白，茶华鹤头红。\r\n拱揖鹤山翁，始授宗人同。\r\n山间两宾主，穷极造化功。\r\n易终得未济，曹未观豳风。\r\n或嗟生处远，不近扶木东。\r\n谁知天然贵，正在阿堵中。\r\n喧寂四时耳，寒至窒斯穹。\r\n冷眼看千古，声色沈英熊。"
        },
        {
            "title": "约书院诸友过石洞津检校堤役",
            "content": "天阔山头头，江空石齿齿。\r\n清霜肃宇宙，物物露根柢。\r\n是开明年春，万汇从此始。\r\n人事胡不然，临流方识不。\r\n断岸百尺悬，赤子命如寄。\r\n示人亦真切，犹作秦越越眎。\r\n我忧不能释，人谓我俗吏。\r\n吏安能俗人，亦人自俗尔。\r\n神天及游衍，忠信在参倚。\r\n是间炯然存，精粗莫非事。\r\n况逢道义友，眷眷不余弃。\r\n至理互相发，俗氛安能滓。\r\n夜寒人欲归，渔火飐汪泚。\r\n照我方寸心，悠悠发长喟。"
        },
        {
            "title": "约客木犀下有赋",
            "content": "茂树幽花兀老苍，不随众卉入词场。\r\n虎头点点开金粟，犀首累累佩印章。\r\n明月上时疑白傅，清风度处越黄金。\r\n人才生世元如此，不为无人不肯芳。"
        },
        {
            "title": "送唐述之赴廷对",
            "content": "快着青冥輭玉鞭，稳骑騄耳踏云烟。\r\n便持全蜀无双誉，去听宾臚第一传。\r\n众所望君皆尔耳，人之好我岂云然。\r\n古来名下无虚士，试玩盈科放海篇。"
        },
        {
            "title": "用大礼杨少卿□韵题冯川庄图",
            "content": "入山佳趣已成无，何事犹驰门外车。\r\n书里一丁总忧患，人间六甲有孤虚。"
        },
        {
            "title": "李参政折赠黄香梅与八咏俱至用韵以谢",
            "content": "黄云冉冉晓苍苍，閒倚平湖只自香。\r\n较似寒枝虽未至，依然风韵挟冰霜。"
        },
        {
            "title": "和靖州判官陈子从山水图十韵·雪中访友",
            "content": "怀人得清晤，此乐浩无期。\r\n剡溪兴尽返，未喻伐木诗。"
        },
        {
            "title": "再和",
            "content": "芹宫日晚守祠斋，争见花如火齐堆。\r\n不复少年黄犊健，任令急景白驹催。\r\n繁红才伴木栗留至，众绿又惊鶗鴃来。\r\n到会意时须命酒，莫论花谢与花长。"
        },
        {
            "title": "费参政挽诗",
            "content": "党论危疑日，几微细补缝。\r\n平舟行浪稳，暖气拆冰融。\r\n风雨千閒屋，酸咸一鼎瓮。\r\n人才关国本，谁念昔培封。"
        },
        {
            "title": "许侍郎挽诗",
            "content": "近事君知不，王心莫与宁。\r\n融风薄台里，秋雨暗前星。\r\n鸿集稻粱少，虎嗥川俗腥。\r\n人才关世道，斂涕为公铭。"
        },
        {
            "title": "叙州弟挽诗",
            "content": "与女为兄弟，前年五十年。\r\n并驱骖接革，偕立雁羞肩。\r\n此意春融泄，中年俗纠缠。\r\n每期身蚤退，白首对床眠。"
        },
        {
            "title": "费华文挽诗二首",
            "content": "谨厚传燕国，宽和似蜀公。\r\n材猷今世楷，论建古人风。\r\n阅世心犹壮，忧时鬓已翁。\r\n芸芸今有尽，归去得全终。"
        },
        {
            "title": "次李参政所和五绝句韵因以为诗",
            "content": "天如有定开平治，宁患无人安子思。\r\n到出手时须卓卓，逢开口处莫期期。"
        },
        {
            "title": "题李彭州南亭",
            "content": "花木精神面面全，谁将好景作南园。\r\n栗留枝上春风思，鶗鴃声中晓屐痕。\r\n檐外梅礬兄及弟，槛前竹鹤子生孙。\r\n我今犹是数旬客，遇意忺时即打门。"
        },
        {
            "title": "和范少才咏雪三首",
            "content": "随踏晓岩去，殿头金井阑。\r\n路门圭璧委，双阙绛青蟠。\r\n拜手朝绅肃，忧心旰食宽。\r\n岁糜今有望，宁复厌葅酸。"
        },
        {
            "title": "樊迪功挽诗",
            "content": "白鹤招人反旧庐，奋人落落晓星疏。\r\n正伤邢璧埋黄壤，又叹燕椿非老株。\r\n不见登山灵运屐，空悬下泽少游车。\r\n死於平世君奚憾，鸿雁嗸嗸未奠居。"
        },
        {
            "title": "史制干晦甫挽诗",
            "content": "菑川元自属公孙，竟策词场第一勋。\r\n理有是非宁挠夺，官无大小只忧勤。\r\n纷纷白地皆滩濑，豁豁青天亡片云。\r\n满腹诗书竟何用，泉台暧暧日西曛。"
        },
        {
            "title": "次韵黄侍郎沧江海棠六绝",
            "content": "惯踏郊原浩荡春，重来春与物俱新。\r\n渠虽自有生生意，把握天机是主人。"
        },
        {
            "title": "次韵赵制置制胜轩诗",
            "content": "何年误认貙作熊，力小知薄当戎冲。\r\n级夷蕃拔牖户破，至今风色长如冬。\r\n去年推毂以授公，单车飞度双剑峰。\r\n风棱荦荦胆气雄，临淮军垒足迹重。\r\n夜起揽衣瞻井络，铸铁不知经几错。\r\n朅来谈笑上纹楸，龟头局中虎口着。\r\n谁将舆柴误战尘，天戈一挥如砥平。\r\n濯征玁狁威蛮荆，捷书夜上白玉京。\r\n考成轩户适兹日，一吐十年胸怫郁。\r\n看诗又觉饶余力，要殄余忧宽旰食。\r\n书生喜极还太息，天下忧端尚非一。\r\n经营分表竟何益，盍护本根保成勣。"
        },
        {
            "title": "乐府君挽诗",
            "content": "缣缃迂活计，屋壁老功夫。\r\n月暗乌声迥，霜寒雁影孤。\r\n江灵知孝子，天赋厚耆儒。\r\n剩馥多沾丐，于今道未臞。"
        },
        {
            "title": "王常博寄示沌路七诗李肩吾用韵为予寿因次韵",
            "content": "洞烟溪月晚来村，白酒青鱼旋捭豚。\r\n纳纳乾坤元许阔，何须头上自安盆。"
        },
        {
            "title": "董侍郎生日三首",
            "content": "紫气飞骞一马骢，当年轻下五云东。\r\n诗书意味江都相，琴鹤规模清献公。\r\n长啸驱风静秋戍，精神唤雨作年丰。\r\n列城香火知何限，蒸起祥云入颊红。"
        },
        {
            "title": "浣花即席",
            "content": "轻飔濯袢暑，清与耳目谋。\r\n江山新容态，真意烂不收。\r\n榜人以戒余，将事东郊游。\r\n川后且静波，冯夷亦安流。\r\n联镳载群彦，骈筵驾方舟。\r\n月中乱平渺，高舂尚夷犹。\r\n俯瞰大江横，仰看苍云浮。\r\n滔滔去不息，亹亹生无休。\r\n俯仰三太息，发我心悠悠。\r\n未省昔之人，曾有此乐不。\r\n团团转兰枻，突见龙棹头。\r\n哄然两敌国，蒿矢迅不留。\r\n所争何为者，对面如仇雠。\r\n少须游人散，天暝赐泠飕。\r\n清兴浩无极，洗醆更劝酬。"
        },
        {
            "title": "题石兴宗读书岩",
            "content": "岩头橘树经百黄，三少不生诸老亡。\r\n只余石间元佑脚，谷虚尽日鸣当当。"
        },
        {
            "title": "山河叹送刘左史归简州",
            "content": "山河两戒南北分，天地一气华戎钧。\r\n譬诸指搐非害事，往往西体为不信。\r\n惟今愧虏相噬吞，人言雪耻兹其辰。\r\n盍驱卞庄刺刺虎，又嗾庐{捉去扌加犭}擒狡{皴去皮加兔}。\r\n天王仁爱兼南北，犹遣升勺苏穷鳞。\r\n诸公亦复创前误，闭户不肯雇斗邻。\r\n流移降附莫皇恤，斩艾驱迫如穷麇。\r\n谁知炎炎将及我，事体不与开禧伦。\r\n竟因示弱启狄侮，羽书赤白惊严宸。\r\n天王坐朝色不怡，我非尔畏民吾民。\r\n急从雨中彻桑土，更向火后移突薪。\r\n大官亦复变前说，群而和者非一人。\r\n制书丁宁示招纳，符檄旁午申拊循。\r\n臣某奉诏移江介，臣某董师留汉滨。\r\n西南忧雇谁其宽，即授世某留川秦。\r\n夫何廷论忽中变，复议保境思和亲。\r\n迅雷烈风仅翻覆，明虹霁日俄逡巡。\r\n敌人揶揄胆满干，志士愤郁齿穿龈。\r\n东由海泗尽襄汉，西起梁沔连房均。\r\n暴骸蹀血蔽原谷，夺险因粮空窖囷。\r\n将军忧恚或自毙，列校偃蹇不可驯。\r\n县徵更赋不遗算，郡空少府无余缗。\r\n边头被兵甫属耳，公私已屈忧方新。\r\n静惟人事百罔一，恃以亡恐惟苍旻。\r\n苍旻茫茫君为度，但见咎异来相因。\r\n连年夏旱天无云，江淮湖浙田生尘。\r\n飞蝗排空如羽阵，噍类猬众何诜诜。\r\n僰南山萃陵谷异，后土矹矹如转轮。\r\n春秋二百四十载，地震才五兹何频。\r\n去年东南复告旱，遍以牺币走百神。\r\n太阳朔蚀忽无光，金星昼见亦累旬。\r\n汉沔沸腾地移轴，涪潼湓溢涛翻银。\r\n星文屡变台符坼，阴象较著阳德屯。\r\n外为兵戈为裔夷，内为宫壶为群臣。\r\n天心渝怒有如此，犹以谴告施其仁。\r\n惧而修政庶可弭，恬不知警将仍臻。\r\n且如前年旱蝗日，开道求谏颁明纶。\r\n庭中不鸣自如故，犹有下次位人姓陈。\r\n内言椒房之舛令，外及丞相之狎宾。\r\n能如章向触权忌，不效钦永攻上身。\r\n同时六馆之髦彦，陈义固争尤肫肫。\r\n藐如无闻亦异已，宰士忿疾丞相嗔。\r\n彼唐畋铎何物耳，词鄙意佞如吠狺。\r\n外省胡独行其言，公然贱玉而贵瑉。\r\n自时厥后益征创，遏绝言路忘谘询。\r\n直臣久矣甚弃梗，公道不见面礼随荒榛。\r\n尝居丞疑转猜忌，稍负望实尤沈沦。\r\n人心所同即天意，四方蹙蹙天亦颦。\r\n公今掉头不肯住，携家归踏西园春。\r\n大贤与国同休戚，宁忍赤子方嚬呻。\r\n我非荷蒉不知磬，拟效执舆来问津。\r\n请赋白驹之孕章，原公饮酒车无巾。"
        },
        {
            "title": "王宝谟挽诗",
            "content": "沪江鲛夜泣，柳庙鹤秋飞。\r\n零露伤兰颖，凄风撼王徽。\r\n焄蒿恍兮惚，精爽是邪非。\r\n岂必存亡问，吾知全以归。"
        },
        {
            "title": "送从子令宪西归",
            "content": "弟兄亲友剑南州，别思如山浩不收。\r\n家问稀疏人迹绝，眼明从子慰羁愁。"
        },
        {
            "title": "题上亭驿",
            "content": "红锦绷盛河北贼，紫金盏酌寿王姬。\r\n弄成晚岁琅当曲，正是三郎快活时。"
        },
        {
            "title": "史致政挽诗",
            "content": "口道先生易，躬行君子难。\r\n浮荣残梦觉，活计一般酸。\r\n日晚乌声急，风高雁影寒。\r\n行藏付千载，反覆要人看。"
        },
        {
            "title": "程节推挽诗",
            "content": "入官当是学优时，政学尤知念昨非。\r\n鬴实剖争真识变，宝刀佩信解知几。\r\n人谋是处虽同好，天于是当然识者希。\r\n易箦遗言无一愧，死能如此庶全归。"
        },
        {
            "title": "王总领生日",
            "content": "皇天覆后土，藐然中为人。\r\n职职万同宇，何所非吾仁。\r\n一二指搐耳，动且关嚬呻。\r\n置之非害事，尚欲求其信。\r\n矧今我赤子，犬羊所噬吞。\r\n养之将遗患，迫之几寡恩。\r\n犹以赤子故，未忍穷追奔。\r\n蠢彼不我德，羽书惊严宸。\r\n帝日斯可矣，戎首将处焚。\r\n一军戍江介，一军留汉滨。\r\n雨中彻桑土，火后忧突薪。\r\n又念蜀上游，擢才饷吾军。\r\n蜀力如蜗涎，仅足以濡身。\r\n云胡走荆楚，坐视空川秦。\r\n天下本一家，奚必尔我分。\r\n独怜去天远，缓急呼不闻。\r\n公今从此升，於国拟世臣。\r\n家有忧民谱，世磋及兹辰。\r\n直前明分义，却立思本根。\r\n岂但无怨公，此志长光新。"
        },
        {
            "title": "知崇庆府致政何君挽诗二首",
            "content": "不把英雄彀，移为仕进媒。\r\n邑獒群怪吠，灶婢亦惊猜。\r\n且效功成退，宁须兴尽回。\r\n芸芸终有谢，赢得早归来。"
        },
        {
            "title": "吴府君挽诗",
            "content": "笃信宁违俗，徐行不竞时。\r\n与人交乐易，处世事平夷。\r\n甚矣古常者，伤哉今已而。\r\n龙山春夜月，长照凤皇枝。"
        },
        {
            "title": "题袁追远亭",
            "content": "宝剑初期多击鲜，嗟嗟何及泪阑干。\r\n美官孰与承颜乐，丰祀何如啜菽懽。\r\n已矣亲容生死阔，要知好道始终难。\r\n共惟出自期无忝，留作松楸久远看。"
        },
        {
            "title": "临川过永叔植慈竹义木於庭乃榜其堂曰慈义索",
            "content": "冬笋与霜堇，孝可使之生。\r\n老槐与枯荆，义可使之荣。\r\n芸芸天壤閒，何物非吾诚。\r\n根心贯芽卉，影响於形声。\r\n过君资孝友，早识真重轻。\r\n一时东南彦，意气何相倾。\r\n虚几隐天籁，深居观物情。\r\n慈竹吾父子，义木吾弟兄。\r\n夜檐月送影，昼户烟输晴。\r\n与我一般意，乃和堂堂名。\r\n竹根头{左角右戢}{左角右戢}，下覆复上承。\r\n木以同本故，叶叶皆相亲。\r\n承覆匪强合，相亲谁使令。\r\n兹有靡不有，斧斤日丁丁。\r\n原言厚封植，岁晚长青青。\r\n\r\n【注释】：【原题】：\r\n临川过永叔植慈竹义木於庭乃榜其堂曰慈义索余诗"
        },
        {
            "title": "射殿引诸班出官人拽垛子二首",
            "content": "控矢张弓十作朋，射余回首列前荣。\r\n须臾当殿听宣授，首下尻高万岁声。"
        },
        {
            "title": "十二月十七日宰执率百官请大行皇帝谥于南郊",
            "content": "遇雨权将屋作坛，昊天神主位中閒。\r\n吉凶异制今参用，今古殊宜亦并班。\r\n\r\n【注释】：【原题】：\r\n十二月十七日宰执率百官请大行皇帝谥于南郊曰宁宗纪事四首"
        },
        {
            "title": "李参政生日二首",
            "content": "湖浅霜雁寒，天高老龙蛰。\r\n悠悠瀛海间，时运递消息。\r\n黄钟一龠回，槁瘁亦敷泽。\r\n茹茅趣连征，墐户同一辟。\r\n向来屯阴地，有果终不食。\r\n存之乃天意，斯道古根极。\r\n公论无消磨，物情自喧寂。\r\n喧寂安足计，秋云卷无迹。\r\n请公护景光，春事勤种植。\r\n明朝拨初度，万象好颜色。"
        },
        {
            "title": "以使事过成都讫事而归虞万州成都尉高表史拉",
            "content": "青灯相对同胞弟，白酒交酬异姓兄。\r\n风雨似知人有约，终宵都作对床声。\r\n\r\n【注释】：【原题】：\r\n以使事过成都讫事而归虞万州成都尉高表史拉访灵泉宰高表史风雨连明遂谒朱祭酒祠即事赋"
        },
        {
            "title": "过大安军黑水阻涨憩崇道观以需涨落乃济",
            "content": "川游不停息，雨集有满除。\r\n卓哉鄹鲁叟，即兹验功夫。"
        },
        {
            "title": "书所见闻示诸友",
            "content": "闻说奔军闯阆州，余州民溃去如流。\r\n亲曾见虎诚堪怖，只为狐惊亦可羞。"
        },
        {
            "title": "八月十四日夜约客月下有武",
            "content": "秋空和月卷玻瓈，清入肝脾触拨诗。\r\n元自生来全体具，只缘见处一分亏。\r\n俗情数日须圆候，识者先几畏满时。\r\n千古词人谁解首，拟将今夕法佳期。"
        },
        {
            "title": "次韵李参政见寄三首",
            "content": "自失鸥边约，应羞鹤上人。\r\n竹荒青翼短，书远墨题亲。\r\n世事方尝胆，时贤谩饮醇。\r\n国疑谁为嗣，公子争振振。"
        },
        {
            "title": "李微之闻其弟贯之西归以诗迓之刘左史和韵属",
            "content": "公卿奏疏谩琅琅，谁刃楼兰槛鬼章。\r\n巢燕豫忧江上北，幕乌未到岗之阳。\r\n\r\n【注释】：【原题】：\r\n李微之闻其弟贯之西归以诗迓之刘左史和韵属余同赋"
        },
        {
            "title": "安总领生日",
            "content": "祝化不作语啾啾，陛下凭公释雇忧。\r\n往误叵堪成铁错，后图犹可保金瓯。\r\n饮江共喜无胡马，屯渭悬知有木牛。\r\n虎也肤公康是似，原歌江汉美宗周。"
        },
        {
            "title": "赵广安挽诗",
            "content": "珪组曾分寄，经纶未究才。\r\n冥心求己事，真气养玄胎。\r\n月遽中河落，兰先白露摧。\r\n若人嗟不淑，天意谓何哉。"
        },
        {
            "title": "杨尚书和晴字韵诗适趋部宿再韵谢之",
            "content": "冬令阴阴我独晴，世间寒暑本思成。\r\n玉珂金钥声中睡，无限山林入耳声。"
        },
        {
            "title": "次韵虞果州泛雪",
            "content": "黄云叇风雪天，欲之霸桥寻浪仙。\r\n炉中榾柮絷寒客，纵欲烧愁能得然。\r\n拨灰嚼句不忍吐，竟日南望双眸穿。\r\n谁知诗来亦念我，字与六出争明蠲。\r\n美人美人呼不来，昭华吹怨楼西偏。\r\n况有山头月为友，触拨烟痼撩诗颠。\r\n岂无咏絮谢家集，亦有闭户袁安眠。\r\n未如山中之对乐，白玉世界天相连。\r\n朝看夜听两奇绝，靴霜炉雪知谁贤。\r\n褰裳急理剡溪棹，明月已旁羌江还。\r\n羌江白云绕亲合，北山夜雨鸣清川。\r\n世间真乐不易道，此以意会非言传。\r\n惜哉往日不可再，江头望君如望年。\r\n研澌笔冻不成报，梦中书劄来翩翩。"
        },
        {
            "title": "和靖州判官陈子从山水图十韵·载酒寻梅",
            "content": "松竹贯寒暑，而梅时往来。\r\n不知姤复意，随人谩徨徊。"
        },
        {
            "title": "兄子高赴廷对",
            "content": "九十九峰矗天起，家在前峰夕阳里。\r\n蛮徭虎豹断行人，小市寒城净如水。\r\n驩传有客闯然来，{左扌右监}衣视之吾兄子。\r\n云从诸侯贡，往备天子使。\r\n来时吾父为我言，女之靖州问安否。\r\n靖州苦好修，女从得师友。\r\n世方白首声利场，父诏承乃如此。\r\n柳阴花影春风香，喜极无言澹相对。\r\n家学既尔殊，天资亦云美。\r\n自庵寂寥无可赠，赠以庵中一个自。\r\n吾闻古之人，仕学皆为己。\r\n上不可欺其君，下不忍虐其类。\r\n此岂有为然，凡以自靖耳。\r\n我之行止命於天，上下四方难豫拟。\r\n旦将处靖献于君，无限功夫归语尔。"
        },
        {
            "title": "送李蒲江归简池用高荣州韵",
            "content": "尚记春风黄栗留，明年春又到钩辀。\r\n会疏长作去时恨，年大能禁生别愁。\r\n言偃得人行不径，缪公受责俾如流。\r\n原将二语为君赠，更原开诚学武侯。"
        },
        {
            "title": "送曾尚右知信州分韵得州字",
            "content": "长安十二门，冠盖如云稠。\r\n浮骖不停趋，九衢滔滔流。\r\n朝握扶桑辔，暮行背椒丘。\r\n驾言入从之，道左伤吾辀。\r\n温陵有佳干，清姿秀琅球。\r\n蚤畴抡魁望，盛之蓬瀛洲。\r\n荣进付膜外，寡欲自日休。\r\n需章臣有母，自诡以一州。\r\n彤幨下青冥，锦舆居上头。\r\n小施活国手，雕瘵会有瘳。\r\n同省并门居，昔我陪清游。\r\n一时四同年，气味骨肉侔。\r\n而君堂堂去，别袂挽不留。\r\n迅商起层旻，候虫催功裘。\r\n问学常苦艰，岁月忽忽遒。\r\n古今同一歧，古岂真难俦。\r\n原言事穮蔉，勿作刈犹谋。\r\n会面岂不再，为君刮双眸。"
        },
        {
            "title": "和李参政龙鹤庵庐二首",
            "content": "落纸新诗万口传，逍遥旧梦记坡仙。\r\n明虹短雨下平楚，老雁长云横半天。\r\n涧底青松不改色，槛前流水谩安筌。\r\n寄声多谢无名子，莫搅诗翁秃鬓眠。"
        },
        {
            "title": "长女生日",
            "content": "相逢犹记度潇湘，旋理衿缨旋理装。\r\n婿见舅姑才识面，明朝马首上渠阳。"
        },
        {
            "title": "用张子益教授韵送虞退夫西归",
            "content": "子已江头戒櫂郎，卬须何事未乘方。\r\n须看此意关时数，不为斯人自肺肠。\r\n白傅徒然泣商妇，毛生岂解出王樯。\r\n卬虽不敏真知得，为子临岐酹一觞。"
        },
        {
            "title": "八月七日被命上会稽沿途所历拙於省记为韵语",
            "content": "沛宫魂魄只思归，不道苍梧与会稽。\r\n帝后精神天陟降，宁分南北与东西。\r\n\r\n【注释】：【原题】：\r\n八月七日被命上会稽沿途所历拙於省记为韵语以记之舟中马上随得书不复叙次"
        },
        {
            "title": "杨尚书生日",
            "content": "几许中和酿此身，秋曲江上玉精神。\r\n性姿无忤水行地，富贵有缘花得春。\r\n閒处消摇欣佚老，会朝魁艾正须人。\r\n绝知云滃龙渊湿，莫倚晴江把钓缗。"
        },
        {
            "title": "梁运判生日",
            "content": "有歌不必歌吴趋，有舞不用陈巴渝。\r\n试听天下紫云曲，着意自与人间殊。\r\n益州刺史梁大夫，高冠长佩鸣清都。\r\n秋原方集迎车雉，春风欲送升平乌。\r\n却思忠南海棠处，少日曾此扶亲舆。\r\n问天乞英荡，叶气为先驱。\r\n有酒皆郎清，有书皆父腴。\r\n人逢善旦称吉祝，六引三调何虚邪。\r\n勿言商声苦太劲，为国纲纪正要渠。\r\n厥今事势将何如，邻家盗起翁无襦。\r\n乘风纵缭未渠已，我薪未徙屋未涂。\r\n天之生贤端有意，平治况是公规摹。\r\n尽将吉德为寿本，扶桑自昔无荣枯。"
        },
        {
            "title": "次韵李参政李提刑见和雁湖观梅",
            "content": "春事何须羯鼓催，好春全看未花时。\r\n雨余庭院湖光湿，人倚阑干夕暝迟。\r\n正会意时俄起起，到忘言处谩期期。\r\n雁湖饮散人归后，曾问梅花复几枝。"
        },
        {
            "title": "题余氏聚远楼",
            "content": "若向天机识得亲，是间看不尽青春。\r\n须知聚远惟方寸，说与楼前望眼人。"
        },
        {
            "title": "和夔漕王韵",
            "content": "开济堂前送櫂歌，渊渊舡鼓伐灵鼍。\r\n云埋白帝千山小，浪拍青天一叶过。\r\n解后天涯惊易别，雇瞻水剂得如何。\r\n惟余报国忠肝在，铁石云坚尚可磨。"
        },
        {
            "title": "李提刑李参政再和招鹤诗再用韵以谢",
            "content": "静看瀺灂几游鳞，争似玄裳缟袂生。\r\n几度有书招不至，应惭侧翅傍他人。"
        },
        {
            "title": "袁参政挽诗",
            "content": "耆旧晨星似，公胡不憗留。\r\n竟成青坞去，莫返赤松游。\r\n时事方欹枕，天年不到头。\r\n独余经在笥，衮衮付公侯。"
        },
        {
            "title": "送从子令宪西归",
            "content": "茆檐竹几对床头，晨暮参商未渠休。\r\n宁用停云乙亲友，是身安健复何忧。"
        },
        {
            "title": "于用宋兵部韵送刘左史",
            "content": "絷维不住谷中驹，爱恋徒占屋上乌。\r\n开汉楼前迎剑骑，临津门外罢传呼。\r\n宅家未忍忘贤傅，衡宇胡为戒仆夫。\r\n阁束衣冠聊一笑，不为耐辱司空图。"
        },
        {
            "title": "次韵樊武仲致政见贻",
            "content": "风引征衣堕古诚，手披榛棘上前京。\r\n侍郎山下寻仙李，柱史亭前记老程。\r\n蜑雨蛮风鸢外落，洞云溪月雁边明。\r\n惊心忽忽未全稳，似听於菟谷啸声。\r\n樊子诗来贺我迁，潮黄风节敢云班。\r\n长教下令流於水，岂原高名重若山。\r\n霜过转悉天宇净，夜寒空载月明还。\r\n须知不遇非余欲，千载知言有辨奸。"
        },
        {
            "title": "送程左史以右撰知夔州分韵得重字",
            "content": "烟草暝江湖，霜风缬郊垄。\r\n黎明北门道，杂遝冠盖拥。\r\n程侯倦左墄，引去何太勇。\r\n沪江春信回，书殿星极捧。\r\n帝念夔子国，侧耕地荒茸。\r\n吏饕赋政烦，室罄小人恐。\r\n申命亟极麾，遫驱毋上冢。\r\n彤幨下霄汉，环佩锵璧珙。\r\n山川洗凄戚，草木企孤耸。\r\n斧斤刈伐余，急与护把拱。\r\n古人为己学，非以博华宠。\r\n事业贯千载，富贵不旋踵。\r\n原言树风声，永作蜀山重。"
        },
        {
            "title": "次韵外舅杨崇庆以诗相招三首",
            "content": "炎威翕翕正鏖人，惟有西风不世情。\r\n困卧小窗倦宾客，吹将好语到岩扃。"
        },
        {
            "title": "十日夜闻风声",
            "content": "雪尽冰澌涕亦晴，布衾纸帐复求成。\r\n卷书拟续前宵梦，一夜狂风撼户声。"
        },
        {
            "title": "次韵虞退夫除夕七绝句",
            "content": "太极光阴不计年，圣贤千古此周旋。\r\n九夷自陋吾何与，长在回瓢点瑟边。"
        },
        {
            "title": "再和浣花韵呈李彭州李参政",
            "content": "冁然一开口，天也非人谋。\r\n江山自旧管，风景仍新收。\r\n一门令兄弟，而我从之游。\r\n卫玠珠玉侧，李譍神仙舟。\r\n主宾有良晤，兄弟无相犹。\r\n雨余白日静，江远青天浮。\r\n相处宇宙广，觉我心休休。\r\n世传浣溪女，声迹疑谬悠。\r\n灵均亦已远，英烈今在不。\r\n又怀唐拾遗，泯然哀江头。\r\n陵谷几变迁，屈孟独长留。\r\n於此本何负，而以德为雠，\r\n因时慨前哲，坐久风飂飕。\r\n良会惜难再，作诗以相酬。"
        },
        {
            "title": "冯校书挽诗",
            "content": "高志峥嵘局九州，直从人表着先筹。\r\n青囊书在鬼神泣，黄绢辞高冰雪羞。\r\n槐里但知矜折角，兰台无复问长头。\r\n玉棺夜入青云去，山是人非白鹤愁。"
        },
        {
            "title": "赵广安挽诗",
            "content": "星陨南昌日，枭鸣蜀道时。\r\n孝诚移地轴，忠泪洒天涯。\r\n尽己皇它恤，求仁不复疑。\r\n卫公精爽在，足尉九原思。"
        },
        {
            "title": "生朝李肩吾贻诗次韵为谢",
            "content": "肩吾作诗庆五十，矜我颠跻授之挚。\r\n因思五十义最精，造化机缄斯出入。\r\n君看五位相生成，前荡后摩如授揖。\r\n至於五衍宜有穷，泽火趋新承井汲。\r\n作圣工夫方自兹，为人生活知非急。\r\n革人於此叹始衰，血气虽衰义逾集。\r\n蹇余不学晚知非，方把斯心验存蛰。\r\n独嗟道远莫致之，原与始终谋不及。"
        },
        {
            "title": "八月七日被命上会稽沿途所历拙於省记为韵语",
            "content": "未到钱清四易舟，微躯兀兀任沈浮。\r\n山阴境里平如练，一枝安眠到越州。\r\n\r\n【注释】：【原题】：\r\n八月七日被命上会稽沿途所历拙於省记为韵语以记之舟中马上随得书不复叙次"
        },
        {
            "title": "齐安郡向夫人挽诗",
            "content": "祥符名相裔，元佑宰臣孙。\r\n展也晋秦匹，烂其韩姞门。\r\n世纷冰似冷，壶范玉如温。\r\n千古峨眉月，争辉北客魂。"
        },
        {
            "title": "次韵李参政湖上杂咏录寄龙鹤坟庐",
            "content": "西山有佳人，惯踏山下路。\r\n晨吟泽畔云，午睡岩前雨。\r\n莫使和辈觉，夺我林壑趣。"
        },
        {
            "title": "与刘左史同别杨少卿于南郊舟中用宋兵部韵",
            "content": "玉龙老子访仙鹤，冲佑散人归瑞乌。\r\n俗事只今长刺促，可人自昔费招呼。\r\n忧时恨不百子骏，背我宁堪二大夫。\r\n舣櫂黄昏不成别，画成江上送行图。"
        },
        {
            "title": "鲁提干以诗惠分茶碗用韵为谢",
            "content": "秃尽春窗千兔毫，形容不尽意陶陶。\r\n可人两碗春风焙，涤我三升玉色醪。\r\n铜叶分花春意闹，银瓶发乳雨声高。\r\n试呼陶妓平章看，正恐红绡未足褒。"
        },
        {
            "title": "次韵黄侍郎海棠花下怯黄昏七绝",
            "content": "醉妃索南内，玉奴毙东昏。\r\n所以观物心，皇皇妙无门。"
        },
        {
            "title": "袁参政挽诗",
            "content": "生世恨不蚤，庚申始识公。\r\n象衣垂綷{左纟右蔡}，长佩奏璁珑。\r\n幸甚蝇依骥，居然燕背鸿。\r\n灵輀送无路，泪洒霅溪风。"
        },
        {
            "title": "魏茶马生日",
            "content": "浪夸京洛渐尘清，局面今翻第几枰。\r\n须倚玉龙擎重任，暂依金马作长城。\r\n时人共记维寅度，阳画元从建亥生。\r\n试向后天推八八，吾宗卜数万为盈。"
        },
        {
            "title": "次韵丁制置远迎三绝",
            "content": "锦里论交三十年，浮筠大玉透中边。\r\n投荒已作无期别，梦觉依然堕我前。"
        },
        {
            "title": "杨子礼挽诗",
            "content": "事业古人诗，寒镫耿夜篝。\r\n正青诸老眼，枉白一生头。\r\n荦确秋难熟，崦嵫日易收。\r\n可怜鸿影断，老泪滴监州。"
        },
        {
            "title": "八月七日被命上会稽沿途所历拙於省记为韵语",
            "content": "次从佑阜至思崇，攒影俱分上下宫。\r\n闻似八陵旧山水，地垂西北耸南东。\r\n\r\n【注释】：【原题】：\r\n八月七日被命上会稽沿途所历拙於省记为韵语以记之舟中马上随得书不复叙次"
        },
        {
            "title": "书所见闻示诸友",
            "content": "行到青天最上头，蜀人争盾锦衣游。\r\n谁知一夜北风恶，吹起家山万斛愁。"
        },
        {
            "title": "题峡州三游洞",
            "content": "洞前日日客维舟，短咏长吟汗马牛。\r\n名迹都随形气尽，惟余元白几人留。"
        },
        {
            "title": "史合州挽诗",
            "content": "昔忝东川使，知公才諝长。\r\n莫邪宁是利，薤本未为强。\r\n横槊悲秋塞，凝香送夕阳。\r\n边关正多事，感慨卧龙冈。"
        },
        {
            "title": "次韵李参政秋怀十绝",
            "content": "怒涛撞击吼笼铜，惊倒江边百岁翁。\r\n西望阴霾犹未定，火云偏在五云东。"
        },
        {
            "title": "李池州□和韵见寄再赋以答之",
            "content": "晨策随乌瞰屋山，面前咫尺隔同年。\r\n邛人自爱橘中乐，晋客惊逢洞里天。\r\n行傍輶轩心半醉，坐看戟卫眼双穿。\r\n西风一夕惊龙睡，撼取明珠出九渊。"
        },
        {
            "title": "次韵李参政湖上杂咏录寄龙鹤坟庐",
            "content": "古人为己学，不以遇不遇。\r\n学问思辨行，上定静安虑。\r\n次序固晓然，人情苦伤遽。"
        },
        {
            "title": "约客十有二人汎舟东山分韵得大字",
            "content": "乐莫乐良朋，同胞瀛海内。\r\n矧复聚此州，此乐无乃太。\r\n晨策披曾巅，夕篙汎晴濑。\r\n羲和鉴余衷，为我祛宿霭。\r\n空碧堕清镜，帝青倚高盖。\r\n明矑照鸥心，遐思绝鹏背。\r\n信知好乾坤，不出天地外。\r\n人生两仪间，豁豁如许大。\r\n万古同一流，谁能与心会。\r\n丁宁黄头郎，为我勉乘载。\r\n直下涪武江，合处看重兑。"
        },
        {
            "title": "和虞永康梅花十绝句",
            "content": "沧江卜室数年间，畚筑栽培仅息肩。\r\n生色油然已如此，个中自有不须禅。"
        },
        {
            "title": "寄李考功",
            "content": "虚灵天地心，亹亹万化机。\r\n几形有动静，诚尽无显微。\r\n人惟不自信，稷颜有相违。\r\n居人惮寒暑，游子行不归。\r\n谁知炯然存，彼物乃吾知。\r\n高人真畏友，圣贤吾师师。"
        },
        {
            "title": "前利路运判冲佑李君挽诗二首",
            "content": "从橐心知旧，枢庭肺腑亲。\r\n不从呼尔食，宁独曳其轮。\r\n吴子杰魁士，黄公忠荩臣。\r\n所知非所厚，亦足验为人。"
        },
        {
            "title": "黄夫人之葬某新有丧不得为文以侑虞殡命儿冲",
            "content": "夫人心事与天谋，钱鎛功夫岁晚收。\r\n秸鞠声中春满羽，毕逋枝里月横秋。\r\n将雏欲上空回首，食蔗才甘不到头。\r\n况是我翁方念母，两乡风雨一般愁。\r\n\r\n【注释】：【原题】：\r\n黄夫人之葬某新有丧不得为文以侑虞殡命儿冲代赋"
        },
        {
            "title": "次韵李彭州访山居三绝",
            "content": "古剡溪头寄短椽，山阴胜韵更谁传。\r\n似闻昨夜高轩过，人怪儒衣住檐肩。"
        },
        {
            "title": "飞雪亭",
            "content": "自荆入蜀路险绝，墨猿声中胆欲折。\r\n万州江头舍舟楫，又趣担簦穷岌页。\r\n危磴连云如积铁，乱石砭足十九跌。\r\n仆夫流汗马吐舌，遥望盘龙拄天胁。\r\n悬瀑落岩喷霏屑，中间有亭日飞雪。\r\n十里阴风寒入发，人言此地无六月。\r\n火云射地人不暍，谁知利欲所熏灼。\r\n以身试险车结辙，伐性焚和火如烈。\r\n试於此亭解羁绁，呼取大斗酌甘洁，\r\n一饮令君消内热。"
        },
        {
            "title": "某偶为木犀有赋遂别驾诸丈光和盈轴因惟晋以",
            "content": "澹云明露立苍苍，不识从来声利场。\r\n晋士羽浮轻兴喻，唐人承误转周章。\r\n高谈天上兔蟾影，卑拟人閒龙麝香。\r\n犀桂自殊苦相累，都将荣进溷真芳。\r\n\r\n【注释】：【原题】：\r\n某偶为木犀有赋遂别驾诸丈光和盈轴因惟晋以后名科第曰折桂两无相关至近世则又以木犀之别种有岩桂之名其实非桂也遂并为一物辄为二木讼冤呈诸丈一笑"
        },
        {
            "title": "李参政夫人张氏挽诗",
            "content": "涧溪苹采采，夙夜被祁祁。\r\n琴瑟鸡鸣御，山河象服宜。\r\n西悲零雨日，南望殷雷时。\r\n彤管今犹美，归荑不及贻。\r\n衔命龙荒日，危机呼吸閒。\r\n内言知勉正，时事迄多难。\r\n误国头颅去，和戎使节还。\r\n至今为厉梗，抚事不胜潸。"
        },
        {
            "title": "王宝谟挽诗",
            "content": "宁怀会稽绶，不遗帝城书。\r\n仕止四千石，年头开八秩初。\r\n倾囷除旱魃，防岸免民鱼。\r\n欲识恩田广，衔哀到小胥。"
        },
        {
            "title": "寄题王才臣南山隐居六首·南谷",
            "content": "我行半天下，梦不到南谷。\r\n健读诸老诗，划见真面目。"
        },
        {
            "title": "和虞永康梅花十绝句",
            "content": "世间无物可谈空，开落荣枯实理同。\r\n百树好花一编易，主人立处俨当中。"
        },
        {
            "title": "次韵沪帅范郎中再和所送李季允韵见寄",
            "content": "新阳拆地唤春归，生意绵绵重此时。\r\n青女卷寒還朔易，朱轮驾暖出咸池。\r\n恩流未渗鱼犹涸，禁纲虽疏雉或离。\r\n抚事伤时无限意，冯梅折寄故人知。"
        },
        {
            "title": "李尚书被召过沪临发之日官吏以行香日分追送",
            "content": "黄鸡喔喔丑前催，拟效张侯夜半来。\r\n残梦方随僧梵去，拿音已听客帆开。\r\n江皋望极空留恨，陛下忧深正急才。\r\n已赋明伦相赠勉，更思桃李及时栽。\r\n\r\n【注释】：【原题】：\r\n李尚书被召过沪临发之日官吏以行香日分追送不及明日尚书自合江诘后期次韵以谢"
        },
        {
            "title": "王宝谟挽诗",
            "content": "昔我仕龟城，犹能友宁馨。\r\n记曾{左奭右斗}别酒，俄遽隔泉扃。\r\n顷刻成三世，凄凉隔九龄。\r\n魂兮谁与作，吾友许公铭。"
        },
        {
            "title": "题赵昌父太社寄桃源何道士",
            "content": "八十六年强健客，求余判断二苏诗。\r\n年来点检室中事，问着邻家总不知。"
        },
        {
            "title": "题大安军杨宝谟□旌忠庙",
            "content": "范阳一夕鼙鼓鸣，莽然河朔惟孤城。\r\n姓名彻闻帝犹谓，我乃不识颜真卿。\r\n人才所用非所养，自昔然矣奚独神。\r\n肘间银黄挂三组，腰间犀玉围万钉。\r\n养痈护疾皆此辈，事危先及城郭臣。\r\n求仁得仁性情正，可死无死分义明。\r\n岂徒一时折群丑，将与万世开太平。\r\n我尝辱交於神者，寤寐精爽如平生。\r\n过祠解后日端午，昌歜之酒芬兮清。\r\n要呼湘累径同醉，毋使二子称独醒。"
        },
        {
            "title": "八月七日被命上会稽沿途所历拙於省记为韵语",
            "content": "御香三日出斋庐，骑至城东下鉴湖。\r\n瀰望湖田连荡地，菱花面目半模糊。\r\n\r\n【注释】：【原题】：\r\n八月七日被命上会稽沿途所历拙於省记为韵语以记之舟中马上随得书不复叙次"
        },
        {
            "title": "次韵李参政见遗生日",
            "content": "幸有鹤山房，图书绕梦香。\r\n况惭闻道浅，何苦为人忙。\r\n五斗米非分，三间茅可长。\r\n何当重操几，同踏古松冈。"
        },
        {
            "title": "次韵李彭州乞鹤于虞万州",
            "content": "宾朋满座酒如江，雪月风花应接忙。\r\n揽尽山林閒富贵，沧江公子太强梁。"
        },
        {
            "title": "歌诗三十五韵送前知隆庆任侯赴召",
            "content": "向来虎豹蹲天关，啄噉人命无敢干。\r\n任侯干时外小官，有笔如刀剚权奸。\r\n权奸未夷骨先寒，有开天诛乱旋刊。\r\n寘我宗社于山安，忽焉倚伏不可抟。\r\n天心克复理好还，是时增秩纶言颁。\r\n扶耸义烈增壮颜，迩来十载国步艰。\r\n国以吉士仪清班，侯今以选赐之环。\r\n进退语默人所瞯，侯以时考以事观。\r\n庆元眎今奚易难，浮骖妄辙纷多端。\r\n大车槛槛长自閒，中原胡尘暗河山。\r\n行人载书墨未乾，深仁大信而敢奸。\r\n彼民玄黄走壶箪，我复翦刈如草菅。\r\n惟皇上帝悯人寰，鸣呼言之鼻辛酸。\r\n侯兮去去心体胖，允矣直道非俗观。\r\n士所欠者非朝冠，要令反覆耐久看。\r\n前陈亟与摅肺肝，且使志士兴长叹。\r\n欢言此士尝讥韩，始终激烈心如丹，\r\n寘名大小任公间。"
        },
        {
            "title": "次韵李参政湖上杂咏录寄龙鹤坟庐",
            "content": "龙鹤在吾西，昔年班荆处。\r\n乃今五斗米，絷之不得去。\r\n冬夜那何晨，斜河耿高树。"
        },
        {
            "title": "送李季允赴召",
            "content": "拥马懽呼夹道迎，诏书洛社起耆英。\r\n史筵载笔联翁季，政路题名接弟兄。\r\n新政期公皆一律，故交惟我得忘情。\r\n正邦须自明伦始，要伏公开万世程。"
        },
        {
            "title": "家涪陵挽诗",
            "content": "闻风唐御史，得意古周官。\r\n治郡当如霸，閒居略似潘。\r\n慈庭春后寂，书幌夜深寒。\r\n漫有一区宅，传家地自宽。"
        },
        {
            "title": "李提刑李参政再和招鹤诗再用韵以谢",
            "content": "须眉皓白何为者，未出山时举世忙。\r\n若使当时容易致，等閒鶖鹤混鱼梁。"
        },
        {
            "title": "游上天竺",
            "content": "风波满平地，世路绕羊肠。\r\n忽欲逃尘纲，遥登选佛场。\r\n云深午犹暝，竹密夏生凉。\r\n兴逸忘归去，高眠借石床。"
        },
        {
            "title": "将入靖州界适值肩吾生日为诗以寿之",
            "content": "滔滔今古满双鬓，纳纳乾坤归两眸。\r\n自有江山几千载，颇曾有引主宾不。"
        },
        {
            "title": "二月二日遂宁北郊迎富故事",
            "content": "才过结柳送贫日，又见簪花迎富时。\r\n谁为贫驱竟难逐，素为富逼岂容辞。\r\n贫如易去人所欲，富若可求吾亦为。\r\n里俗相传今已久，谩随人意看儿嬉。"
        },
        {
            "title": "寄题王才臣南山隐居六首·腴亭",
            "content": "膏雨炯晨沐，和风照春睡。\r\n谁与验其机，蔡轩一腴字。"
        },
        {
            "title": "寄题王才臣南山隐居六首·庄敬日强斋",
            "content": "天以行故健，火以宿故庄。\r\n卓哉主一翁，挈我洙泗上。"
        },
        {
            "title": "潼川孙监税挽诗",
            "content": "平寺九折坂，通天一片心。\r\n宁甘门肮脏，不与俗浮沉。\r\n方授纵横对，忍闻虞殡音。\r\n平都秋月白，精爽伴王阴。"
        },
        {
            "title": "虞万州妻赵安人挽诗二首",
            "content": "江上有何乐，萧然吾亦志。\r\n午眠春寂历，晚步水沧浪。\r\n倦去推门入，忺来索酒尝。\r\n清风那复见，江阔莫云长。"
        },
        {
            "title": "送程叔运高不妄西归",
            "content": "平生为人谋，必以下学进。\r\n必以直道行，闻者或相靳。\r\n子以正教我，而子坐排摈。\r\n跕鸢伴羁酸，再见渠阳闰。\r\n吾心固晓然，其柰无以训。\r\n绍定二年夏，临轩策群俊。\r\n似闻甲乙选，参错吐忠荩。\r\n其间亲与友，斯得及叔运。\r\n俱负康时略，耻为谐俗韵。\r\n后先来过我，双璧堕清峻。\r\n从容扣所言，何心承大问。\r\n听之不尽篇，胠口复缩颈。\r\n予方以是黜，子乃以是奋。\r\n靳者姑勿道，而予益自信。\r\n人能位天地，人可为尧舜。\r\n气合如涂涂，道同如印印。\r\n勿忧人不知，长恐己难尽。\r\n春情撩客梦，归思不可忍。\r\n各趋青油幕，新发苍梧轫。\r\n正学予所知，申言以为赆。"
        },
        {
            "title": "次韵虞永康庐居生芝",
            "content": "河南富贵花，人与谱姓氏。\r\n惟兹三秀者，不谱亦名世。\r\n肖形草木均，出处哲人似。\r\n无然而致之，朝菌何异此。\r\n广陵张氏庐，厥应医孝祀。\r\n新丰李兴茔，修柯媲白紫。\r\n意诚物皆诚，人瑞草亦瑞。\r\n萧条羌水濒，五子服丧礼。\r\n松壑侑夕悲，竹窗湔晓泪。\r\n根基由内心，朴实无甃砌。\r\n一朝垩室左，五色芝薿薿。\r\n乃知宇宙间，何处非实理。\r\n诚神本同机，应感不失俪。\r\n充周遍范围，存养司诸己。\r\n是心一息妄，目接犹虚伪。\r\n若曰信禨祥，我亦为祝史。"
        },
        {
            "title": "再次沧江头二首",
            "content": "夏畦初雨桔槔閒，读易幽人昼掩关。\r\n厚筑根基文考室，不辞卷撮要为山。\r\n剩栽晚岁松筠友，长伴沧江冰雪颜。\r\n门外斜阳迷客路，屋中行李去家还。"
        },
        {
            "title": "约任千载大卿同王万里杨仲博汎湖任赋二诗和",
            "content": "满目亲朋似故乡，梦邪非梦梦何长。\r\n春风坐上白云屦，玉鉴光中明月珰。\r\n酒到湖山嫌逊避，话逢气类省称量。\r\n谢家内集如斯否，一味诗书无别香。\r\n\r\n【注释】：【原题】：\r\n约任千载大卿同王万里杨仲博汎湖任赋二诗和其韵"
        },
        {
            "title": "李参政生日",
            "content": "历尽玄枵十二辰，饱看三十六宫春。\r\n才喷一霎挂龙雨，又卷云霓还翠旻。"
        },
        {
            "title": "送侯成甫归蜀",
            "content": "雁声砧杵霜满洲，高桅大舶行情秋。\r\n长安白日误双鬓，故国青山明两眸。\r\n前宵大江半归壑，来岁候虫已坏宅。\r\n无踪天马常往还，不信人间有终屈。"
        },
        {
            "title": "赠章相士",
            "content": "我本三生人，寄身软红士。\r\n方困京华老，谁识新丰旅。\r\n稠中有章生，道周忽会雇。\r\n谓余有奇骨，往往么告语。\r\n许予两无心，解后适相遇。\r\n闻余趋集英，一声耸臚句。\r\n自谓吾术神，诵言诧俦侣。\r\n我无百金装，生无箕帚女。\r\n沘毫赋此诗，为生邮梁楚。"
        },
        {
            "title": "高开国挽诗",
            "content": "并游英俊半归泉，何事夫君又弱焉。\r\n廉退风标留万口，勤劳心事入尘编。\r\n团团故步八千石，落落浮名四十年。\r\n除地江东肤使在，一时旧话几谁传。"
        },
        {
            "title": "即席和丁首帅送行诗韵",
            "content": "人生行止莫非天，去国重来十七年。\r\n学自孔颜期有是，道非尧舜敢东前。\r\n忧时正念梁瓯缺，视己当如赵璧全。\r\n若得时清身不辱，尽教人道是登仙。"
        },
        {
            "title": "题洪崖安道人坟庵",
            "content": "当年过我两安君，白酒黄鸡话夕曛。\r\n藜仗看山头拍背，褒衣论事齿穿龈。\r\n平生大面三间屋，客死洪崖数尺坟。\r\n身后更无锥可寄，忍看断雁泊孤云。"
        },
        {
            "title": "天台张氏兄弟挽诗",
            "content": "静将物理验良知，父母恩深报称微。\r\n群动芸芸看夜息，万生点点发春辉。\r\n错居宇宙犹同气，况此根心贯一机。\r\n理道亶然人莫穷，是家兄弟庶全归。"
        },
        {
            "title": "以使事过成都讫事而归虞万州成都尉高表史拉",
            "content": "天运无穷成变化，水流不息作江淮。\r\n须知瞪处非无事，莫着仙人旧草鞋。\r\n\r\n【注释】：【原题】：\r\n以使事过成都讫事而归虞万州成都尉高表史拉访灵泉宰高表史风雨连明遂谒朱祭酒祠即事赋"
        },
        {
            "title": "夜直玉堂",
            "content": "金銮坡上疏开边，梦也非与三十年。\r\n世事烟埃缘手尽，正邪二字在遗编。"
        },
        {
            "title": "沪帅曹太博生日四首",
            "content": "荦荦圣门心事长，悠悠客路鬓毛苍。\r\n东南人物寥寥甚，扶植斯文我所望。"
        },
        {
            "title": "应提刑以十五日和韵见示再次韵",
            "content": "大圆垂象蓝群黎，犹送昨宵畏满诗。\r\n要看天行嫌位亢，若言人事恶功亏。\r\n升於正处元为利，坎到盈中乃识时。\r\n疑我冰轮公赐厚，敢申余义副襟期。"
        },
        {
            "title": "乐府君挽诗",
            "content": "大雅云亡久，流风尚典刑。\r\n赋登司马室，诗授伯鱼庭。\r\n不及瞻郎罢，犹能识宁馨。\r\n芜辞书琬琰，敢齿蔡邕铭。"
        },
        {
            "title": "次韵范少才在峡中寄李季允二首",
            "content": "大明临照职方州，汉沔江淮澹若油。\r\n剪薙荆榛开跸路，护持杞梓耸岑楼。\r\n朝纲人为诸公喜，国体谁知志士愁。\r\n谠议胡公不枳和，奉常今说有黄侯。"
        },
        {
            "title": "尝为赵太社作章泉二字及匹纸写诗二十二首赵",
            "content": "几度诗来儆谬悠，怀人应念水三州。\r\n宁睎太白怀金马，忍效灵均驷玉虯。\r\n上帝汝临毋敢贰，中心如噎本何求。\r\n狂言又被公挑拨，知我惟我不我邮。\r\n\r\n【注释】：【原题】：\r\n尝为赵太社作章泉二字及匹纸写诗二十二首赵一再有诗因次韵"
        },
        {
            "title": "次韵黄判官喜雪",
            "content": "天马流行泽上坤，玉龙飞洒水边村。\r\n扶持农扈培邦本，排荡阴机立岁无。\r\n遍地诗材供墨客，通宵酒令属侯门。\r\n却怜赤子无衣褐，仰面苍苍汉少恩。"
        },
        {
            "title": "李制置生日",
            "content": "披荆重立小朝廷，风递南薰入扇巾。\r\n大势已冯天祚宋，中兴更赖岳生申。\r\n扶持命脉还吾蜀，消息精神运此身。\r\n人原武功归入相，我祈河内且留恂。"
        },
        {
            "title": "高龙学挽诗",
            "content": "蜀自开禧后，西垂畏廪秋。\r\n更经两单阏，尽弃五边州。\r\n新沔依同谷，中梁恃武休。\r\n匆匆移米领，往往阻金牛。\r\n嶓冢略逋寇，益昌随解舟。\r\n近犹趋剑阆，远或至渝涪。\r\n弃守侪民旅，奔军齿寇雠。\r\n乱生宁有豸，众溃已无鸠。\r\n伯也伤时久，民兮作己忧。\r\n升沈随分定，行止与天谋。\r\n高尚辞丹诏，低回佐碧油。\r\n封疆资屏翰，原显赖咨诹。\r\n事变方濡首，人情苦掉头。\r\n誓言捐一死，力与障横流。\r\n固分为忠鬼，安能效泣囚。\r\n诀辞贻子弟，壮语骇朋俦。\r\n愤极拳穿扑，兵交血染髅。\r\n不随蜍志在，甘逐远巡游。\r\n志士闻风起，顽夫背面羞。\r\n公身无复憾，疆事更谁筹。\r\n学士标龙直，文阶列禁游。\r\n湛恩沾骨肉，新庙贲林丘。\r\n三禭虽云厚，百身安足酬。\r\n游魂如可作，近事亦知不。\r\n惩败从娄敬，交邻激叛侯。\r\n未论轻汉鼎，长恐误梁瓯。\r\n后吏谁荓螫，前修不憗留。\r\n玉棺行有日，丹旐送无由。\r\n渺渺河山隔，皇皇兄弟求。\r\n非惟在原急，亦为念宗周。"
        },
        {
            "title": "王总卿生日二首",
            "content": "浮云{左禾右罢}稏卷晴畴，一目天隅尽好秋。\r\n路有醉人挑襏襫，边无嘶马趁兜鍪。\r\n开张叶气凭弧矢，收拾丰年报冕旒。\r\n小小经纶已如此，不应留滞古梁州。"
        },
        {
            "title": "通填致政姚君挽诗",
            "content": "一生官偪仄，几处狱平反。\r\n夜雨滴归思，凯风唳泪痕。\r\n竟令驹入梦，莫尽桂销冤。\r\n点检慈恩旧，秋空几断魂。"
        },
        {
            "title": "次肩吾庆生日韵",
            "content": "男儿生世果何事，卜士诗之闾史书。\r\n内美元非私正则，天彝岂但付胥余。\r\n滔滔大化亘千古，职职群生同一初。\r\n此事年来才信得，从前浪走只成疏。"
        },
        {
            "title": "李德秀致即席赋五言十韵用韵答之",
            "content": "冬十有二月，朞三日六旬。\r\n高怀局宇宙，良会惜参辰。\r\n乘兴访安道，扣窗呼孔宾。\r\n袭人薰蕙若，夺目烂犀珍。\r\n风景乾吟笔，林花眩醉裀。\r\n溪山逢旧识，水竹乐閒人。\r\n岁签逡巡换，春炜次第新。\r\n抚时嗟易失，涉道渺无因。\r\n循物探天运，冥心观我身。\r\n相期共无斁，不与迹同陈。"
        },
        {
            "title": "次韵虞退夫除夕七绝句",
            "content": "人道渠阳尔嶮囏，嶮囏在彼我何关。\r\n却从楚泽宽平后，彫尽从前镜里颜。"
        },
        {
            "title": "约任千载大卿同王万里杨仲博汎湖任赋二诗和",
            "content": "翠舫青帘白玉舟，风轻日淡相兹游。\r\n芙蓉覆地锦衾烂，杨柳彫空印篆缪。\r\n月上酒痕浑未觉，山撩诗思浩难酬。\r\n颇怜此会何时又，相伴江湖归去休。\r\n\r\n【注释】：【原题】：\r\n约任千载大卿同王万里杨仲博汎湖任赋二诗和其韵"
        },
        {
            "title": "将入靖州界适值肩吾生日为诗以寿之",
            "content": "道亨初不关穷达，身健何须问去留。\r\n但原王明天地泰，此竹长共国同休。"
        },
        {
            "title": "游北岩之畴昔梦作二诗觉而仅记一联云鬓发丝",
            "content": "时事彫壮心，词华误双鬓。\r\n昨梦忽儆予，觉来起孤愤。\r\n五官予所司，此梦乃予训。\r\n是心协蓍龟，是气通祲煇。\r\n形骸且不察，理性抑难尽。\r\n昨筇度云壑，疏林露鹰隼。\r\n暮归踏江声，寒流烛蛟蜃。\r\n惕思怀襄日，气势如项陈。\r\n天根忽晨见，卷去不盈瞬。\r\n犹然玩文采，吾果不知分。\r\n饮儁羽未忘，依前赋分韵。\r\n\r\n【注释】：【原题】：\r\n游北岩之畴昔梦作二诗觉而仅记一联云鬓发丝丝半已华犹将文字少年夸明日为客诵之客十三人请以是为韵予分鬓官"
        },
        {
            "title": "舟至合江度周卿以诗相迓次韵",
            "content": "雨满长空水拍畴，荔香松色倚江流。\r\n半窗灯火千年梦，万里风波一叶舟。\r\n谩道班卿若仙去，谁知谢傅正同忧。\r\n西归待我期相告，横被风师三日留。"
        },
        {
            "title": "夏至日祀阏伯于开元宫前三日省中斋宿三首",
            "content": "朝吧归来政事堂，衣冠牣宇鹜成排。\r\n须臾排马还私第，一片闲庭锁夕阳。"
        },
        {
            "title": "题温泉",
            "content": "庐山一滴水，彫尽诗人肠。\r\n道傍有湿泉，恝然如遗忘。\r\n浅夫既阁笔，知士亦括囊。\r\n或云匪难知，水火互阴阳。\r\n水根於天一，至阳所潜藏。\r\n所以井生荧，亦有泉如汤。\r\n吾尝谓或言，子语未精详。\r\n水实含内景，火乃无寒光。\r\n水将而不迎，火迎而不将。\r\n君看月受日，又验坤含章。\r\n吾言与邵语，或可补诗亡。"
        },
        {
            "title": "次韵王常博题江陵乐德佐",
            "content": "三十有三载，好风吹又来。\r\n清坚霜后竹，冷澹雪边梅。\r\n世事忧千绪，家山肠九回。\r\n江头一樽酒，烟雨暗章台。"
        },
        {
            "title": "将作监栽竹徐直翁清叟俾予书植贤亭三大字以",
            "content": "气端解使四时青，万物彫零独典刑。\r\n严子高风扶汉鼎，包胥劲节撼秦庭。\r\n\r\n【注释】：【原题】：\r\n将作监栽竹徐直翁清叟俾予书植贤亭三大字以诗见贻"
        },
        {
            "title": "十八日上寿退赐坐十九日贡院锡宴二十一日紫",
            "content": "再坐犹余四屈卮，筋驽肉痹股生胝。\r\n侍臣醉饱皇欢治，更看终场角牴嬉。\r\n\r\n【注释】：【原题】：\r\n十八日上寿退赐坐十九日贡院锡宴二十一日紫宸殿御筵即事七首"
        },
        {
            "title": "次韵德先步月答所问语",
            "content": "夜景湛虚明，浩然无与京。\r\n如今苏氏妇，但指圣人清。"
        },
        {
            "title": "杨修撰挽诗",
            "content": "东都方枕奠，方镇尚根盘。\r\n不得裴中立，谁承田季安。\r\n威棱行阃外，声绩在朝端。\r\n犹使江阳隶，闻风亦胆寒。"
        },
        {
            "title": "送李梁山之官二首",
            "content": "时论苦伊优，如君莫肯留。\r\n乖逢惟有命，爵义不同谋。\r\n且袖长年手，来乘浅水舟。\r\n人间初水涨，一室自天游。"
        },
        {
            "title": "登万象楼和计次阳韵",
            "content": "尘缨羁我身，对景慵着语。\r\n青山唤倚栏，壮气临颍汝。\r\n曾云卷油幕，万岭眇烟缕。\r\n酒阑一横笛，楼前叶自雨。"
        },
        {
            "title": "杨修撰挽诗",
            "content": "早辞天子诏，晚挂大夫车。\r\n文雅三朝旧，风流二祖余。\r\n眼前甲乙石，胸次丙丁书。\r\n自古谁无死，前休得似渠。"
        },
        {
            "title": "和夔漕王韵",
            "content": "成都别酒几何年，再见江漘岂偶然。\r\n胡不握兰居紫界，却来转粟上青天。\r\n鹏图海澨骞新味，雁断衡阳感旧联。\r\n国子先生书在笥，原从熟路力加鞭。"
        },
        {
            "title": "题袁追远亭",
            "content": "朱枣离离实已稀，白云閒傍陇头飞。\r\n囝思郎罢那得见，父曰子行胡不归。\r\n树静风号终莫待，桂芳椿老苦相违。\r\n舍南舍北寻遗响，衰草寒烟夕照晞。"
        },
        {
            "title": "万杉寺",
            "content": "万杉深处着僧庐，中有照陵飞帛书。\r\n想象承平心似醉，小亭竚立看跳珠。"
        },
        {
            "title": "将作监栽竹徐直翁清叟俾予书植贤亭三大字以",
            "content": "烈日严霜恣挟持，孤标荦荦肯随时。\r\n笑看世上閒桃李，一夕狂风失令姿。\r\n\r\n【注释】：【原题】：\r\n将作监栽竹徐直翁清叟俾予书植贤亭三大字以诗见贻"
        },
        {
            "title": "次韵史少庄竹醉日移竹",
            "content": "平生自许岁寒操，醉日移来三十丁。\r\n底事此君亦移转，连明风雨唤教醒。"
        },
        {
            "title": "生日和辛江陵即席韵",
            "content": "笑语声中别有天，巫云楚岫玉明舡。\r\n冷风入坐酒无力，斜日媚空花欲然。\r\n猎猎旗风犹夏五，摇摇帆影立秋千。\r\n他时辇路追今梦，傥许陪公发未宣。"
        },
        {
            "title": "后殿侍立三首",
            "content": "禁城鼓铎晓逢逢，风满衣裾靴满霜。\r\n守得门开骑马入，又同承旨步修廊。"
        },
        {
            "title": "九日分韵得寒字",
            "content": "奇月必用重，谁与开其端。\r\n贵阳而贱阴，於此亦可观。\r\n况於五阴后，苍龙挂高寒。\r\n林疏山骨瘦，宇静天容宽。\r\n砉然遇九九，黄菊纷阑斑。\r\n且开五言城，聊寄一夕懽。\r\n凄其义熙后，甚矣天宝间。\r\n陶社千古心，知者良独难。"
        },
        {
            "title": "李参政约至井监偶得三绝",
            "content": "忽闻车马下天来，拥术阗衢拨不开。\r\n六十七年无此客，灶前老隶亦惊猜。"
        },
        {
            "title": "赠术士龚恢乙",
            "content": "龚生来过我，极意论先天。\r\n自得环中趣，无言已十年。"
        },
        {
            "title": "送苏大著知吉州分韵得章字",
            "content": "平生苏太史，清姿秀球琅。\r\n异时玉堂对，历历汉兴亡。\r\n直作根本虑，不怀弃捐伤。\r\n修名望蓬岛，轶轨抹扶桑。\r\n中道忽回薄，饮马以相羊。\r\n昔为同年友，今为同舍郎。\r\n不肯三日别，况各天一方。\r\n我乞汉嘉绶，君怀庐陵章。\r\n我无百何阙，君亦千里翔。\r\n怀贤慨时事，百忧结中肠。\r\n原言保嘉猷，不愧欧公乡。"
        },
        {
            "title": "魏抚干挽诗",
            "content": "同姓又同升，知君莫我深。\r\n磨人三寸铁，行己四知金。\r\n雪柏擎苍干，霜钟振晓音。\r\n若人今在否，抚事一沾襟。"
        },
        {
            "title": "南郊祖帐赋五十六言呈刘左史",
            "content": "绿水青畦泼眼明，红英翠柏伴将迎。\r\n春怀拍拍浑无极，王事匆匆苦有程。\r\n迅驿星驰惊客梦，白袍鹄立唤人行。\r\n所嗟文物寥寥甚，况忍同时别两卿。"
        },
        {
            "title": "李参政折赠黄香梅与八咏俱至用韵以谢",
            "content": "玄天黄露真颜色，金步摇中颤舞娃。\r\n更倩南窗书妳味，不妨来伴太常斋。"
        },
        {
            "title": "次韵李参政见谢游龙鹤山诗二首",
            "content": "有鸟云飞鱼跃渊，圣贤见处自天悬。\r\n流阴卒卒谩空过，斯道寥寥谁适传。\r\n人境恰逢如择地，主宾良晤岂非天。\r\n二章发我无穷思，不慊遗编对圣贤。"
        },
        {
            "title": "领客泛西湖客赋诗次韵",
            "content": "鸣鞘踏月大堤长，鼓枻穿云落日黄。\r\n十里青漪菱草荡，四山红雨杏花冈。\r\n客从民气觇春事，人在枝头看艳阳。\r\n长使舟平风色好，世间何世有羊肠。"
        },
        {
            "title": "吴府君挽诗",
            "content": "人夸骂贼与尊君，我看闲家与事兄。\r\n更识为人谋质实，便知处己事分明。\r\n夜窗残梦鸾离照，风壑哀号乌失声。\r\n从此长宁乡下路，两山明月一般情。"
        },
        {
            "title": "次韵李参政湖上杂咏录寄龙鹤坟庐",
            "content": "百年狐兔窟，污我黄河流。\r\n盘盘帝王州，仅与瓯脱侔。\r\n秋风壮夫泪，禾黍莽平畴。"
        },
        {
            "title": "叙州弟挽诗",
            "content": "祸我天何酷，子归自古诚。\r\n女孥俄别父，宗直亦辞兄。\r\n家难已稠疉，寇氛方满盈。\r\n分明天有眼，不照此时情。"
        },
        {
            "title": "舣舟琵琶亭次福士张元龙以诗代柬韵",
            "content": "人生行止莫非天，万里风波一叶舡。\r\n时有宾朋慰牢落，宁论远道困行躔。"
        },
        {
            "title": "绩和李参政湖上杂咏",
            "content": "气力与运颓，十步九蹉跌。\r\n闻有用我者，掩耳忽不悦。\r\n吾非嵇康徒，道远未能涉。"
        },
        {
            "title": "九月八日类试别所与同事饮而痁作",
            "content": "彼颛氏子太鸱张，药裹丹瓢为汝忙。\r\n堆案文书埋白日，闭门风雨厄重阳。\r\n酒尝友我胡为崇，菊亦愁余未肯黄。\r\n閒玩群阴藏九九，花长身健竟须償。"
        },
        {
            "title": "虞万州生日",
            "content": "沧江深处汲难浑，世味浓枯不见痕。\r\n竹影移枰风澹荡，芰荷摇艇月黄昏。\r\n坎离合处灵根峙，剥复机中硕果存。\r\n门地人才如许秀，可能投老钓鱼村。"
        },
        {
            "title": "次韵西叔兄日食地震诗",
            "content": "正月太阳食，六月阴萋萋。\r\n利沔阶成间，桑土为涂泥。\r\n破山覆桥阁，灌城坏河堤。\r\n蜀地五六震，积潦伤农畦。\r\n梓州暑尤异，我兴看朝隮。\r\n出逢七十翁，履敝衣无绨。\r\n前行为余言，老夫齿含齯。\r\n阅事亦已多，近闻何乖睽。\r\n去年大官括隐户，父詈子诅妻悲啼。\r\n大官深居那得闻，小吏鼻息干云蜺。\r\n今年得少休，经风苦凄凄。\r\n番军袭江淮，将士惊噬脐。\r\n四方靡所寄，容身仅坤倪。\r\n灾异又如此，宁保梁益西。\r\n太守闻此言，惕如履征鼙。\r\n又见广文诗，口呿心沈迷。\r\n力能得为仅千里，滔滔四少皆余黎。"
        },
        {
            "title": "张大著以韩持国绿樽红妓事再和见戏复次韵",
            "content": "世路羊肠几覆颠，如君操行雪朝鲜。\r\n书胸满贮宣和库，学力要装元佑船。\r\n剩喜孟龙来并世，肯呼祢鹗与忘年。\r\n闭门笄珥无膏沐，不作倾城冯小怜。"
        },
        {
            "title": "八月七日被命上会稽沿途所历拙於省记为韵语",
            "content": "海邦气候异中州，补被来时八月秋。\r\n满枕松声眠月露，夜深仍与被为仇。\r\n\r\n【注释】：【原题】：\r\n八月七日被命上会稽沿途所历拙於省记为韵语以记之舟中马上随得书不复叙次"
        },
        {
            "title": "端平三年春三月戊午朔天子有招俾臣了翁以佥",
            "content": "书生不知分，奉诏行三军。\r\n赤手张空弮，幸脱貔虎群。\r\n四海莲华峰，濂溪涨清芬。\r\n拟求一勺水，浣我三斗尘。\r\n翠潋明夕霏，晴云荡朝氛。\r\n重上夫子堂，謦咳如有闻。\r\n池莲已濯濯，庭草长忻忻。\r\n重惟夫子书，千古披昏嚣。\r\n善恶萌於几，阴阳互而分。\r\n一落俗儒喙，哓哓齿穿齦。\r\n流传岂不广，世道滋放纷。\r\n书生屡乞骸，归耕故山云。\r\n原言与同志，相期任斯文。\r\n\r\n【注释】：【原题】：\r\n端平三年春三月戊午朔天子有招俾臣了翁以佥书枢密院奏事既上不还山之请乃休沐日丁丑与宾佐谒濂溪先生祠宾主凡二十有二谓是不可无纪也遂以明道先生云谈风轻之诗分韵而赋而诗有二言有四言同一韵者则二客赋之了翁得云字"
        },
        {
            "title": "寄题王才臣南山隐居六首·格斋",
            "content": "水非石之鑽，索非木之锯。\r\n一日复一日，会有豁时处。"
        },
        {
            "title": "追送刘侍郎以宝制帅湖北",
            "content": "士从西南来，落落仅八九。\r\n半年北门道，几度酹别酒。\r\n清朝志兴复，第一广英彀。\r\n采采不及掬，引去遽盈斗。\r\n矧今忠肃孙，卓荦汉庭右。\r\n清榘仪班行，高怀局宇宙。\r\n居然辍迩联，亟怀荆州绶。\r\n恩章陟西戹，戎钺炫春昼。\r\n世间行己地，随寓皆不朽。\r\n着意护本根，虚怀阅忠厚。\r\n上游屹长城，归来秉机宥。"
        },
        {
            "title": "书遂宁何氏稳兴斋",
            "content": "巫峡孤舟嫌太重，山阳小艇又偏轻。\r\n直须装载停匀着，更要其间御者平。"
        },
        {
            "title": "送赵编修知眉州分韵登字",
            "content": "炎炜烁穹昊，火云助其烝。\r\n冠巾拂尘土，庭户喧蟁蝇。\r\n便面不停举，况欲填吾膺。\r\n其间寂寞人，随念生凉冰。\r\n凉意方未透，一夕三四兴。\r\n造物解人意，如叫呼得譍。\r\n越乡万里回，令名作先登。\r\n固知栖栖者，得丧初何曾。\r\n贤者於本朝，晓宿垂觚棱。\r\n今日送枢椽，明日辞礼丞。\r\n采采不盈掬，引去何如陵。\r\n百忧结中肠，坐挑短檠灯。"
        },
        {
            "title": "次韵靖州贡士鹿鸣宴二首",
            "content": "岂但诗书对圣贤，须知屋漏与神天。\r\n设科虽较词章"
        },
        {
            "title": "丙申携客自康王观东北行十里观谷帘泉",
            "content": "笋将轧轧度岩隈，乱涧穿空去复回。\r\n方识人间真毁誉，只缘亲到地头来。"
        },
        {
            "title": "约漕使泛舟东郊坐客十人分韵得江字",
            "content": "微雨爽晴昊，柔风涣清泷。\r\n空明山四坐，宇静天八窗。\r\n筮言得幽真，此意谁与双。\r\n使家我风调，宾友俱同腔。\r\n高谈飐清镜，胜韵眠空缸。\r\n东西南北人。偶此同一邦。\r\n坐数云皛皛，起看水淙淙。\r\n古今聚散地，浩浩如此江。\r\n余霞照宝瑟，明夜欺银釭。\r\n维舟未肯鼓，归梦惊逢逢。"
        },
        {
            "title": "次韵虞退夫除夕七绝句",
            "content": "从渠满腹贮千年，遮莫挥毫动百篇。\r\n入到圣门无一事，东西日月自行天。"
        },
        {
            "title": "登冠山次瞻叔兄壁间旧韵",
            "content": "又到黄昏别有天，落霞明水月衔山。\r\n乱烟远树供诗卷，浊酒狂歌伴醉颜。"
        },
        {
            "title": "次韵庐陵刘时见怀",
            "content": "夬终伏剥果，畜极逢天衢。\r\n否泰反其类，艮止与动俱。\r\n此道固晓然，人情不同趋。\r\n两目自安障，狂童为子都。\r\n羁金络明月，骐骥旆疲驽。\r\n静观若有得，知非降才殊。\r\n但伤此道违，独行尝寡徒。\r\n解后知我者，聊足以自娱。"
        },
        {
            "title": "李参政见招游龙鹤山归途有作",
            "content": "乱涧穿云十里閒，好风吹袂出重出。\r\n潺潺流水半归壑，唧唧候虫皆闭关。\r\n兴念岁时惊变态，静观物化识加环。\r\n并溪的皪梅花树，已带明年春事还。"
        },
        {
            "title": "张永平鎋作亭于渠河之右予请名以观而通守江",
            "content": "渠河有水清且涟，弄丸之暇游其间。\r\n风轻沙暖鸥忘机，天开日烜鱼逃筌。\r\n山中不知岁月改，春洲六度听绵蛮。\r\n闻人昔游不到此，岸容山色如有冤。\r\n永平教孚讼亦简，为我卜筑河之干。\r\n临流兴怀叹不足，因思孔圣感逝川。\r\n岂无日景自北起，亦有天运从东旋。\r\n风霆流形草木贲，星辰垂象郊原宽。\r\n乾坤坎离更见伏，春秋代谢相回环。\r\n虽将此理醒群聩，更向川上观微澜。\r\n存神过化义亹亹，行著羽察心閒閒。\r\n子思渊渊达天德，子车混混穷原泉。\r\n东流不休发吕氏，潺湲远望悲屈原。\r\n圣贤分量已差等，后来承误滋可叹。\r\n或嗟年衰劝努力，或谓时逝宜游盘。\r\n须看龙见水归壑，又识雨降云蒸山。\r\n阴阳翕辟本无閒，俗儒但作死生观。\r\n河南挺生二程子，指示道体镌冥顽。\r\n人能於此发深省，致知格物兹其端。\r\n神徂圣伏二千载，是心长与江瀰漫。\r\n文通为挥五色笔，大篇长句垂不刊。\r\n春风沂泗俨在此，居人莫作渠阳看。\r\n\r\n【注释】：【原题】：\r\n张永平鎋作亭于渠河之右予请名以观而通守江君埙赋古诗二十有二韵以落之用韵和答"
        },
        {
            "title": "以使事过成都讫事而归虞万州成都尉高表史拉",
            "content": "无事江流到处平，无言天运四时新。\r\n真仙此意何曾间，直到如今瞪眎人。\r\n\r\n【注释】：【原题】：\r\n以使事过成都讫事而归虞万州成都尉高表史拉访灵泉宰高表史风雨连明遂谒朱祭酒祠即事赋"
        },
        {
            "title": "汪漕使即梅圃作浮月亭追和古诗余亦补和",
            "content": "一元播群卉，其气清以馥。\r\n诗人竞称许，胡然於梅独。\r\n黄宫播雷鼗，玉管动葭毂。\r\n惟梅命於阳，清艳照朴蔌。\r\n正冬白堆墙，初夏黄绕屋。\r\n纯乾禀自高，奚止香百斛。\r\n又从晏阴后，仍作来年复。\r\n番君为筑亭，挥弄月盈掬。\r\n可敬不可玩，醉语惧三渎。"
        },
        {
            "title": "家承事挽诗",
            "content": "昆火玉孚尹，乔松冬夏青。\r\n尘沙吹海立，风月半窗醒。\r\n适意问芒屩，无心待屏星。\r\n风流那复见，食报在宁馨。"
        },
        {
            "title": "杨仲博生日",
            "content": "任教寒畯着先鞭，尽使权豪紊选班。\r\n纵诮我迂嗤我矫，个中所负重於山。"
        },
        {
            "title": "中秋有赋",
            "content": "望舒与日元非敌，震受阳光巽成魄。\r\n六十四象不言月，三百五篇讥月出。\r\n古道贵阳不贵阴，宾礼卜昼不卜夕。\r\n世间赏玩起何年，误却千年醉狂客。\r\n不知客有肺肠无，更把荒诬作真实。\r\n我因时序尝作诗，洗尽兔窟蟾宫迷。\r\n今年新作东楼成，胡为尚此穷攀跻。\r\n人心和平民气乐，日月昭明天宇豁。\r\n须知此事与政通，不是词人閒赏月。"
        },
        {
            "title": "真除后谩记所见",
            "content": "记注愆期已隔年，濡螭夹案谩云然。\r\n惟余一事光千古，后殿前朝听直前。"
        },
        {
            "title": "于眉州挽诗",
            "content": "南浦冬阴翻手雨，湓江春涨打头风。\r\n乖逢命耳吾何戚，赢得三州桃李丛。"
        },
        {
            "title": "送袁都官知徽州",
            "content": "英英蓬省郎，表表秋官属。\r\n剑佩行青霄，扬且鬓双绿。\r\n掉头不肯住，去作新安牧。\r\n班班莱氏衣，粲粲学了服。\r\n归来拜郎罢，堂前问凉燠。\r\n新从天上来，犹带书传馥。\r\n问汝得人谁，袖有两图轴。\r\n骊龙挟风雨，闪电注两目。\r\n甲累独何术，能使同豭鹜。\r\n三十六修鳞，群鲰荡相逐。\r\n亦有曳其轮，中行而独复。\r\n君家名父子，厥理探已熟。\r\n人生宇宙间，亦在适所欲。\r\n交精无非事，虑澹不翅足。\r\n原明消息几，颐神以养福。\r\n迟子宽我忧，书来寄陆续。"
        },
        {
            "title": "春社日祀事既毕轿中得三绝",
            "content": "阴雾冥蒙慢鼓鼙，田坡勃窣误轮蹄。\r\n居人闭户未忺起，太守车前一尺泥。"
        },
        {
            "title": "八月七日被命上会稽沿途所历拙於省记为韵语",
            "content": "一位肴羞酒一卮，祠官熏灌祝陈词。\r\n降升六拜焚词罢，六日精神用一时。\r\n\r\n【注释】：【原题】：\r\n八月七日被命上会稽沿途所历拙於省记为韵语以记之舟中马上随得书不复叙次"
        },
        {
            "title": "王常博寄示沌路七诗李肩吾用韵为予寿因次韵",
            "content": "兄弟亲知香异方，仆夫痡困马玄黄。\r\n惟叶臭味李夫子，不为无人不肯芳。"
        },
        {
            "title": "十一月九日新滩李□示余开禧三年四月九日所",
            "content": "忆从筮仕岁涒滩，三十余年阅暑寒。\r\n抚事无成人潦倒，怀人有梦涕汍澜。\r\n家山扰扰胶胶里，庙社禧禧出出间。\r\n欲上青天愁险绝，谁能为我斩楼兰。\r\n\r\n【注释】：【原题】：\r\n十一月九日新滩李□示余开禧三年四月九日所跋外舅杨宪使滩字韵诗为次韵□"
        },
        {
            "title": "阁学袁侍郎以朝鲤豢龙两图见寄索和·朝鲤",
            "content": "物生宇宙间，巨细统有宗。\r\n鳞虫三百余，厥长称维龙。\r\n滃雾弥六合，神渊閟千重。\r\n维时赤鲤公，坐制纤鳞穷。\r\n纤鳞何足言，什百来追踪。\r\n亦有横江鳞，望洋丧其雄。\r\n于于圉圉然，等辨殊卑崇。\r\n一鳜掉头去，恝然若将终。\r\n三公不易介，谁谓惠不恭。\r\n鲁生陋汉仪，商皓婴秦锋。\r\n行吾之所安，匪以惊愚庸。\r\n又如秦汉后，俗学千载同。\r\n卓哉无极论，上配禹孟功。\r\n吾言聊自警，毋诮惟少通。"
        },
        {
            "title": "次韵黄侍郎生子",
            "content": "未用占呱泣，悬知头角疏。\r\n芝兰庭殖殖，梧竹厦渠渠。\r\n虎子驱黄犊，禽儿驾小车。\r\n乃翁何以遗，行李五车书。"
        },
        {
            "title": "茂叔兄还乡北郊酌别",
            "content": "动是三年别，才堪十日留。\r\n苍头相与并，软语未能休。\r\n只搅赵遥梦，真成浪泊游。\r\n相期各努力，岁月鬓边遒。"
        },
        {
            "title": "后殿侍立三首",
            "content": "奏事臣寮下玉阶，舍人承旨殿东来。\r\n一声门外无公事，皇帝还宫侍卫回。"
        },
        {
            "title": "支大监挽诗",
            "content": "四海李南纪，蚤从山斗韩。\r\n耻担兵部米，宁着大夫冠。\r\n人舐黄金笔，天颁白玉棺。\r\n平生一厚字，千古薄夫宽。"
        },
        {
            "title": "高承事挽诗",
            "content": "长身拘矮屋，雅志压华颠。\r\n已矣宁非命，猗其尚有传。\r\n饱餐广文饭，不击陆侯鲜。\r\n惜也文明县，耆黄欠此贤。"
        },
        {
            "title": "十二月十七日宰执率百官请大行皇帝谥于南郊",
            "content": "骑至南郊晓色苍，须臾陪拜俨成行。\r\n两班吉带罗朱紫，惟有斋官服冕裳。\r\n\r\n【注释】：【原题】：\r\n十二月十七日宰执率百官请大行皇帝谥于南郊曰宁宗纪事四首"
        },
        {
            "title": "题峡州三游洞",
            "content": "可怪忠州与虢州，偶因起废得兹游。\r\n苏欧诸老亦何德，千古联芳未肯休。"
        },
        {
            "title": "和李校书沐川三绝",
            "content": "玉节行边春正浓，边头壮士簸旗红。\r\n何当平贼携诸吏，径上高寒翦翦风。"
        },
        {
            "title": "次韵黄侍郎沧江海棠六绝",
            "content": "沙暖花香弄午晴，苦撩诗思浩难禁。\r\n偷閒不办追年少，只有春风会此心。"
        },
        {
            "title": "嘉兴张寺丞挽诗",
            "content": "壮气凛横秋，如何老作州。\r\n有儿官左墄，无地办菟裘。\r\n木落湖阴暝，书沈塞外秋。\r\n佳城千古恨，树静晚风遒。"
        },
        {
            "title": "和虞永康梅花十绝句",
            "content": "轻寒玉蓓试新妆，已识微酸一点黄。\r\n生意溶溶无间断，何须闻笛为沾裳。"
        },
        {
            "title": "郭宣教挽诗",
            "content": "趋义古君子，辞荣真丈夫。\r\n里门车下泽，子舍骑传呼。\r\n霜柏寒逾劲，庭荆老不枯，\r\n典刑今已矣，宰木叹群乌。"
        },
        {
            "title": "和胡秘书学中释奠",
            "content": "祠官环邃殿，晰燎响晨光。\r\n工有歌咸夏，人无问国庠。\r\n豆笾陈吉飨，磬管奏和锵。\r\n盛事留篇什，赓酬愧不扬。"
        },
        {
            "title": "韩少谟挽诗",
            "content": "镜里孤鸾背影飞，庭前玉树向人稀。\r\n尚思别我成都去，忍听虞歌薤露归。"
        },
        {
            "title": "恭和闻喜宴御制",
            "content": "祖宗德泽被生民，列服山川各效神。\r\n几见高冈鸣凤集，又盾层浪化鱼新。\r\n升歌幸听三间雅，佩印行纡五两纶。\r\n圣世宾贤如此厚，致君忍负不赀身。"
        },
        {
            "title": "四川茶马牛宝章修扬子墨池以书索题咏",
            "content": "子云一去千余载，惟有成都墨池在，\r\n草玄此地是邪非，玄文今在人谁知。\r\n虽逃刘歆酱瓿阸，鼠壤蛛窠蠹鱼宅。\r\n岂无学者工探求，不讥僭圣几残余赘肬。\r\n自从马邵造玄域，晁氏谱之张氏翼。\r\n亦云察矣人犹疑，试为诸老申其辞。\r\n易书广大包天地，辞变象占都一致。\r\n世儒造入各不同，有一于此均为功。\r\n况於易玄互相发，不同之同真善学。\r\n历家中首先黄钟，虽以坤复为初终。\r\n纪日天正始牛宿，又以日星分左右。\r\n起从冬至易玄均，玄意欲取臣承君。\r\n易书八八而用七，玄文九九而存一。\r\n易分六位中二五，臣志上通君下取。\r\n玄以一五而为中，君道君尊臣代终。\r\n玄文王日易主岁，易书为经玄为纬。\r\n谓玄於易地承天，就中邵子尤知玄。\r\n或云玄准卦气图，是图疑亦非圣书。\r\n岂知中复与咸遇，乃是阴阳自然数。\r\n或云玄倣太初历，黄钟之分八十一。\r\n岂知虚三与虚九，其数虽同其法否。\r\n或云玄象宗浑天，浑天方象包於圆。\r\n岂知兼用盖天说，盖以舆地承纯乾。\r\n后来支榦及声律，运气参同至太一。\r\n与易并行人不讥，千岐万辙同一归。\r\n况玄於易同而异，何独於玄苦讥议。\r\n子云之师曰林闾，鹤山之下谁其徒。\r\n自翻机杼作生活，律历图书无不合。\r\n若非马邵晁张伦，后世几无扬子云。\r\n后世子云今继作，而此玄文终寂寞。\r\n空余绘象与棠阴，聊与文士供嘲吟。"
        },
        {
            "title": "和虞退夫韵",
            "content": "牛女河边两夹持，前瞻箕斗后虚危。\r\n经星不动元如此，自是人閒空好奇。"
        },
        {
            "title": "罗五星善奕棋干诗",
            "content": "少年不识棋，但见剥剥琢琢更相围。\r\n有人指授予，冲关夺角劫复持。\r\n少年不识星，但见腷腷膊膊还如棋。\r\n亦有告予者，缩赢伏见元有期。\r\n七年五溪读书暇，时把二事相悦怡。\r\n久之剨然悟，是閒有数人不知。\r\n三百六十一棋子，此是乾策藏其奇。\r\n万有一千五百二十星，若以三十六乘之。\r\n乘之既尽除坤策，恰与棋数无参差。\r\n此理极精密，归后不复思。\r\n罗生挟二长，过我沪之湄。\r\n恍如著我五溪上，欲与之语无閒时。\r\n此须静观乃有得，而我家住西山西。\r\n生揣我，何时归。"
        },
        {
            "title": "新繁县禾登九穗嘉甫弟有诗索和",
            "content": "长官真是委边嵬，积累如山姓里来。\r\n认得两閒无二本，口将一念贯三材。\r\n异形所感犹如此，同气相孚亦信哉。\r\n陆续功夫宁有己，相期更验漆雕开。"
        },
        {
            "title": "次韵李参政湖上杂咏录寄龙鹤坟庐",
            "content": "木落天宇空，野迥江水碧。\r\n谁欤驱四运，昨夕复今夕。\r\n君看瀛海内，寿考匪金石。"
        },
        {
            "title": "李德迈挽诗",
            "content": "鸣嘤出谷邈难亲，断雁辞行不可群。\r\n论事期期箝在口，逢人頟頟齿穿龈。\r\n乾坤许阔犹有碍，风雨满前如不闻。\r\n肠断天津邵夫子，东篱掩泪立孤云。"
        },
        {
            "title": "武康军佥判师君挽诗",
            "content": "换却野人服，衣之从事衫。\r\n人忻牺被乡，我笑马羁衔。\r\n客静閒尊禁，身强阁杖函。\r\n典刑那复见，宰树閟窰岩。"
        },
        {
            "title": "张大著以韩持国绿樽红妓事再和见戏复次韵",
            "content": "壮心十五亦狂颠，十五年来洗濯鲜。\r\n负郭元无三亩宅，浮家安有五湖船。\r\n焚香读易谢来况，饮绿围红回长年。\r\n不是柳桃曾作恼，安知世味有妍怜。"
        },
        {
            "title": "和史少庄登山韵三首",
            "content": "田间逢醉尉，人道误谁何。\r\n世路日杲杲，冥行宜见呵。"
        },
        {
            "title": "文彭州挽诗",
            "content": "二仲婵嫣起，清修自一家。\r\n践涂中险阻，宰郡晚光华。\r\n气焰奔金虏，威棱憺铁耶。\r\n料应九峰下，朝露泣姚花。"
        },
        {
            "title": "己未唱第后谢恩诗",
            "content": "圣皇学问富春秋，当宁宵衣渴壮猷。\r\n鹄立银袍天北阙，龙飞金榜殿西头。\r\n彤池缪对三千字，黄甲俄输一二筹。\r\n初学粗知存大体，纷更要洗洛阳羞。"
        },
        {
            "title": "送李左史郊外和范沪州赠李韵",
            "content": "滔滔斯世果谁归，行止乖逢自四时。\r\n桃李贪看炫春昼，菅麻谁解沤东池。\r\n雨云翻覆人轻薄，旱叹艰难女仳离。\r\n须信人生归去好，此行惟有雁行知。"
        },
        {
            "title": "次李参政所和五绝句韵因以为诗",
            "content": "漠漠烟尘连北道，幽幽草树蔽南山。\r\n照人明月长无寐，绕遍清风五百间。"
        },
        {
            "title": "丹棱杨子金挽诗",
            "content": "气象古君子，渊源朝大夫。\r\n里门车下泽，客舍马青刍。\r\n霜柏寒逾劲，庭荆老不枯。\r\n只愁儿返哺，不及见飞乌。"
        },
        {
            "title": "和虞退夫韵",
            "content": "假拙济奸真蝗出，认奸作巧巧何曾。\r\n须知我自灵於物，一点光明万古证。"
        },
        {
            "title": "先立春一日电雪交作程叔运赋诗次韵",
            "content": "自从日驭行牵牛，四十五日为春朝。\r\n谁驱阿香送劈历，更遣玉女来姑瑶。\r\n从来雷雪不两立，有如皋禹於驩苗。\r\n闯然方驾朝正月，是反常性皆为妖。\r\n阳孳於子达於寅，蛰虫欲动寒鱼跳。\r\n苍龙久移旧岁次，朱鸟亦向新年杓。\r\n如何阳伏不能出，阴气所沴如沃焦。\r\n相摩为电搏为震，始初隐隐如迢遥。\r\n剨然一声到匕箸，惊魂忽忽不可招。\r\n须臾为雹又为雪，寒威挟胜尤宣骄。\r\n春秋已事且云远，绍兴狄难几难调。\r\n乃今此异已累岁，卧制四海由衾裯。"
        },
        {
            "title": "次韵李参政湖上杂咏录寄龙鹤坟庐",
            "content": "皇天平四时，先春而后秋。\r\n寒威夺仁气，惨惨纷百忧。\r\n康世非我长，自许以一丘。"
        },
        {
            "title": "次壁间韵题怀巡道上三州三氏亭六言二首",
            "content": "老农不留地力，万物取具天公。\r\n曲曲拗拗夏陇，枝枝叶叶春风。"
        },
        {
            "title": "送陈大著知蕲州分韵得辉字",
            "content": "陈侯海内秀，满腹贮明玑。\r\n十岁能属文，提笔登王畿。\r\n上嘉鲁论对，亟授九品衣。\r\n二十隮膴仕，昱昱五采翚。\r\n一十搴殊科，寻闯师氏闱。\r\n四十复见徵，云步何峨巍。\r\n蓬莱三千丈，径上陵紫微。\r\n雇怀蕲春胜，骢马黄金鞿。\r\n我来今二年，几度与客违。\r\n於君再为寮，临分重依依。\r\n风节耐岁晚，富贵特晨晞。\r\n前后继二吕，迄今借光辉。\r\n相期久远看，努力追前徽。"
        },
        {
            "title": "虞万州生日",
            "content": "初度相望十日期，一尊无路扣江扉。\r\n羁人职事门重键，堆案文书山四围。\r\n未办五千余卷读，空惭三十九年非。\r\n遥思道义宾朋集，梦作沧江鸥鹭飞。"
        },
        {
            "title": "题牟节叟介寿堂和刘左史韵",
            "content": "儿大诗书敌富强，妇供滫瀡养尊章。\r\n照盘晓日龙为炙，介寿春风玉作堂。\r\n礼物皆由天赋分，家荣亦使里生光。\r\n人生有子不翅足，况复孙枝羽气香。"
        },
        {
            "title": "李参政生日",
            "content": "梅艳凌霜带雪余，铅华洗尽玉生肤。\r\n东方千骑推人去，聊折春风寄雁湖。"
        },
        {
            "title": "再次韵",
            "content": "我尝妄意於古人，子今用力苦先我。\r\n安得从容长似今，借子玉匙发关锁。"
        },
        {
            "title": "次韵李参政和薛秘书诗见寄",
            "content": "将相时来应不免，人生难得自由身。\r\n及今且续宋一艺，莫逐虫鱼注李巡。"
        },
        {
            "title": "四月癸已发浔阳馆过濂溪饭于杏溪愒清虚庵宿",
            "content": "又过前溪访梵宫，人言此与老庄同。\r\n是同是异谁知得，拟问山前无极翁。\r\n\r\n【注释】：【原题】：\r\n四月癸已发浔阳馆过濂溪饭于杏溪愒清虚庵宿太平宫"
        },
        {
            "title": "次韵王茶马海棠四绝",
            "content": "一春风雨乱书堆，挂口林閒未放开。\r\n浩荡和风褰客袂，来看大树簇池台。"
        },
        {
            "title": "李提刑李参政再和招鹤诗再用韵以谢",
            "content": "锦江相去几何哉，未见窗前落雪皑。\r\n声气同时无间断，有时夜半掠江来。"
        },
        {
            "title": "李郎中挽诗二首",
            "content": "解道公行止，江东老父史。\r\n群州垂瘵死，肤使为更生。\r\n民裕身逾瘠，时危命亦轻。\r\n浔阳江上月，犹傍谏书明。"
        },
        {
            "title": "教授致政李君挽诗",
            "content": "冠盖任云浮，门前日夜流。\r\n不为盱豫悔，肯作浚恒羞。\r\n科第联五叶，诗书閒一丘。\r\n芸芸终有谢，赢得早归休。"
        },
        {
            "title": "和蒋成甫见贻生日韵",
            "content": "窗外浮云卷帝青，腰閒流水卧青萍。\r\n发挥孔孟真三代，补葺嬴刘破六经。\r\n理义本心如皦日，词章末伎谩流萤。\r\n独嗟弱步跻长阪，百岁期程过五亭。"
        },
        {
            "title": "肩吾生日三绝句",
            "content": "尚记联车入界头，帘安门外麦三秋。\r\n江山气度依前伟，简册功夫匪昔侔。"
        },
        {
            "title": "次韵苏和父自郫见寄",
            "content": "敬共事明德，懔如盘水持。\r\n岂惟将弗胜，抑恐浊且兹。\r\n结发齿名官，几被末俗移。\r\n学睎迁商博，文慕庄骚为。\r\n书不记痴龙，诂不通雌霓。\r\n耻於市朝挞，甚於沟壑挤。\r\n大道砥如平，阽身蹈囏危。\r\n迨其阅世久，始识真闻知。\r\n天命贲草木，生意长萋萋。\r\n蕃鲜固云乐，槁瘁安足悲。\r\n阴阳孰信诎，日月谁荡推。\r\n乾坤奠中极，雷泽周四陲。\r\n夫人命於诚，地生而天施。\r\n五行根五事，位育谁司之。\r\n{左女右寰去宀}滔溺于词，躁轻乱于仪。\r\n山鸡炫清影，只以速颠跻。\r\n况彼膜外荣，皇皇复滋滋。\r\n此於我何加，寒暑自四时。\r\n苏公西南彦，仪鸿渐于逵。\r\n而我坐远屏，七年堕蛮夷。\r\n梦思岷山阳，枯筇伴庞眉。\r\n人才日零落，憔悴西南维。\r\n大篇忽开予，炯炯晨星垂。\r\n公来何勇迈，我往何栖迟。\r\n敢睎会温潞，窃原商濂伊。\r\n默嗟气相求，范喧蜜成脾。\r\n梅边立踟蹰，正待阳春归。"
        },
        {
            "title": "饯章郎中以浙东仓归湖州",
            "content": "武陵城中春事浓，楝花欲开未开风。\r\n常平使者谢朝列，袖有英荡吾将东。\r\n披孔翠裘上马去，锦鞯昱爚三花骢。\r\n先携令名作乡绣，却把仁念为仓红。\r\n世人机浅嗜欲深，便从扶木穷高舂。\r\n朝余苍梧夕县圃，何似缓辔摇冬珑。\r\n曩余除官本同署，至自万里惊燕鸿。\r\n诸公祖筵乱平湖。复我不入心忡忡。\r\n君今姑为粤人行，明年归朝傥及同。"
        },
        {
            "title": "三峡桥",
            "content": "英云皓雨泻明蠲，题和人间第六泉。\r\n似把谷帘从黜降，却将此水为超迁。"
        },
        {
            "title": "题王巴州传经楼",
            "content": "牣庋充厨书满家，到无言处柰书何。\r\n六经文字未曾有，三代圣贤如许多。\r\n直自语言空布满，却嗟人物转消磨。\r\n有来订古谈经者，试把斯言为切磋。"
        },
        {
            "title": "史宜人挽诗",
            "content": "勉夫惟有义，为舅可无生。\r\n不是多闻识，那知真重轻。\r\n子从观处化，身在吉中行。\r\n况复无余憾，堂封勒蔡铭。"
        },
        {
            "title": "恭和闻喜宴赐毛自知以下御制",
            "content": "云汉万章新宠渥，钧天张乐播和平。\r\n微臣置馈申规戒，贤纲虽恢用欲精。"
        },
        {
            "title": "和李校书沐川三绝",
            "content": "花时乘传奈边心，撩弄新诗逼少陵。\r\n诗到湖边春未老，不禁春思也微吟。"
        },
        {
            "title": "送从子令宪西归",
            "content": "自尔南来岁再周，新功培养气扬休。\r\n且留数月须多益，归妹愆期母所忧。"
        },
        {
            "title": "次韵监试潼川提刑张兵部有怀家山木犀",
            "content": "形安宇泰即吾乡，花解随人到处黄。\r\n何事归心起张翰，有来妙语出君房。\r\n荣枯境里自殊观，造化机中无别香。\r\n不见儋州安乐法，随花随客作重阳。"
        },
        {
            "title": "和李校书沐川三绝",
            "content": "静看青山簇髻鬟，动观碧水漱潺湲。\r\n若教此景来酆鄗，争奋应成触与蛮。"
        },
        {
            "title": "次壁间韵题怀巡道上三州三氏亭六言二首",
            "content": "满壁故人何在，倚阑心事谁同。\r\n蚤径游丝罥日，乱山瘦马行空。"
        },
        {
            "title": "次韵虞永康读易有作",
            "content": "室中万象本宽閒，门户何曾顷刻关。\r\n未始有时观太极，不终止处认兼山。\r\n人文自昔先牺昊，天赋云谁不也颜。\r\n有志未能今得友，从今迷路傥知还。"
        },
        {
            "title": "题蔡氏丛桂堂",
            "content": "谁衔鹫峰种，托根蔡氏堂。\r\n勿夸郄林枝，未说燕山芳。\r\n君看湘江上，千载留晶光。\r\n但当护根本，岁晚搴幽香。"
        },
        {
            "title": "翌日约客有和者再用韵四首",
            "content": "妙处和春莫遣知，晚尊随柳逐花移。\r\n落花绣地春深日，翠柳篵空月上时。"
        },
        {
            "title": "虞退夫人生日",
            "content": "初度重逢巽上坤，庭闱应念子生孙。\r\n好将吉语传金母，更把归音报玉昆。"
        },
        {
            "title": "和虞退夫见贻生日诗韵",
            "content": "范蒋诸贤友义申，肩吾见说倍精神。\r\n年来人物寥寥甚，更忆浦城人姓真。"
        },
        {
            "title": "将至古渝虞宪以三绝同端午节见寄用韵为谢",
            "content": "蓬窗暑雨气低垂，不记龙舟竞渡期。\r\n诗卷打门惊节序，满盘角黍正累累。"
        },
        {
            "title": "次韵王常博题江陵乐德佐",
            "content": "僇余甘远屏，分表得生还。\r\n夜雨滴归梦，晓霜彫醉颜。\r\n角巾吾故里，璞玉子荆山。\r\n又作无期别，扁舟上峡关。"
        },
        {
            "title": "用蒋成甫韵贺虞退夫生子且以相名之",
            "content": "秦雍孙曾尚典刑，只将一念答天明。\r\n震雷殷地勾萌达，解雨鸣春涧谷声。\r\n阶玉正看联羯末，籯金安足拟贤成。\r\n相门为我成宅相，我俗将儿以相名。"
        },
        {
            "title": "李参政约客访西郊海棠予以斋禁不与",
            "content": "十日花期九日斋，相园红锦烂成堆，\r\n不将小雨轻阴驻，刚把和风暖日催。\r\n诗笔都随许昌去，春光不待牧之来。\r\n要知荣悴适然耳，明日荼醾开。"
        },
        {
            "title": "次韵知常德袁尊固监丞送别四诗",
            "content": "别来岁月尔滔滔，流落天涯忽此遭。\r\n万木辞荣秋意澹，百川归壑岸容高。\r\n笑看海上两蜗角，閒秃山中千兔毫。\r\n若向颜曾得消息，直须奴仆命离骚。"
        },
        {
            "title": "送任大卿知汉州任大卿知眉州",
            "content": "冬卿怀绂行清秋，又送两卿归作州。\r\n寄声三州之父老，从今安用思故侯。\r\n朝廷择守重於昔，亲擢名卿畀华职。\r\n两卿更是敭历深，元把麾来复麾出。\r\n双骑紫马去朝天，羁金络月凌虹烟。\r\n逡巡似惜锦障泥，忽流欲渡不肯前。\r\n好官岂为多荣禄，两卿这归得吾欲。\r\n昨夜流星声撼屋，光芒照人不成宿。\r\n起看北斗行云端，驱策四运无停鞭。\r\n劳穿上透多风寒，九州霜露方漫漫。\r\n人间分位各有制，行得一分一分是。\r\n两卿去矣吾亦归，多为天公怜赤子。"
        },
        {
            "title": "绩和李参政湖上杂咏",
            "content": "虚灵一寸心，攻者十七八。\r\n炯然无常存，精粗皆著察。\r\n卫丘騋牝蕃，鲁囿牛羊茁。"
        },
        {
            "title": "次韵李参政秋怀十绝",
            "content": "穉金老火战重围，京洛缁尘点客衣。\r\n输却东园南阁老，水花阑槛夕阳稀。"
        },
        {
            "title": "马少卿挽诗",
            "content": "重葩殗叶露华浓，不忝家声得似公。\r\n言行端和今世楷，貌心醇质古人风。\r\n直将趋走二三节，换取宽閒五百弓。\r\n如此名卿缘手尽，同时更送竹溪翁。"
        },
        {
            "title": "肩吾生日三绝句",
            "content": "世历嬴刘周典尽，经由孙沈古音休。\r\n更嗟书法开元坏，不易肩吾字字求。"
        },
        {
            "title": "制置丁少卿生日",
            "content": "皜皜陵霄独鹤飞，九芙蓉里烂生辉。\r\n青阳少府旧弓冶，白石先生新杼机。\r\n阅尽世纷磨不磷，听渠公论是邪非。\r\n恭惟陛下方新政，小却犹应伴紫薇。"
        },
        {
            "title": "八月七日被命上会稽沿途所历拙於省记为韵语",
            "content": "紫帏青繖杂旗旌，乌帽银挝从鼓钲。\r\n导哄略如州别驾，无人知是汉庭卿。\r\n\r\n【注释】：【原题】：\r\n八月七日被命上会稽沿途所历拙於省记为韵语以记之舟中马上随得书不复叙次"
        },
        {
            "title": "昨有祷于社稷及境内山川是夕枕上闻雨",
            "content": "郊宫方社诗攸重，川泽山林礼所崇。\r\n古祀不修牲币废，梵鐃声里纸钱风。"
        },
        {
            "title": "和靖州判官陈子从山水图十韵·星湾晚酌",
            "content": "士非耕钓者，而从蓑笠翁。\r\n人生贵适志，莘渭亦时中。"
        },
        {
            "title": "题石洞",
            "content": "跨涧飞虹入洞门，石梯级级树森森。\r\n两崖对立自宾主，一水长流无古今。\r\n仙子吹笙抬鹤舞，骚人得句伴猿吟。\r\n个中便是蓬莱境，何必迢迢海上寻。"
        },
        {
            "title": "次韵范少才在峡中寄李季允二首",
            "content": "蜀艇云奔下固陵，一壶浮峡便千金。\r\n子来我往才交臂，人涉卬须又苦心。\r\n北向虽无一矢发，西风不受半尘侵。\r\n是非得丧今休问，喜见戈枪卧绿沈。"
        },
        {
            "title": "正月九日北山雍熙寺约同官",
            "content": "自从寒陆爽乾坤，律吕还宫岁换辰。\r\n历纪人正才九日，斗移天位已三春。\r\n销磨壮士姑随俗，牵引閒心苦为人。\r\n终愧时艰才力短，只将民命倚洪钧。"
        },
        {
            "title": "韩少谟挽诗",
            "content": "据鞍新息困壶头，款段何如弟少游。\r\n马革裹尸吾原足，不然肯向死前休。"
        },
        {
            "title": "安总领生日",
            "content": "犹记仙翁护玉关，版图半壁手提还。\r\n每惊荡潏风波后，多谢经纶父子间。\r\n元是烂柯观已熟，故应当局只如閒。\r\n几人钱谷鞭中老，双鬓何曾点一斑。"
        },
        {
            "title": "次韵黄侍郎沧江海棠六绝",
            "content": "妙处东皇可得知，溶溶生意不停机。\r\n雨寒日暴浑无赖，凭仗阳和为解围。"
        },
        {
            "title": "韩叔冲约客泛舟沧江分韵得落宇",
            "content": "炎炜避无所，意行出东郭。\r\n客以声气聚，舟於树泉泊。\r\n江动云意閒，林幽鸟声乐。\r\n山川孰流峙。鸢鱼自飞跃。\r\n天分随所适，豁然无空阔。\r\n有客犹谓余，底处认真活。\r\n是心无间断，本体自呈豁。\r\n一笑各会心，星河挂碧落。"
        },
        {
            "title": "王总卿生日二首",
            "content": "上到青天更上头，蜀人犹记旧得轺。\r\n安弦在昔犹危柱，挂壁於今倚大弨。\r\n棠树留春便野茇，桂花和月引仙瓢。\r\n风云不隔连天栈，门户三槐拂绛霄。"
        },
        {
            "title": "虞退夫生日",
            "content": "雍公匹马立乾坤，善念熏蒸到子孙。\r\n富贵君家余事耳，更将此念植仍昆。"
        },
        {
            "title": "南阁行",
            "content": "北城之阳有南阁，李家石林丈人作。\r\n上有储皇资善颜，下有先世淳熙脚。\r\n前瞻平远后闉阇，左揖蜝颐右龙鹤。\r\n丙丁架上书衡从，甲乙槛前石参错。\r\n有时晨策披氤氲，九万帝青闯帘幕。\r\n有时夜九凭泬寥，海牛挂空月为箔。\r\n啾嘈市声不我即，淡沱春风无处着。\r\n斯干秩秩兄弟好，伐木丁丁友朋乐。\r\n我亦时为末至宾，尊前往往追酬酢。\r\n主人挽我观南山，南山分明在天角。\r\n岂不陪朝隮，浮云翳林薄。\r\n浮云白衣苍狗耳耳，须臾变态山自若。\r\n置之姑勿道，原言细商略。\r\n试观天地之最中，坎北离南北俨成列。\r\n人以一心位两间，取角为离岂徒设。\r\n譬如南物皆相见，又如日中纤微靡不炤，\r\n亭亭当当亦绰绰。远看鸢鱼近夫妇，\r\n仰观宇宙俯今昨。随事炯然存，\r\n旦昼敢金铄。金人闻此笑而兴，\r\n谓我此言亦观噱。次成古歌行，\r\n聊当南阁说。"
        },
        {
            "title": "贻庐陵术士冯椿",
            "content": "月宿南斗韩愈生，岁在已辰郑玄死。\r\n二人言命是邪非，我欲质疑於孟子。"
        },
        {
            "title": "重九后三日后圃黄华盛开坐客有论近世菊品日",
            "content": "南阳有佳人，被服长修姱。\r\n黄中粲有章，秀外青无华。\r\n圾饮晋柴桑，夕餐楚长沙。\r\n惟与高人处，耻作流俗夸。\r\n玄都有俗士，品格固尔差。\r\n遗之以潘沐，强欲相涂搽。\r\n南阳笑谢遣，於此我何加。\r\n游女荡春风，渔人眩红霞。\r\n尔比予於是，岂欲本疵瑕。\r\n卿自用卿法，吾亦爱吾家。\r\n寄声谢程子，为我删此花。\r\n\r\n【注释】：【原题】：\r\n重九后三日后圃黄华盛开坐客有论近世菊品日繁未经前人赋咏惟明道尝赋桃花菊外此无闻焉因相与第其品之稍显者各赋一品某探题得桃花菊"
        },
        {
            "title": "射殿引诸班出官人拽垛子二首",
            "content": "画帘黄幄幕前扉，侠陛浑如后殿仪。\r\n只自起居更履后，却陪二府立多时。"
        },
        {
            "title": "次肩吾庆生日韵",
            "content": "手撇飞鸢上五溪，两牛腰大送行诗。\r\n犹嫌言语无多子，古锦奚囊长自随。"
        },
        {
            "title": "虞万州生日",
            "content": "春风吹我游锦官，客眸饱作沧江观。\r\n鹤飞自由白日静，山来不断平野宽。\r\n主人闻客倒屣迎，案头点易朱未乾。\r\n速呼朋俦俾接席，又遣儿女来拜前。\r\n馆中列鼎食客众，堂后鸣钟聚指千。\r\n客来辄留张坐饮，客醉复与开榻眠。\r\n主人投閒六年久，禄廪不继胡能然。\r\n问之主人笑不言，神情散朗心常閒。\r\n向来曾於我乎贷，至今尚质黄金盘。\r\n又闻吾兄市桥尉，假五十万青铜钱。\r\n橐中似尔空亦屡，门外车马纷阗阗。\r\n其间犹有不知者，误谓公子非儒酸。\r\n谁知出分本无几，况复奉赐随分班。\r\n知之不知于何恤，日用饮食於其閒。\r\n西京相裔平通侯，轻财重义无敢先。\r\n三年田家未云久，便怀富贵讥南山。\r\n节侯有子韦少翁，亦以胆经世其传。\r\n爵之附庸有何薄，经欲忍愧从夷蛮。\r\n人於居约视所守，又以久近察所安。\r\n近而不渝傥可勉，久而无怨良独难，\r\n不须远求汉诸公，姑复近考今时贤。\r\n虽云暂閒未尝约，一念长作膏火煎。\r\n戚然不能以一日，宁复如君之六年。\r\n泉无昼夜盖有本，潦有朝夕繄无源。\r\n归来试与友朋道，言之孔易行维艰。\r\n厥今人物眇然甚，天道岂不於君还。\r\n友朋请书为君寿，更祝养素勤加餐。"
        },
        {
            "title": "大理曾少卿欲见余近作录数篇寄之以诗为谢且",
            "content": "西风萧萧吹鬓急，独立长空倚天壁。\r\n俯看沧海环九州，仰视青云行白日。\r\n夜归蟋蟀鸣秋床，触处万宝西风香。\r\n而余生世竟何事，也翠兹影蜉蝣裳。\r\n冥心宴坐自探测，善利几微如白黑。\r\n江西夫子最知心，欲往从之后土湿。\r\n忽来诗句悬清风，拱揖孔孟麾瘠癰。\r\n便思载酒巾车童，一夜壮气干星虹。\r\n\r\n【注释】：【原题】：\r\n大理曾少卿欲见余近作录数篇寄之以诗为谢且云连日疮荡作读余文而愈因次其韵"
        },
        {
            "title": "朱邵州挽诗",
            "content": "杏园犹记赏花同，忍看前旌照眼红。\r\n民命一丝悬晷刻，仁心触处作春风。\r\n棣华韡韡天伦厚，湑叶裳裳世泽隆。\r\n万事纷纷缘手尽，只将孝友诏无穷。"
        },
        {
            "title": "次韵费同叔解嘲",
            "content": "低头涸辙问波臣，沃以嘉言力万钧。\r\n逆耳倒言诚爱助，解嘲谢谤返离真。\r\n若微君告谁能及，幸不吾欺乃敢嗔。\r\n彼是纷纷姑勿道，所期终诲作全人。"
        },
        {
            "title": "以使事过成都讫事而归虞万州成都尉高表史拉",
            "content": "檐卜风清醉骑香，满身花影踏斜阳。\r\n行花尽处山围郭，又听松风吹客裳。\r\n\r\n【注释】：【原题】：\r\n以使事过成都讫事而归虞万州成都尉高表史拉访灵泉宰高表史风雨连明遂谒朱祭酒祠即事赋"
        },
        {
            "title": "次韵王茶马海棠四绝·清淑堂海棠",
            "content": "善识花人尽倚阑，不将荣悴等閒看。\r\n繁华夺目春如醉，独肯怀人问考盘。"
        },
        {
            "title": "嘉泰二年题资州醮坛山星斗阁对是同王资州贾",
            "content": "三十三年去复还，笋将重踏旧江山。\r\n青衿朋友子当户。绿帻奚臧霜半鬟。\r\n赢得光阴归鬓里，悔将声誉落人间。\r\n圣六事业无穷已，只问君王觅退閒。\r\n\r\n【注释】：【原题】：\r\n嘉泰二年题资州醮坛山星斗阁对是同王资州贾大安杨季持诸公登山用前韵"
        },
        {
            "title": "韩圣问挽诗",
            "content": "蜡貌宁违俗，规行不竞时。\r\n苦思头没膝，勤诵涕垂颐。\r\n州县频劝驾，藩方尝挽眉。\r\n飘零竟何益，风雨脊令枝。"
        },
        {
            "title": "宇文枢密挽诗",
            "content": "人物眇然甚，天胡不憗公。\r\n北风鸣槭槭，西火乱蓬蓬。\r\n襄鄂谁专阃，江淮孰总戎。\r\n是应当馈叹，曩日镇江功。"
        },
        {
            "title": "游临丞挽诗",
            "content": "冰至人犹玩，波颓力不支。\r\n摇摇路旁梗，炯炯日中葵。\r\n学道长身健，忧时两鬓丝。\r\n竟摇天老眼，畀以宁馨儿。"
        },
        {
            "title": "次韵李参政和薛秘书诗见寄",
            "content": "行有尚时观羽坎，不终止处认兼山。\r\n止中自有流行好，不在从违用舍间。"
        },
        {
            "title": "次李参政所和五绝句韵因以为诗",
            "content": "竹外皋禽相与和，湖边沙雁自由飞。\r\n美人醉踏梅花月，笑领明年春事归。"
        },
        {
            "title": "再赋",
            "content": "淘金乱川绿，发{上艹下戾}烧山红。\r\n自为天一隅，奚翅地十同。\r\n米贱衣弗费，四民罕全功。\r\n功夫到华卉，未至浇淳风。\r\n老梅委林莽，洛佩遗丁东。\r\n茶华新移根，脱命斤斧中。\r\n焉知贲然者，秋毫绵苍穹。\r\n观物弗之察，吾欲问黄熊。"
        },
        {
            "title": "元夕卜油溪故事",
            "content": "满目忧端膏火煎，聊将膏卜验新年。\r\n只祈五色云瑞世，不原蚩尤旗亘天。"
        },
        {
            "title": "和靖州判官陈子从山水图十韵·林下避暑",
            "content": "散发避炎暑，炎暑苦相寻。\r\n云何对大宾，不见汗沾襟。"
        },
        {
            "title": "四月癸已发浔阳馆过濂溪饭于杏溪愒清虚庵宿",
            "content": "步自清虚过上宫，千言万论总谈空。\r\n拟将一语随人后，尝与心谋不肯同。\r\n\r\n【注释】：【原题】：\r\n四月癸已发浔阳馆过濂溪饭于杏溪愒清虚庵宿太平宫"
        },
        {
            "title": "送高才卿出守嘉定",
            "content": "十年谁遣不宁侯，麇奔鸟散十七州。\r\n余州蹙蹙能几许，史君今作载酒游。\r\n诸公饮儁已濡首，眼前百事不挂口。\r\n震风凌雨揭却屋，左蟹右杯犹在手。\r\n史君千骑行清秋，岂为杯酒馋涎流。\r\n绸缪牖户既云晚，梦魂不到花绕楼。\r\n乖逢聚散古来有，而我此时持此酒。\r\n河梁竚立不知还，插颔青丝半成叟。"
        },
        {
            "title": "和别驾喜雨四绝",
            "content": "夏畦活活翠芊绵，起视微云尚黯然。\r\n底事化工浑不费，笑余何敢更贪天。"
        },
        {
            "title": "陈总领挽诗三首",
            "content": "士处宴安日，咸歆节谊名。\r\n范阳徒尔怵，河朔莽然平。\r\n仅识浅利害，恶知真重轻。\r\n开禧忠义传，吾得扈农卿。"
        },
        {
            "title": "宇文枢密挽诗",
            "content": "夷考公言行，真成肃愍孙。\r\n星枢绳懿武，月殿媲隆恩。\r\n契阔成三世，凄凉隔九原。\r\n壮夫襟上泪，并为两师垣。"
        },
        {
            "title": "次韵李参政秋怀十绝",
            "content": "河神不恤吾民勤，涛头射山危欲倾。\r\n似闻凌云滩头水，前日肉薄几危城。"
        },
        {
            "title": "绩和李参政湖上杂咏",
            "content": "古之求仁者，信道不蕲获。\r\n颜生何所乐，宁蹈饥寒厄。\r\n能知四勿功，六根本非贼。"
        },
        {
            "title": "过屈大夫清烈庙下",
            "content": "鸾皇栖高梧，那能雇鸱枭。\r\n椒兰自昭质，不肯化艾萧。\r\n人生同一初，气有善不善。\r\n一为君子归，宁受流俗变。\r\n云何屈大夫，属意椒兰芳。\r\n兰皋并椒丘，兰藉荐椒浆。\r\n骚中与歌首，兰必以椒对。\r\n谓椒其不芳，谓兰不可佩。\r\n经言混凡草，臭味自尔殊。\r\n亡何岁时改，二物亦变初。\r\n以兰为可恃，委美而从俗。\r\n椒亦佞且慆，干进而务入。\r\n椒兰信芳草，气质自坚好。\r\n胡为坏於廷，晚节不可保。\r\n意者王子兰，与夫大夫椒。\r\n始亦稍自异，久之竟萧条。\r\n迨其羽成性，甘心受芜秽。\r\n不肯容一原，宁以宗国毙。\r\n禹皋於共鲧，旦封与鲜度。\r\n同根复并生，何尝改其故。\r\n原非不知人，观人亦多涂。\r\n治朝中可上，乱世贤亦愚。\r\n况原同姓卿，义有不可去。\r\n所望於兄弟，谓其犹可据。\r\n我本兄弟女，孰知胡越予。\r\n以是观离骚，庶几原心乎。\r\n或云芷蕙等，岂必皆名氏。\r\n骚者诗之余，毋以词害意。\r\n仲尼作春敉，定哀多微词。\r\n楚这嬖小臣，况亦有不知。"
        },
        {
            "title": "永嘉要君谊父得英石名其室曰矸斋予易以介室",
            "content": "柳侯谓楚南，多石而少人。\r\n至今英道閒，异石何嶙峋。\r\n乃知五行气，中土为秀民。\r\n降才既匪易，自弃奚不仁。\r\n伾文一日炎，秘以焚其身。\r\n林君若知此，是石当书绅。"
        },
        {
            "title": "临邛张夫人之葬某既先事为之识竁今日月有时",
            "content": "殗叶重葩两大门，只凭道义世昏姻。\r\n养成气质槐为芷，发见仪容竹有筠。\r\n自是子能为国士，何须女必嫁官人。\r\n世衰俗薄昏成市，三复碑铭愤满巾。\r\n\r\n【注释】：【原题】：\r\n临邛张夫人之葬某既先事为之识竁今日月有时而某俨在衰絰义不获往吊又不能为文以侑虞殡命儿冲代赋"
        },
        {
            "title": "遂宁家知府生日",
            "content": "相去无多五日间，两家牛酒贺生贤。\r\n二阳引类临爻长，三寿为朋泰茹连。\r\n析木旁瞻星两两，大椿遥祝岁千千。\r\n相期协力亨屯难，未听丝丝鬓发宣。"
        },
        {
            "title": "书所见闻示诸友",
            "content": "金缯啗虏已无谋，况恃空言废内修。\r\n师卦在中惟九二，曾闻帷幄授成筹。"
        },
        {
            "title": "次韵黄侍郎沧江海棠六绝",
            "content": "指麾红紫思无滨，抵当丹青笔有神。\r\n百树花閒一编易，主人意韵镇长新。"
        },
        {
            "title": "送李季允赴召",
            "content": "一倾鼎否一番新，但见新人笑故人。\r\n元佑至今迭更化，崇宁以后几权臣。\r\n曾趋嘉定改元诏，又贺端平第一春。\r\n长把人才留一半，今年新是去年陈。"
        },
        {
            "title": "八月七日被命上会稽沿途所历拙於省记为韵语",
            "content": "风顺潮平日脚收，钱塘江上遇中秋。\r\n堂堂背月争门入，要把平安报冕旒，\r\n\r\n【注释】：【原题】：\r\n八月七日被命上会稽沿途所历拙於省记为韵语以记之舟中马上随得书不复叙次"
        },
        {
            "title": "李微之闻其弟贯之西归以诗迓之刘左史和韵属",
            "content": "室中万象镇宽閒，舒卷风烟入凤山。\r\n俯听候虫坏户去，仰看倦雁绝云还。\r\n\r\n【注释】：【原题】：\r\n李微之闻其弟贯之西归以诗迓之刘左史和韵属余同赋"
        },
        {
            "title": "十二月九日雪融夜起达旦",
            "content": "远钟入枕雪初晴，衾铁棱棱梦不成。\r\n起傍梅花读周易，一窗明月四檐声。"
        },
        {
            "title": "八声甘州",
            "content": "被西风吹不断新愁。吾归欲安归。望秦云苍憺，蜀山渺渀，楚泽平漪。鸿雁依人正急，不奈稻粱稀。独立苍茫外，数遍群飞。多少曹苻气势，只数舟燥苇，一局枯棋。更元颜何事，花玉困重围。算眼前、未知谁恃，恃苍天、终古限华夷。还须念，人谋如旧，天意难知。"
        },
        {
            "title": "木兰花慢",
            "content": "正秋阴盛处，忽荡起、一冰轮。甚汉魏从前，才人胜士，断简残文。都无一词赏玩，更拟将、美色似非伦。此意谁能领会，自夸光景长新。得阴多处倍精神。俗眼转增明。向大第高楼，痴儿呆女，脆竹繁裀。此心到头未稳，莫古人、真不及今人。坐看两仪消长，静观千古浇淳。"
        },
        {
            "title": "水调歌头",
            "content": "天地一大物，扶植要人才。人才谁是，不肯随俗强追陪。与我言兮我愿。莫我知兮谁怨。全仗帝为媒。此意久寥阔，今见者留台。笏围腰，书创屋，骑笼街。时贤白尽须发，老子抑名斋。更取堂名淇绿。要把北山万竹。一日倚云栽。自处只如此，将相任时来。"
        },
        {
            "title": "水调歌头",
            "content": "堪怪两外府，使传载朝缨。虽云身在江表，都号汉公卿。莫是才堪世用，莫是有人吹送，中外尔联荣。天运自消息，龙蠖不关情。更寻思，谁得失，孰亏成。潜鱼要向深渺，犹恐太分明。且愿时清无事，长把书生阁束，归践对床盟。强似抗尘俗，岁岁上陪京。"
        },
        {
            "title": "唐多令",
            "content": "轻露濯秋风，新楼插太空。更遭逢、解事天公。为唤羲和驱六马，将杲日、挂帘栊。日影正沈红。须臾月在东。百万家、乐意融融。民意乐时天亦好，聊与众、一尊同。"
        },
        {
            "title": "水调歌头",
            "content": "尚记春归日，锦绣裹江城。谁推日驭西去，水认故乡痕。鱼鸟自飞自跃。红紫谁开谁落。天运渺无声。四序镇如此，当富复亭亭。是何年，修禊事，畅幽情。竞传元已天气，别是一般清。便引郑郊溱洧。不道孔门沂泗。大道掌如平。待挽迷津者，都向此中行。"
        },
        {
            "title": "摸鱼儿",
            "content": "记年时、三星明处。尊前携手相语。家山幸有瓜和芋。何苦投身官府。谁知道，尚随逐风华，为蜀分南土。依前廉取。便卷却旌麾，提将绣斧。天口笑应许。逢初度。从头要为君数。怕君惊落前箸。天东扶木三千丈，不照关河烟雨。谁砥柱。想造物生才，肯恁无分付。九州风露。待公等归来，为清天步。容我赋归去。"
        },
        {
            "title": "水调歌头",
            "content": "风雪锢迁客，闭户紧蒙头。一声门外剥啄，客有从予游。直自离骚国里，行到林闾屋畔，万里入双眸。世态随炎去，此意澹於秋。感毕逋，怀秸鞠，咏夫不，寻师学道虽乐，吾母有离忧。岁晚巫云峡雨，春日楚烟湘月，诗思满归舟。来日重过我，应记火西流。"
        },
        {
            "title": "贺新郎",
            "content": "幸有天遮蔽。为西南、空虚一面，挺生男子。塞下将军支颐卧，夜半揽衣推起。扫十万、胡人如洗。见说巴山矟马退，也都因、粮运如流水。剑以北，一人耳。十年梦断斜阳外。恰归来、昌蒲蘸酒，祝兄千岁。入从出藩谁不是。谁是难兄难弟。正乐意、融融未已。莫趣东方千骑去，愿时平、华皓长相对。闲富贵，只如此。"
        },
        {
            "title": "念奴娇",
            "content": "被东风吹送，都看尽、蜀三川。向涪水西来，东山右去，剑阁南旋。家家露餐风宿，数旬间、浑不见炊烟。踏遍王孙草畔，眼明帝子城边。万家赤子日高眠。丝管夜喧阗。自梓遂而东，岷峨向里，汉益从前。人人里歌涂咏，愿君侯、长与作蕃宣。我愿时清无事，早归相伴华颠。"
        },
        {
            "title": "菩萨蛮",
            "content": "东窗五老峰前月。南窗九叠坡前雪。推出侍郎山。著君窗户间。离骚乡里住。恰记庚寅度。挹取芷兰芳。酌君千岁觞。"
        },
        {
            "title": "鹧鸪天",
            "content": "谁把璇玑运化工。参旗又挂玉梅东。三三律琯声馀亥，九九玄经卦起中。新岁月，旧游从。一觞还似去年冬。人间事会无终极，分付翘关老令公。"
        },
        {
            "title": "水调歌头",
            "content": "高氏八千古，驺哄溢街坊。庸夫俗子，夸道锦绣裹家乡。谁识书生心事，各要济时行己，肯顾利名场。用我吾所欲，不用亦何伤。汉嘉守，凡阅历，几麾幢。便教入从出节，都是分之常。但愿国安人寿，更只专城也好，不用较强梁。准拟耆英会，倚杖看人忙。"
        },
        {
            "title": "水调歌头",
            "content": "犹记端门外，鞭袖五更寒。一声天上钟柝，金锁挚重关。君向紫宸上阁，我侍玉皇香案，都号舍人般。梦觉帝乡远，相对两苍颜。玉围腰，金系肘，绣笼鞯。乡人衮衮严近，五马度荆山。收拾五湖气度，卷束蟠胸兵甲，春意满人间。天锡公纯嘏，气象自平宽。"
        },
        {
            "title": "水调歌头",
            "content": "九十九峰下，百二十年州。西风吹起客梦，月满驿南楼。影入天河左界，辰在寿星向上，还是去年秋。要和木兰曲，载酒寿君侯。天边信，云外步，去难留。寿觞庭院依旧，已带别离愁。离合锺情未免，行止关人何事，浪白世间头。将相时来作，身健百无忧。"
        },
        {
            "title": "木兰花慢",
            "content": "恰秋光四十，箕斗外、月初弦。笑浅濑平芜，寒城小市，掌许山川。半生梦魂不到，与君侯、岁岁此周旋。鞍马空销髀肉，兜牟未换貂蝉。人生天地两仪间。须住百馀年。数重卦三三，後天八八，来日千千。面前路头尽阔，放规模、运量十分宽。官职终还分定，儿孙也靠心传。"
        },
        {
            "title": "满江红",
            "content": "月上南箕，还认得、去年星历。知谁把、一天星象，荡摩朝昔。若使平生浑自弃，如今老大何嗟及。更年来、偏得钝工夫，蹉跎力。溪瘴碍，蛮烟隔。穹壤断，江山窄。纵燕巾滥宝，楚山囚玉。小小穷通都未问，忍闻同气相煎急。诵虞郎、百字短长诗，忧何极。"
        },
        {
            "title": "水调歌头",
            "content": "昨梦鹤山去，风景逐时新。藕花拍满栏槛，松竹被池频。尽日兄酥弟酪，触处言鲭义?，相对只翁卿。梦觉帝乡远，有酒为谁倾。忽飞来，天外句，梦中人。自怜何事，强把麋鹿裹朝绅。坐看九衢车马，鞭策长安日月，檐阁太玄经。只说来时节，金气已高明。"
        },
        {
            "title": "唐多令",
            "content": "朔雪上征衣。春风送客归。万杨华、数点榴枝。春事无多天不管，教烂熳、住离披。开谢本同机。荣枯自一时。算天公、不遣春知。但得溶溶生意在，随冷暖、镇芳菲。"
        },
        {
            "title": "卜算子",
            "content": "能得几时留，王事催人去。翠荡涵空酒满船，苦要留人住。身世两悠悠，飘泊知何许。但得心亲志合时，都是相逢处。"
        },
        {
            "title": "卜算子",
            "content": "风雨满空霏，总得江山妙。洗出湖光镜似明，不受纤尘涴。心事竟堪凭，天意真难料。呼吸丰年倾刻间，也合轩渠笑。"
        },
        {
            "title": "卜算子",
            "content": "携月上南楼，月已穿云去。莫照峨眉最上峰，同在峰前住。东望极青齐，西顾穷商许。酒到忧边总未知，犹认胡床处。"
        },
        {
            "title": "卜算子",
            "content": "江横山簇。柏箭森如束。满眼飞蓬撩乱，知几几、未膏沐。快意忽破竹。一奁明翠玉。千古江山只麽，人都道、为君绿。"
        },
        {
            "title": "水调歌头",
            "content": "烟雨敛江色，江水大於杯。蓬窗一枕霄梦，忽忽到无怀。苦被江头新涨，推起天涯倦客，万里片帆开。收用到我辈，天下岂无才。路漫漫，行又止，信还猜。渊鱼得失有分，须载月明回。寄语鹤山亲友，若访吾庐花柳，为我扫烟埃。去去党无辱，振袂早归来。"
        },
        {
            "title": "唐多令",
            "content": "人物盛乾淳。东嘉最得人。费江山、几许精神。我已後时犹遍识，君子子、又相亲。秋入塞垣新。风寒上醉痕。万百般、倚靠苍旻。只愿诸贤长寿健，容老我、看闲身。"
        },
        {
            "title": "满江红",
            "content": "风引舟来，恰趁得、东楼嘉集。正满眼、轻红重碧，照筵浮席。更是姓黄人作守，重新墨妙亭遗迹。对暮天、疏雨话乡情，更筹急。嗟世眼，迷朱碧。矜气势，才呼吸。彼蔡章安在，千年黄笔。腐鼠那能鵷凤吓，怒蜩未信冥鹏翼。与史君、酌酒酹兴亡，浇今昔。"
        },
        {
            "title": "水调歌头",
            "content": "千古峨眉月，照我别离杯。故人中岁聚散，脉脉若为怀。醉帽三更风雨，别袂一帘山色，为放笑眉开。握手道旧故，抵掌论人才。山中人，灶间婢，亦惊猜。江头新涨催发，欲去重裴回。世事丝丝满鬓，岁月匆匆上面，渴梦肺生埃。酒罢听客去，公亦赋归来。"
        },
        {
            "title": "醉落魄/一斛珠",
            "content": "无边春色。人情苦向南山觅。村村箫鼓家家笛。祈麦祈蚕，来趁元正七。翁前子後孙扶掖。商行贾坐农耕织。许知此意无今昔。会得为人，日日是人日。"
        },
        {
            "title": "贺新郎",
            "content": "风定波纹细。夜无尘、云迷地轴，月流天位。摇裔飞来江山鹤，犹作故乡嘹唳。清境里、伴人无睡。应叹余生舟似泛，浪涛中、几度身尝试。书有恨，剑无气。从渠俗耳追繁吹。抚空明、一窗寒簟，对人如砥。梦倚银河天外立，云露惺惺满袂。看多少、人间嬉戏。要话斯心无分付，路茫茫、还有亲朋至。应为我，倒罍洗。"
        },
        {
            "title": "满江红",
            "content": "逢著公卿，谁不道、人才难得。须认取、天根一点，几曾休息。未问人间多少士，一门男子头头立。只其间、如许广文君，谁人识。冠盖会，渔樵席。豪气度，清标格。要安排稳当，讲帷词掖。蜀泮堂堂元不恶，犹嫌偏惠天西壁。嘱公卿、著眼看乾坤，搜人物。"
        },
        {
            "title": "临江仙",
            "content": "占断人间闲富贵，长秋应是长春。前山推月上帘旌。缓觞燖旧友，勾拍按新声。时倚晴空看过雁，几州明月关情。知君早已倦青冥。时来那得免，事业一窗萤。"
        },
        {
            "title": "临江仙",
            "content": "千里楼高人与并，个中彻地通天。秋风吹发半成宣。都将强岁月，空对旧山川。养就人才端有意，公今三祖差肩。偏轻偏重几番船。要公常把柂，容我老闲边。"
        },
        {
            "title": "南乡子",
            "content": "连夕雨盈畴。先为农家做麦秋。更放年头晴甲子，知不。应是天公及尔游。随事与民求。又与随时验乐忧。民气乐时天亦好，休休。为尔簪花插满头。"
        },
        {
            "title": "水调歌头",
            "content": "牛酒享宾客，焦烂列前荣。有人先事早计，残突伴孤星。香火家家绘象，鼛鼓村村祠宇，翦不断人情。清泪九皋鹤，唤起梦魂惺。白苹洲，芳草渡，玉湖亭。画帘挂起箓簌，一卷易同盟。携手锦江箍隐，觌面墨池玄叟，扶杖蜀君平。三老冁然笑，云散太空清。"
        },
        {
            "title": "水调歌头",
            "content": "舣棹汉嘉口，更尽渭城杯。凌云山色，似为行客苦伤怀。横出半天烟雨，锁定一川风景，未放客船开。想见此楼上，阅尽蜀人才。山猿鹤，江鸥鹭，亦相猜。滔滔日夜东注，全璧几人回。客亦莞然成笑，多少醉生梦死，转首总成埃。信屈四时耳，寒暑往还来。"
        },
        {
            "title": "青玉案",
            "content": "中年怕踏长亭路。便自有、离愁苦。一自送君趋幕府。惺憁莺舌，呢喃燕觜，那解春无语。三年山月移朝暮。独倚松风等闲度。到得除书萦绊住。却愁不似，当时皓月，长伴君来去。"
        },
        {
            "title": "千秋岁引",
            "content": "天生耆德，占断四时先。春院落，锦山川。万家灯市明朱紫，一庭花艳傍貂蝉。妇承姑，翁抱息，子差肩。匼匝是、文公开九帙。陆续看、武公逾九十。从九九，到千千。海风谩送天鸡舞，蛰雷未唤壑龙眠。且从他，歌缓缓，鼓咽咽。"
        },
        {
            "title": "蝶恋花",
            "content": "可煞潼人真慕顾。接得官时，只道来何暮。岁岁何曾摏得住。遂人又见迎将去。谩自儿曹相尔汝。心事同时，千里元相梧。况是棠阴随处处。秋江夜月春空雾。"
        },
        {
            "title": "柳梢青",
            "content": "庄敏传家，文安嫡胄，文惠诸孙。两大相辉，晋秦匹国，韩姞盈门。天风吹下双轩。恰趁得、酴醿牡丹。锦绣光中，殿春不老，阅岁长存。"
        },
        {
            "title": "临江仙",
            "content": "一点阳和浑在里，时来尔许芳妍。春风吹上醉痕边。隽欢欺浅酌，清晤失佳眠。聊把繁华开笑口，须臾雨送风般。因花识得自家天。炯然长不夜，活处欲生烟。"
        },
        {
            "title": "鹧鸪天",
            "content": "日上午头度岁辰。黄钟吹龠煦乾坤。弦歌堂上三称寿，风月亭前又见君。人似旧，景长新。明朝六桂侍双椿。蛮邦父老惊曾见，得似君家别有春。"
        },
        {
            "title": "临江仙",
            "content": "红杏花边曾共赏，天涯还是相逢。人言契分两重重。谁知声利外，别有一般同。炯炯奇情双亮处，天光水色相通。磨中旋蚁渺何穷。共扶天事业，此意政须公。"
        },
        {
            "title": "菩萨蛮",
            "content": "鸣蝉泊雨晴云湿。游龙翦岸涪江碧。气候尔和平。满家浑是春。公堂虽有酒。不敌公真有。寿宿对魁星。颊红衫鬓青。"
        },
        {
            "title": "西江月",
            "content": "早厌人间腐鼠，要希云外飞皇。羲和不肯系朝阳。任向鬓边来往。出谷声中气味，编蒲册里晶光。至今心胆为渠狂。梦倚银潢天上。"
        },
        {
            "title": "鹧鸪天",
            "content": "两便星前秉烛游。滔滔车马九河流。耳听宣政升平曲，目断炎兴未复州。闻鼓吹，强欢讴。被人嗺送作遨头。凭谁为扫妖氛静，却与人间快活休。"
        },
        {
            "title": "鹧鸪天",
            "content": "解后皇华并辔游。追随世好学风流。儿童拍手拦街笑，只是酸寒魏梓州。千炬烛，数声讴。不知白了几人头。惺憁两眼看来惯，且得人心乐便休。"
        },
        {
            "title": "水调歌头",
            "content": "更尽一杯酒，春近武陵源。源头父老迎笑，人似老癯仙。检校露桃风叶，问讯渚莎江草，点检旧风烟。世界要人拄，公独卧闲边。叹从来，分宇宙，有山川。主宾均是寄耳，赢得鬓毛班。最苦中年相别，更是人才难得，相劝且加餐。归为玉昆说，时寄我平安。"
        },
        {
            "title": "水调歌头",
            "content": "昨夜严家集，霜斗颭晴天。乾坤如许空阔，著我两人闲。醉帽三更月影，别袂一帘花气，语隽不知还。二十年间事，肝肺写明蠲。记相逢，一似昨，两经年。风波闹处，推出心胆至今寒。也为故人饮酒，也念邦人怀旧，姑为驻征鞍。未忍作离语，留待月华圆。"
        },
        {
            "title": "水调歌头",
            "content": "清燕卧霜角，月魄几回哉。一声云雁清叫，推枕赋归来。流水落花去路，画象棠阴陈迹，霄观傍楼台。别忆入梅艳，愁色上田莱。记来时，惊列缺，走吴回。人间都失匕箸，老婢亦惊猜。匹马晓风鞭袖，孤堞暮烟烽柝，辉却挂蛇杯。不负此邦去，笑口也应开。"
        },
        {
            "title": "满江红",
            "content": "世道何常，都一似、水流云出。叹自古、燕巾滥宝，楚山迷璧。老我如今观变熟，行藏语嘿惟时适。似沧溟、容得乘禽飞，双凫集。花露晓，松风夕。经味永，山光吸。历岩中考第，案头月日。物欲强时心节制，才资弱处书扶掖。拟棕鞋、桐帽了平生，投簪舃。"
        },
        {
            "title": "喜迁莺",
            "content": "鬓霜盈握。叹刍牧荒墟，稻粱衰索。落日牛羊，晚云鸿雁，傍地飞空无托。牧人困和雨睡，田父醉连云酌。醉梦未醒，虎嗥川谷，麕惊林薄。离别。谁不恶。心事同时，都不论离合。眼底时几，鼻端人物，谁辨北征东略。最怜世途局趣，只道书生疏阔。无可赠君，松阴庭院，菊华篱落。"
        },
        {
            "title": "江城子",
            "content": "梦随瘦马渡晨烟。月犹弦。稻初眠。宇宙平宽，著我一人闲。梦破枇杷香满袂，应唤我，驻行鞯。王氏之门枇杷花正开。雁声砧杵落晴川。抚流年。叹区缘。随世功名，未信果谁贤。目断孤云东北角，离复合，断还连。"
        },
        {
            "title": "水调歌头",
            "content": "山岳会元气，初度首王春。扶持许大穹壤，全德付耆英。二万九千日力，四百八旬甲子，酿此杰魁人。玉剑卧霜斗，金锁挚天扃。学宗师，人气脉，国精神。不应闲处袖手，试与入经纶。磊落蟠溪感遇，迢递彭篯岁月，远到漆园椿。用舍关时运，一片老臣心。"
        },
        {
            "title": "贺新郎",
            "content": "霞下天垂宇。倚阑干、月华都在，大明生处。扶木元高三千丈，不分闲云无数。谩转却、人间朝暮。万古兴亡心一寸，只涓涓、日夜随流注。奈与世，不同趣。齐封冀甸今何许。百年间、欲招不住，欲推不去。闸断河流障海水，未放游鱼甫甫。叹多少、英雄尘土。挟客凭高西风外，问举头、还见南山否。花烂熳，草蕃庶。"
        },
        {
            "title": "八声甘州",
            "content": "记幡然、持节下青云，巴月几成弦。待竹枝歌彻，讼棠匝地，扉草连天。却寻当年旧梦，来使蜀东川。人物寥寥甚，禁许回旋。愧我推挤不去，尚新官对旧，後任如前。与故人饮酒，月露写明蠲。叹书生、康时无计，谩忧思、时堕酒痕边。且只愿、早休兵甲，长见丰年。"
        },
        {
            "title": "小重山",
            "content": "风雨移春醉梦中。忽然吹信息，堕泸戎。青炜风物换朱融。吾归矣，家在月明东。公等为人忠。年年称母寿，一尊同。恨无佳句可酬公。相期意，滴滴小槽红。"
        },
        {
            "title": "醉落魄/一斛珠",
            "content": "才难如此。一门生许奇男子。长公更是惺惺底。千百年间，一寸心为纸。人知公在诗书里。天知公在诗书外。人间百顺由公起。公把无心，总备人间事。"
        },
        {
            "title": "浪淘沙",
            "content": "鹤外倚楼看。云颭晴天。天高鸡犬碍云关。掉臂双仙留不彻，还任人间。客佩振珊珊。来贺平安。年年直待卷灯还。似是天公偏著意，占破春闲。"
        },
        {
            "title": "虞美人",
            "content": "无端嫁得龙头客。富贵长相迫。云深碧落记骖鸾。又逐东方千骑、到人间。妇前百拜儿称寿。季也参行酒。最怜小女太憨生。约住两头娘子、索新声。"
        },
        {
            "title": "浪淘沙",
            "content": "老眼静中看。知我其天。纷纷得失了无关。花柳乾坤春世界，著我中间。世念久阑珊。随寓随安。人情犹望衮衣还。我愿时清无一事，尽使公闲。"
        },
        {
            "title": "木兰花令",
            "content": "儿前捧劝孙扶掖。共庆贺、娘娘七帙。此杯不比寻常，百年间、才是省陌。眼前彩绣成行立。已应是、天公偏惜。何须剩觅长年，且只消、一百二十。"
        },
        {
            "title": "乌夜啼",
            "content": "不肯呈身觅举，那能随俗为官。梅花寒颭书窗月，一味漂阳酸。梅里无边春事，书中千古遐观。邻翁不识清闲乐，惊见满堂欢。"
        },
        {
            "title": "水调歌头",
            "content": "涪右金华宅，上有蔚蓝天。当年玉女何事，未摆世间缘。要把平夷心事，散作吉祥种子，春暖玉生烟。回首生处所，更欲与周旋。自归来，生处所，已三年。山头白鹤候我，应讶久留连。已作秋风归梦，忽递春风消息，吹我著泸川。安得且归去，绵上饱耕眠。"
        },
        {
            "title": "水调歌头",
            "content": "宇宙一大物，掌握付诸人。人心不满方寸，坱北浩无垠。或者寒蝉自比，不尔秃犀贻笑，龊龊竟何成。胡不引贤者，相与共弥纶。未如何，尝试使，问苍旻。四时迭起代谢，有屈岂无伸。昨夜伶伦声里，一气排阴直上，阳德与时新。道长自今日，持此庆生申。"
        },
        {
            "title": "浣溪沙",
            "content": "云外群鸿逐稻粱。独乘下泽少游乡。赤心片片为人忙。俗事萦缠何日了，自身活计孰为长。闭门书卷圣贤香。"
        },
        {
            "title": "沁园春",
            "content": "惠我田畴，拯民水火，春满蜀东。更山连睥睨，长蛇隐雾，红移略约，睢霓横空。人卧流苏行席上，公心事夕阑晨枕中。长自苦，算无人识得，只有天公。天教百般如愿，也应是、天眼惺憁。看田间泥饮，门无夜打，水滨庐处，户有朝舂。拟上公堂，称兕爵酒，未抵人间春意浓。无可愿，愿城池永与，公寿无穷。"
        },
        {
            "title": "阮郎归",
            "content": "西风吹信趣征鞍。日高鸿雁寒。稻粱啄尽不留残。侬归阿那边。无倚著，只苍天。将心何处安。长教子骏满人间。犹令侬意宽。"
        },
        {
            "title": "浣溪沙",
            "content": "骊驹未撤客乘鞍。征鞭摇晚寒。雁边酲梦角惊残。关山斜日边。求道地，托恩天。人情久亦安。转移都在笑颦间。鄙夫应也宽。"
        },
        {
            "title": "临江仙",
            "content": "七夕长留河汉女，重阳又属骚人。只馀八八号佳辰。中和无与拟，摏作一家春。俗事萦人何日了，随缘女嫁男婚。却将不系自由身。闲中书日月，随处弄儿孙。"
        },
        {
            "title": "水调歌头",
            "content": "三十作龙首，四十珥貂蝉。幡然携取名节，锦绣蜀山川。揽辔扶桑初晓，饮马咸池未旰，来日尽宽闲。兹事亦云足，所乐不存焉。女垂髫，儿分鼎，妇供鲜。尊章青鬓未改，和气玉生烟。造物犹嫌缺陷，要启公侯衮衮，又畀贾嘉贤。公更厚封植，自古有丰年。"
        },
        {
            "title": "小重山",
            "content": "开汉江山落手中。满门花粲阑，锦蒙戎。与人和气乐融融。应怜我，留滞剑南东。风味两文忠。恍如畴昔夜，一尊同。如今海内几刘公。觇天意，犹在笑颜红。"
        },
        {
            "title": "水调歌头",
            "content": "桃李眩春昼，松柏傲霜时。春妍不必皆是，晚秀未为非。画斧河边瘴雾，叱驭关前险阻，马竭复人疲。胡不效侪等，趣取好官为。居之安，于胥乐，咏而归。毡裘鴂舌成市，书史俨相围。月淡秋亭烽影，日静春斋铃索，未听杜鹃啼。美酒无深巷，莫道不吾知。"
        },
        {
            "title": "鹧鸪天",
            "content": "内贵何妨知我希。芳荪纽佩石兰衣。不教尘外专云壑，准向人间驾使騑。忧国梦，绕端闱。静言思奋不能飞。时因风雨思畴昔，叹两苏公盍不归。"
        },
        {
            "title": "洞庭春色/沁园春",
            "content": "安石声名，买臣富贵，我不敢知。谩扬州泛泛，浮湛随水，阊门轨轨，开阖从时。满目浮荣何与我，只赢得一场闲是非。诚知此，问不归何待，不饮胡为。岩松涧篁易老，应只能、采菽烹葵。看风沙漠漠，未清紫逻，烟云冉冉，时露晴晖。谁唤当年刘越石，为携取胡笳乘月吹。吾无用，但寤言独宿，奋不能飞。"
        },
        {
            "title": "水调歌头",
            "content": "冻雨洗烦浊，烈日霁威光。逸人去作太守，旗志倍精芒。莎外马蹄香湿，柳下旟阴晨润，景气踏苍苍。夹道气成雾，我独犯颜行。对颜行，斟尾酒，点头网。请君釂此，更伴顷刻笑谭香。为问锦屏富贵，孰与熙宁谏议，千古蔚仪章。世道正颓靡，此意傥毋忘。"
        },
        {
            "title": "洞庭春色/沁园春",
            "content": "四十之年，头颅如此，岂不自知。正东家尼父，叹无闻日，鄹人孟子，不动心时。顾我未能真自信，算三十九年浑是非。随禄仕，便加齐卿相，於我何为。人间郁蒸难耐，谁借我五万蒲葵。上玉台百尺，天连野□，□楼千里，江射晴晖。此意分明谁与会，但时把瑶笙和月吹。吾归矣，有鸿相与和，鹤自由飞。"
        },
        {
            "title": "贺新郎",
            "content": "旧日重阳日。叹满城，阑风去雨，寂寥萧瑟。造物翻腾新机杼，不踏诗人陈迹。都扫荡、一天云物。挟客凭高西风外，暮鸢飞、不尽秋空碧。真意思，浩无极。糕诗酒帽茱萸席。算今朝、无谁不饮，有谁真得。子美不生渊明老，千载寥寥佳客。无限事、欲忘还忆。金气高明弓力劲，正不堪、回首南山北。谁弋燕，问消息。"
        },
        {
            "title": "眼儿媚",
            "content": "乃翁表里玉无瑕。浑是得天多。一生受用，不完全处，都补填他。郎君心念和平处，似得十分家。天何以报，重重印字，滴滴檐窠。"
        },
        {
            "title": "临江仙",
            "content": "春院绣帘垂??，一天风月横陈。慈亲初度纪嘉名。每从歌舞地，犹记杰魁人。大句忽随乌鹊至，恍如前岁逢春。只祈岁岁及兹辰。天风吹宝唾，华彩动文星。"
        },
        {
            "title": "满江红",
            "content": "彼美人兮，不肯为、时人妆束。空自爱、北窗睡美，东邻醅熟。不道有人成离索，直教无计分膏馥。望鹤飞、不到暮云高，阑干曲。驹在谷，人金玉。盘在陆，人宽轴。笑吾今何苦，耐司空辱。应为嗷嗷乌反哺，真成落落蛇安足。到梓州、旧事上心来，呼杯醁。"
        },
        {
            "title": "临江仙",
            "content": "闲放楼前千里目，天边云大如囤。秋风入帽露华新。无端忧国梦，应到守封臣。旧弼如今都有几，长教燕坐申申。折杨笑面背阳春。忧酲头欲雪，浊梦肺生尘。"
        },
        {
            "title": "鹧鸪天",
            "content": "夫子同年第太常。偶然二内亦同乡。其间更有真同处，道义场中无别香。花入思，绣为肠。不妨冬月作重阳。家人但歉今年会，犹欠腰金与鞠黄。"
        },
        {
            "title": "洞仙歌",
            "content": "寿觞庭户，正柳明桃炫。拟斫江鱼脍银线。被春风吹入，花锦城中、惟有梦，时到轻轩翠幰。归来春已过，桃柳成阴，但喜庭闱镇强健。更得故人书，遗我瑰词，应重记、去年相见。望白鹤朱霞杳难攀，谩芳草如烟，青青河畔。"
        },
        {
            "title": "眼儿媚",
            "content": "不居上界列仙班。梅隐寄幽闲。玉堂云晓，玉珍雨夜，总是真欢。如兄才誉居人上，鹏路正看看。只祈兄弟，长随母健，不爱高官。"
        },
        {
            "title": "眼儿媚",
            "content": "梦魂不踏正牙班。直作五云闲。简编真乐，埙篪雅韵，菽水清欢。都将瞥忽荣华事，春梦晓云看。只期他日，实愿受用，大耐高官。"
        },
        {
            "title": "南柯子/南歌子",
            "content": "暮雨收尘马，薰风起箨龙。夜凉人锁武成宫。却忆亲旁、寿饼荐油葱。谁锡诗人类，应晞颖谷封。儿行虽远母心通。触拨今宵、梦逐彩云东。"
        },
        {
            "title": "小重山",
            "content": "养得儿男百不中。年年随举子，踏春风。寿觞庭院燕泥融。将雏处、长是半西东。移孝便为忠。儿行虽在远，母心同。若将一念答天公。归来拜，也胜橘双红。"
        },
        {
            "title": "柳梢青",
            "content": "昨夕相逢。烟苞沁绿，月艳羞红。旭日生时，初春景里，太极光中。别来三日东风。已非复、吴中阿蒙。须信中间、阴阳大造，雨露新功。"
        },
        {
            "title": "眼儿媚",
            "content": "北风不竞帝师班。雨足桔槔闲。且容湖使，静中藏拙，忙里偷欢。一枰黑白终何若，未可目前看。自量愚分，不堪世用，只称田官。"
        },
        {
            "title": "朝中措",
            "content": "玳筵绮席绣芙蓉。客意乐融融。吟罢风头摆翠，醉馀日脚沈红。简书绊我，赏心无托，笑口难逢。梦草闲眠暮雨，落花独倚春风。"
        },
        {
            "title": "临江仙",
            "content": "自有天然真富贵，本来不为人妍。谨将醉眼著繁边。更擎高烛照，惊搅夜深眠。花不能言还自笑，何须有许多般。满空明月四垂天。柳边红沁露，竹外翠微烟。"
        },
        {
            "title": "满江红",
            "content": "见说新来，把闲事、都齐阁束。日用处、浑无凝滞，天机纯熟。帘卷春风琴静好，庭移晓日兰芬馥。笑可曾，些子上眉头，萦心曲。吞宇宙，船明玉。批风月，诗成轴。问人间底处，升沈荣辱。与我言兮虽我愿，不吾以也吾常足。但年年、先後放灯时，篘新醁。"
        },
        {
            "title": "减字木兰花",
            "content": "新符旧历。交割新年馀七日。谁识春华。元住东川太守家。一年一曲。拟尽形容无可祝。愿似庭梅。长向春风伴斗魁。"
        },
        {
            "title": "西江月",
            "content": "一段同云似练，更无剩幅间边。玉娥不怕五更寒。剪就飞花片片。酒里吟边竞爽，枝头枝底争妍。入春无物不芳鲜。只我依然颜面。"
        },
        {
            "title": "木兰花慢",
            "content": "问梅花月里，谁解唱、小秦王。向三叠声中，兰桡荃棹，桂醑椒浆。明朝濮渝江上，对暮云、平野北风凉。准拟八千里路，破除九十春光。砚涵槐影漾旗常。披拂御炉香。念人世难逢，玉阶方寸，陛楯颜行。休言举人文字，系一生、穷达与行藏。凡卉都随岁换，幽兰不为人芳。"
        },
        {
            "title": "木兰花慢",
            "content": "记薰风殿上，曾当暑、侍君王。看绛服临轩，白袍当殿，流汗翻浆。今年诏书催发，趁槐庭、初夏午阴凉。瘦马行时腊雪，叠猿啼处年光。大科异等士之常。难得姓名香。叹陋习相承，驹辕垂耳，麟楦成行。平生学为何事，到得时、遇主忍留藏。看取杏花归路，身名浑是芬芳。"
        },
        {
            "title": "木兰花慢",
            "content": "记北人骑屋，看龙首、许仲元。自拥节来归，持荷直上，谁与争先。好官到头做彻，些儿欠缺便徒然。我爱庆元龙首，当春不逐时妍。人生天地两仪间。且住百来年。数初度庚寅，未来甲子，尽自宽闲。太平竟须公等，终不成、造物谩生贤。拓取面前路径，著身常要平宽。"
        },
        {
            "title": "鹧鸪天",
            "content": "公在春官我已归。公来东蜀我居西。及公自遂移潼日，正我由潼使遂时。如有碍，巧相违。人生禁得几分飞。只祈彼此身长健，同处何曾有别离。"
        },
        {
            "title": "江城子",
            "content": "与君同醉梓州春。不辞频。漏更银。尚记梅时，出郭喜相迎。又对西风斟别酒，云过眼，月分身。傥来官职不关人。等微尘。苦劳神。更向中间，谩说假和真。只有交朋关分义，无久近，与陈新。"
        },
        {
            "title": "江城子",
            "content": "西来紫马倦行春。上书频。阙排银。愿听臣归，子舍便将迎。又为老臣全晚节，关教化，系臣身。帝心终眷老成人。想音尘。倍留神。且把闲风，淡月与全真。出处如公都有数，今古梦，几番新。"
        },
        {
            "title": "江城子",
            "content": "如公何地不阳春。往来频。醉倾银。闻道河阳，童稚正欢迎。移向德威堂上著，疑潞国，是前身。行人还又送行人。夜无尘。对丰神。自古心知，别语转情真。须信人生归去好，三径旧，四时新。"
        },
        {
            "title": "江城子",
            "content": "一襟满贮梓城春。笑声频。笔挥银。自有江山，长是管将迎。不似如今归去客，云外步，水边身。萧然今代杰魁人。混光尘。越精神。不把浮云，轩冕拂天真。化洽堂边应创见，人物旧，榜颜新。"
        },
        {
            "title": "满江红",
            "content": "许大才名，知几许、功夫做得。独自殿、三朝耆旧，岿然山立。出处只从心打当，去留不管人忻戚。抱孤衷、脉脉倚秋风，无人识。龙可养，凡鳞匹。鸾可挚，凡禽敌。便翩然归作，玉龙仙客。枰上举棋元不定，磨边旋蚁何曾息。傥天公、有意要平治，须华发。"
        },
        {
            "title": "贺新郎",
            "content": "千里楼前客。数从前、几般契分，更谁同得。尚记流莺催人去，又见莎鸡当夕。叹天运、相煎何急。幸自江山皆吾土，被南薰、吹信还相逼。临大路，控长策。向来风月苏家笛。问天边、玉堂何似，黄冈秋色。万事无心随处好，风定一川澄碧。些个事、非公谁识。我亦年来知此意，但聪明、不及於前日。谁为我，指无极。"
        },
        {
            "title": "江城子",
            "content": "水花湖荡翠连天。记年年。甚因缘。斗鸭阑干，云雾踏青妍。人似风流唐太白，披紫绮，卧青莲。如今别思浩如川。欲腾骞。隔风烟。月到天心，人影在长编。只有此身飞不去，翔雁侧，狎鸥边。"
        },
        {
            "title": "醉蓬莱",
            "content": "又一番雨过，倚阁炎威，探支秋色。前度刘郎，为故园一出。黄发丝丝，赤心片片，俨中朝人物。诗里香山，酒中六一，花前康节。倦客才归，新亭恰就，萱径荫浓，卜林香发。尊酒相逢，看露花风叶。跃跃静神，生生意思，入眼浑如涤。更祝天公，收回积潦，放开晴日。"
        },
        {
            "title": "蝶恋花",
            "content": "早岁腾身隮辇路。秋月春风，只作浑闲度。手挟雷公驱电母。袖中双剑蛟龙舞。如此壮心空浪许。四十明朝，忍把流年数。又过一番生日去。寿觞羞对亲朋举。"
        },
        {
            "title": "水调歌头",
            "content": "人道三十九，岁暮日斜时。儿今如许，才觉三十九年非。昨被玉山楼取，今仗牛山挽住，役役不知疲。自己未能信，漫仕亦何为。亦何为，应自叹，不如归。问归亦有何好，堂上彩成围。上下东冈南陌，来往北邻西舍，逖地看儿啼。富贵适然耳，此乐几人知。"
        },
        {
            "title": "念奴娇",
            "content": "梦中犹记，来时路、五马踟蹰攒立。江北城南春澹沲，山锁一天晴日。伊轧征车，徊徨去意，只有东风识。如今还在，谁人伴我浮白。天外一曲阳春，依然有脚，来到萱堂北。不是奇情双照亮，肯寄鳞鸿相觅。酒引曹醇，歌翻楚调，触拨归心急。醉魂时绕，莺花世界风物。"
        },
        {
            "title": "海棠春令/海棠春",
            "content": "东君惯得花无赖。看不尽、冶容娇态。拟傍小车来，又被轻阴绐。阴晴长与随人改。且特地、留花相待。荣悴故寻常，生意长如海。"
        },
        {
            "title": "西江月",
            "content": "曾记刘安鸡犬，误随鼎灶登仙。十年尘土涴行缠。怪见霞觞频劝。会合元非择地，乖逢宁得非天。妇闻风月正б娟。亲泼床头醅面。"
        },
        {
            "title": "洞仙歌",
            "content": "人生一世。如此元如此。造化都从起时起。看庭前桃李，弄蕊开花，还又看，一度成阴结子。母寿亲认取，叶叶枝枝，一气分来结成底。更得故人书，遗我新词，把寸心、分明指似。信过眼、浮华几何时，剩培植根心，等闲千岁。"
        },
        {
            "title": "贺新郎",
            "content": "谁主谁为客。叹人生、别离容易，会逢难得。省户高门十年梦，瞥忽浑如昨夕。风不定、乱云飞急。本自无心图富贵，也元知、富贵无缘逼。且还我，兔园策。谁知一曲柯亭笛。向天涯、依然解后，长安本色。怪我阿奶今老眼，已是看朱成碧。但犹记、黄裳曾识。多谢殷勤无以报，愿阿奶、长健如今日。送公子，上霄极。"
        },
        {
            "title": "玉楼春",
            "content": "射洪官酒元曾醉。又六十八年重至。长江驿畔水如蓝，也应似、向人重翠。人生岂必高官贵。愿长对、诗书习气。陶家髻子作宾筵，有如个、嘉宾也未。"
        },
        {
            "title": "念奴娇",
            "content": "刘郎初度随春到，尚记彩衣春立。又上夫人千岁寿，相望不争旬日。琴瑟仪刑，山河态度，长是春风识。都将和气，蒸成满院红白。我被五斗红陈，三升官酒，驱到郪城北。解后相逢同一笑，此会几年难觅。宝蜡烧春，花光缟夜，未放觥筹急。天然真乐，傥来知是疣物。"
        },
        {
            "title": "临江仙",
            "content": "去岁玉堂山下住，母旁後弟前哥。今年作县古松坡。静参朱祭酒，间印马头陀。去路更无山隔断，春风跋马经过。不妨缓辔尽婆娑。愿申临别语，长使得天多。"
        },
        {
            "title": "鹧鸪天",
            "content": "春漏逢欢恐不深。银花火树粲成林。酒中和乐无穷味，烛里光明一寸心。金马朔，玉堂寻。风流文献未如今。连宵坐我东风里，春满肝脾月满襟。"
        },
        {
            "title": "洞庭春色/沁园春",
            "content": "花帽檐行，宝钗梁畔，还是上元。看去年芳草，如今又绿，当时皓月，此夕仍圆。节序驱人人不解，道岁岁年年都一般。看承处，有烛龙照夜，铁凤连天。东风不知倦客，又吹向楼阁山巅。任管弦闹处，诗豪得志，绮罗香里，侠少当权。客与溪翁无一事，但随俗簪花含笑看。无限意，更醉骑花影，饱看丰年。"
        },
        {
            "title": "朝中措",
            "content": "天公只解作丰年。不相冶游天。小队春旗不动，行庖晚突无烟。吟须拈断，寒炉拨尽，雁自天边。唤起主人失笑，寒灰依旧重然。"
        },
        {
            "title": "念奴娇",
            "content": "岸容山意，随春好，人在春风独立。立尽闲云来又去，目断一天红日。岂不怀归，於焉信宿，此意无人识。只看鬓发，丝丝都为人白。风露正满人间，齁齁睡息，浑不知南北。要上南山披荟蔚，谁是同心相觅。天运无穷，事机难料，只有储才急。愿公寿考，养成元祐人物。"
        },
        {
            "title": "虞美人",
            "content": "一年一度屠苏酒。老我惊多又。明年岂是更无年。已是虚过、三十八年前。世间何物堪称好。家有斑衣老。相期他日早还归。怕似瞻由、出处不曾齐。"
        },
        {
            "title": "贺新郎",
            "content": "多少龙头客。数从前、何官不做，清名难得。万里将旜归报汉，青锁还应催当夕。又一叶、扁舟去国。许史庐前车成雾，未如公、正怕云霄逼。留不尽，二三策。一声千里楼前笛。遏天涯、浮云不断，镇长秋色。试上层楼分明看，无数水遥山碧。问此意、有谁曾识。独抱孤衷苍茫外，满阑干，都是长安日。终有待，佐皇极。"
        },
        {
            "title": "贺新郎",
            "content": "此别情何限。最关情、一林醒石，重湖宾雁。几度南楼携手上，十二阑干凭暖。肯容我、樽前疏散。底事匆匆催人去，黯西风、别恨千千万。截不断，整仍乱。三年瞥忽如飞电。记从前、心情双亮，意词交划。千古黎苏登临意，人道於今重见。又分付、水流冰冸。满腹馀疑今谁问，上牛头、净拭乾坤眼。聊尔耳，恐不免。"
        },
        {
            "title": "八声甘州",
            "content": "自王家无怨住襄城，世总生贤。似谢阶兰玉，马庭梧竹，一一堪怜。富贵关人何事，且问此何缘。又踏前朝脚，领蜀山川。点检重关复阁，尚甘棠匝地，乔木参天。中兴规画，父老至今传。六十年、山河未改，只芳菲、不断紧相联。相将又，参陪宰席，还似当年。"
        },
        {
            "title": "水调歌头",
            "content": "促织谁遣汝，唧唧不能休。揽衣起观，四顾河汉淡如油。露下南山荟蔚，风抹西湖菱芰，客感浩悠悠。尚此推不去，岁寿两公侯。自侯归，闲日月，几春秋。东方千骑，何事白首去为州。会有葛公清侣，携上神仙官府，玉案侍前旒。却袖经纶手，归伴赤松游。"
        },
        {
            "title": "鹊桥仙",
            "content": "银潢濯月，金茎团露，一日清於一日。昨宵云雨暗河桥，似划地、不如今夕。乘查信断，搘机人去，误了桥边消息。天孙问我巧何如，正为怕、不曾陈乞。"
        },
        {
            "title": "贺新郎",
            "content": "久向闲边著。对沧江、烟轻日淡，雨疏云薄。一片闲心无人会，独倚团团羊角。便舍瑟、铿然而作。容室中间分明见，暮鸢飞、不尽天空阔。青山外，断霞末。看来此意无今昨。都不论、穷通得失，镇长和乐。此道舒之弥八极，卷却不盈一握。但长把、根基恢拓。将相时来皆可做，似君家、祖烈弥关洛。康国步，整戎略。"
        },
        {
            "title": "念奴娇",
            "content": "修姱人物，元如许、谁把屏星留却。弄破峨眉山月影，似作平分消息。卷雾名谭，翳云长袖，未称三池客。且然袖手，人间烦暑方剧。分手未见前期，风前耿耿，目断斜阳角。亦欲乘风归去也，问讯故山猿鹤。紞鼓催鸡，挥弦送雁，转首成乖各。愿加飡饭，书来频寄新作。"
        },
        {
            "title": "贺新郎",
            "content": "只记来时节。又三年、朱炜过了，恰如时霎。独立薰风苍凉外，笑傍环湖花月。多少事、欲拈还辍。扶木之阴三千丈，远茫茫、无计推华发。容易过，三十八。此身待向清尊说。似江头、泛乎不系，扁舟一叶。将我东西南北去，都任长年旋折。风不定、川云如撇。惟有君恩浑未报，又故山、猿鹤催归切。将进酒，缓歌阕。"
        },
        {
            "title": "浣溪沙",
            "content": "试问伊谁若是班。二乔铜雀锁孱颜。千年痕露尚馀潸。羞向眼前供妩媚，独於静处惬幽娴。人情多少逐河间。"
        },
        {
            "title": "浣溪沙",
            "content": "密叶留香护境天。好风时雨媚清涟。亭亭双秀倚湖弦。造化曾居公掌握，呈祥宁许百花先。聊占棣萼蒂芳连。"
        },
        {
            "title": "浣溪沙",
            "content": "一日嘉名万口传。都凭新乐播芳鲜。非关呈瑞作人妍。地褊不妨金步稳，境幽生怕鼓声填。馀尊相与重留连。"
        },
        {
            "title": "浣溪沙",
            "content": "晓镜摇空髻耸丫。夜盘承露掌分叉。翠芳绰约总无华。欲往从之空怅望，潜虽伏矣莫藏遮。淤泥深处瑞莲花。"
        },
        {
            "title": "临江仙",
            "content": "双荔堂前呼大撇，蚪枝看取垂垂。帝怜尘土著冰姿。故教冻雨过，浴出万红衣。绿幄赬圆高下处，中含玉色清夷。涴人应笑太真肥。破除千古恨，须待谪仙诗。"
        },
        {
            "title": "满江红",
            "content": "物象芸芸，知几许、功夫来格。更时把、荷衣芰制，从容平熨。云淡天空诗献状，竹深花静机藏密。对窗前、屏岫老仪刑，真颜色。商古道，谁俦匹。评今士，谁钧敌。向平舟问雁，久间霜翮。枰上举棋元不定，磨边旋蚁何曾息。傥天公、有意要平治，饶华发。"
        },
        {
            "title": "清平乐",
            "content": "蓝田玉种。为我酬清供。香压冰肌犹怕重。更倩留仙群捧。看花美倩偏工。举花消息方浓。此笑知谁领解，无言独倚东风。"
        },
        {
            "title": "谒金门",
            "content": "那复有。气味醲於春酒。犹向故乡怀印绶。相过何日又。吐出心肠锦绣。问我阿娘依旧。娘亦祝君如柏寿。相看霜雪後。"
        },
        {
            "title": "柳梢青",
            "content": "记得年年。阿奴碌碌，常在眼前。彩舫吴天，锦轮蜀地，阅尽山川。今年苦恋家园。便咫尺、千山万山。但想称觞，三荆树下，丛桂堂边。"
        },
        {
            "title": "鹧鸪天",
            "content": "遥想庭闱上寿时。芝兰玉树俨成围。问娘鼎鼎修何行，一样都生及第儿。春淡沲，日熹微。两头娘子玉东西。一杯更为诸孙寿，子舍新来恰上楣。"
        },
        {
            "title": "清平乐",
            "content": "谁分天种。来上花鬘供。绿叶素云姿雅重。那得愁心频捧。他花自是无工。不关香淡香浓。才问为谁含笑，盈盈靴面敧风。"
        },
        {
            "title": "临江仙",
            "content": "天为西南分八使，更分四道蕃臣。争如齿宿彩衣新。亲年开百岁，又见子生孙。一度平反供一笑，无边桃李皆春。便归天上极恩荣。为君图寿母，去年曾以寿母图为献。更看太夫人。"
        },
        {
            "title": "水调歌头",
            "content": "古说士夫郡，犹欠殿头魁。记曾分付公等，行矣勉之哉。世事弈棋无定，甲子循还复尔，不免且低回。人物价自定，万事付衔杯。试与公，同握手，上春台。繁红丽紫何限，转首便尘埃。欲识化工定处，须向报秋时节，未用较先开。休道屋犹矮，卿相个中来。"
        },
        {
            "title": "醉落魄/一斛珠",
            "content": "无边春色。试从汉谕堂边觅。儿前上寿孙扶掖。九十娘娘，身是五朝客。眼前富贵浑闲历。个中真乐天然的。儿孙强劝持馀沥。娘道休休，明日儿生日。"
        },
        {
            "title": "虞美人",
            "content": "许时闭户间疏散。风月无人管。自从阳律一番新。又把前回风月、送西邻。浮云富贵非公愿。只愿公身健。更教剩活百来年。此老终须不枉、在人间。"
        },
        {
            "title": "满江红",
            "content": "湖水平漪，与我意、一般容与。任多少、双凫乘雁，落花飞絮。露冷云寒烟外竹，霜明日洁梅边路。怪天随、人意作阴晴，无非数。方寸地，图书府。老太史，亲分付。况身名四海，未为不遇。用舍行藏皆有命，时来将相还须做。且闲中、袖手阅时人，摩今古。"
        },
        {
            "title": "鹧鸪天",
            "content": "月落星稀露气香。烟销日出晓光凉。天东扶木三千丈，一片丹心似许长。淇以北，洛之阳。买花移竹且迷藏。九重阊阖开黄道，未信低回两鬓霜。"
        },
        {
            "title": "满江红",
            "content": "秋意冷然，对宇宙、一尊相属。君看取、都无凝滞，天机纯熟。水拍池塘鸿雁聚，露浓庭畹芝兰馥。笑何曾、一事上眉头，萦心曲。兴不浅，船明玉。人更健，巾横幅。问人间底处，升沉迟速。气压暗岩虹半吐，眼明平楚云相逐。但年年、屈指问西风，篘新醁。"
        },
        {
            "title": "鹧鸪天",
            "content": "尚忆都门祖帐时。重来动是十年期。云拖暮雨留行色，露挟秋凉入酒卮。湖上雁，水边犀。未须矫首叹来迟。北风满地尘沙暗，宣室方劳丙夜思。"
        },
        {
            "title": "满江红",
            "content": "宇宙中间，还独笑、谁疏谁密。正从容行处，山停川溢。锺鼎勒铭模物象，山林赐路开行荜。要不如、胸次祗熙熙，无今昔。便百中，穿牙戟。怕六凿，生虚室。为幽香小伫，旋供吟笔。人事未须劳预虑，天公浑不消余力。看雨馀、云卷约帘旌，明红日。"
        },
        {
            "title": "念奴娇",
            "content": "固陵江上，暮云急、一夜打头风雨。催送江船上水，笑指□山归去。靴帽丛中，渔樵席上，总是安行处。惟馀旧话，为公今日拈取。见说家近岷山，翠云平楚，万古青如故。要把平生三万轴，唤取山灵分付。庐阜嵩高，睢阳岳麓，会与岷为伍。及时须做，鬓边应未迟暮。"
        },
        {
            "title": "贺新郎",
            "content": "汉使来何许。到如今、天边又是，薰弦三度。见说山深人睡稳，细雨自催茶户。向滴博、云间看取。料得权奇空却後，指浮云、万里追风去。跨燕越，抹秦楚。不妨且为斯人驻。正年来、忧端未歇，壮怀谁吐。顷刻阴晴千万态，怎解绸缪未雨。算此事、谁宽西顾。待洗岷峨凄怆气，为八荒、更著深长虑。间两社，辅明主。"
        },
        {
            "title": "摸鱼儿",
            "content": "向江头、几回凝望，垂杨那畔舟才舣。江神似识东归意。故放一篙春水。却总被。三百里人家、祖帐连天起。且行且止。便为汝迟留，三朝两日，如此只如此。还须看，世上忧端如猬。一枰白黑棋子。肥边瘦腹都闲事。毕竟到头何似。当此际。要默识沈思，一著惺惺地。目前谁是。料当局诸公，敛容缩手，日夜待公至。"
        },
        {
            "title": "柳梢青",
            "content": "撺掇花枝，趱那天气，一半春休。未分真休，平湖新涨，稚绿初抽。等闲作个扁舟。便都把、湖光卷收。世事元来，都缘本有，不在他求。"
        },
        {
            "title": "木兰花慢",
            "content": "怕年来年去，渐雅志、易华颠。叹梦里青藜，间边银信，望外朱轓。十年竟成何事，虽万锺、於我曷加焉。海上潮生潮落，山头云去云还。人生天地两仪间。只住百来年。今三纪虚过，七旬强半，四帙看看。当时只忧未见，恐如今、见得又徒然。夜静花间明露，晓凉竹外晴烟。"
        },
        {
            "title": "临江仙",
            "content": "脚踏西郊红世界，才知春意分明。不须更说锦官城。春来游冶骑，得得为渠停。停到花眠人且去，酒杯苦欲留行。直须醉饮到参横。不因歌白雪，三日作狂酲。"
        },
        {
            "title": "鹧鸪天",
            "content": "日日春风满范围。海棠又发去年枝。月笼火树更深後，露滴燕支晓起时。看不足，醉为期。宵征宁问角巾敧。一春好处无多子，不分西园掇取归。"
        },
        {
            "title": "临江仙",
            "content": "怪见江乡文物地，轻豪争逐春妍。银花斜?紫金鞭。千灯浑是泪，一笑不论钱。今岁遨头穷相眼，繁华不学常年。只余底事索人怜。诗书真气味，农扈老风烟。"
        },
        {
            "title": "水调歌头",
            "content": "人物正寥阔，有美万夫望。七年填拊方面，帏幄自金汤。千尺玉龙衔诏，六尺宝靮照路，载绩满旗常。富贵姑勿道，难得此芬芳。尝试看，今古梦，几千场。人情但较目睫，谁解识方将。霜落南山秋实，风卷北邻夜燎，世事正匆忙。海内知公者，只愿寿而臧。"
        },
        {
            "title": "临江仙",
            "content": "晓色曨?云日澹，绰开坦坦长途。西宁太守问程初。梅梢迎候骑，柳树困平芜。九折邛峡浑可事，不妨叱驭先驱。平平岂是策真无。抚摩迂事业，细密钝功夫。"
        },
        {
            "title": "水调歌头",
            "content": "曾记武林日，岁上德星堂。相君襟度夷雅，容我少年狂。辇路升平风月，禁陌清时锺鼓，嗺送紫霞觞。回首十年事，解后衮衣乡。古今梦，元一辙，谩千场。纷纷间较目睫，谁解识方将。霜落南山秋实，风卷北邻夜燎，世事正匆忙。天意那可问，只愿善人昌。"
        },
        {
            "title": "朝中措",
            "content": "沙堤除道火成城。换得午桥清。寒色般添酒令，野芳抵当鉶羹。松馨花气，岸容山意，浦思溪情。谁记一时胜引，坐中喜得间平。"
        },
        {
            "title": "摸鱼儿",
            "content": "知年来、几番拜疏。但言归去归去。问归有底匆忙事，得恁陈情良苦。天未许。将花绶藻衣，为插仪庭羽。掉头不顾。念白发翁儿，本来天分，不是折腰具。从头数。多少汉庭簪组。滔滔车马成雾。争如祖帐东门外，父子缥缥高举。峨眉下、有几许湖山，无著春风处。留君不住。但远景楼前，追陪杖屦，莫忘却、别时语。"
        },
        {
            "title": "水调歌头",
            "content": "岁岁为公寿，著语不能新。自公持节北去，我亦有遐征。坐我碧瑶洞府，被我石楠嘉荫，冰柱向人清。待屈西风指，王事有期程。我尝闻，由汉水，达河津。痴牛呆女会处，应有泛槎人。便向汉川东畔，直透银河左界，去上白云京。袖有传婿研，我欲丐馀芬。"
        },
        {
            "title": "水调歌头",
            "content": "溥露浸秋色，零雨濯湖弦。做成特地风月，管领老臞仙。雁落村间柸影，鱼识桥边柱杖，虑澹境长偏。祗恐未免耳，惊搅日高眠。龙握节，貂插案，鹿衔轓。於公元只馀事，所乐不存焉。手植蓝田种子，无数阶庭成树，郁郁紫生烟。富贵姑勿道，借问此何缘。"
        },
        {
            "title": "贺新郎",
            "content": "独立西风里。渺无尘、明河挂斗，碧天如洗。鳷鹊楼前迎风处，吹堕乘槎星使。弄札札、机中巧思。织就天孙云锦段，尚轻阴、朱阁留纤翳。亲为挽，天潢水。等闲富贵浮云似。须存留、几分清论，护持元气。曾把古今兴亡事，奏向前旒十二。虽去国、言犹在耳。念我独兮谁与共，谩凝思、一日如三岁。夜耿耿，不皇寐。"
        },
        {
            "title": "水调歌头",
            "content": "落日下平楚，秋色到方塘。人间袢暑难耐，独有此清凉。龙卷八荒霖雨，鹤閟十州风露。回薄水云乡。欲识千里润，记取玉流芳。石兰衣，江蓠佩，芰荷裳。个中自有服媚，何必锦名堂。吸取玻璃清涨，唤起逍遥旧梦，人物俨相望。矫首望归路，三十六虚皇。"
        },
        {
            "title": "鹧鸪天",
            "content": "十载交盟可重寻。剩於棠茇细论心。云障晚日供秋思，风递荷书作晚阴。纡胜引，豁尘襟。未须紫马去駸駸。玻璃无计留君住，但乞天公三日霖。"
        },
        {
            "title": "水调歌头",
            "content": "有匪碧岩使，满腹鉴湖秋。不居上界官府，来作散仙游。长佩高冠人伟，组练锦袍官贵，清献旧风流。杓柄长多少，洗尽蜀民愁。鵕鸃冠，貂尾案，鹭鸶輈。时来正恐不免，留滞剑南州。帘卷西州风雨，庭伫百城歌鼓，桃李翠云绸。谁谓蜀山远，只在殿山头。"
        },
        {
            "title": "临江仙",
            "content": "腰著万钉犀玉夸，肘垂斗大金章。非关性分总寻常。要知真乐处，彩服鬓毛苍。浩荡春风生玉树，蒸成满院芬芳。斗城无处著韶光。会归天上去，长捧伯仁觞。"
        },
        {
            "title": "临江仙",
            "content": "尚忆去年称寿日，彩衣犹带天香。今年还见雁成行。两头娘子拜，笑领伯仁觞。知是几年培植底，如今满院芬芳。只凭方寸答苍苍。春风来不断，点缀艳阳妆。"
        },
        {
            "title": "水调歌头",
            "content": "冬至子之半，玉管罅微阳。壶中别有天地，转觉日增长。一样金章紫服，一样朱颜绿发，翁季俨相望。翁是修何行，未已且方将。玉生烟，兰竞秀，彩成行。翁无他智，只把一念答苍苍。今日列城桃李，他日八荒雨露，都是乃翁庄。要数义方训，不说窦家郎。"
        },
        {
            "title": "南乡子",
            "content": "万里载浮名。忆昔从容下帝京。冉冉七年如昨梦，分明。赢得存存夜气清。谁使滥专城。有罪当诛尚薄刑。细数当时同省士，皆卿。落落韶阳独九龄。"
        },
        {
            "title": "贺新郎",
            "content": "家住峨山趾。暑风轻、双泉漱玉，五坡攒翠。坡上主人归无计。梦泛沧波清泚。曾拜奏、前旒十二。愿上皇华将亲去，及翁儿、未老相扶曳。乘款段，过闾里。玺书未报人相谓。倚西风、胡尘涨野，隐忧如猬。就似东门贤父子，祗恐荣亲犹未。待洗尽、岷峨憔悴。便把手中长杓柄，为八荒，更作无边施。却上表，乞归侍。"
        },
        {
            "title": "水调歌头",
            "content": "曾向君王说，臣愿守嘉州。风流别乘初届，元在越王楼。湖上龟鱼何事，桥上雁犀谁使，争挽海山舟。便遣旧姻娅，解后作斯游。晚风清，初暑涨，暮云收。公堂高会，恍疑仙女下罗浮。好是中郎有女，况是史君有妇，同对藕花洲。拟把鹤山月，换却鉴湖秋。"
        },
        {
            "title": "水调歌头",
            "content": "世界要扶助，人物载耆英。茫茫四海，谁识今代有宠臣。万顷青湖佳气，一片紫岩心事，天付与斯人。耸耸铁冠吏，表表白云卿。海沮漳，城汉郢，宅峨岷。规摹妙处，胸次纳纳几沧瀛。未说令公二纪，先看武公百岁，年与学俱新。星弁百僚准，天宇四时春。"
        },
        {
            "title": "满江红",
            "content": "玉质金相，长自守、间庭暗室。对黄昏月冷，朦胧雾浥。知我者希常我贵，於人不即而人即。彼云云、谩自怨灵均，伤兰植。鶗鴂乱，春芳寂。络纬叫，池英摘。惟国香耐久，素秋同德。既向静中观性分，偏於发处知生色。待到头、声臭两无时，真闻识。"
        },
        {
            "title": "水龙吟",
            "content": "阑风长雨连霄，昨朝晴色随轩骤。松声花气，江烟浦树，如相迎候。山送青来，僧随麦去，山为吾有。更搘筇直上，薜萝深处，云垂幄、藓成甃。未至相如独後。对山尊、劝酬多又。记曾犯雪，重来已是，绿肥红瘦。好语时闻，忧端未歇，倚风搔首。谩持觞自慰，冰山安在，此山如旧。"
        },
        {
            "title": "感皇恩",
            "content": "三峡打头风，吹回荆步。坎止流行谩随遇。须臾风静，重踏西来旧武。世间忧喜地，分明觑。喜事虽新，忧端依旧，徒为岷峨且欢舞。阴云掩映，天末扣阍无路。一鞭归去也，鸥为侣。"
        },
        {
            "title": "临江仙",
            "content": "细雨斜风驱晓瘴，绰开坦坦长途。膏车秣马问程初。梅梢迎候骑，雁影度平芜。行己不论官小大，穷探不间精粗。只从厚处作规模。简编迂事业，屋漏拙功夫。"
        },
        {
            "title": "水调歌头",
            "content": "风露浸秋色，烟雨媚湖弦。旌旗十里小队，拟约醮坛仙。身在黄旗朱邸，名在玉皇香案，底事个人传。正恐未免耳，惊搅日高眠。虎分符，龙握节，鹿御轓。於君本亦馀事，所乐不存焉。一点春风和气，无限蓝田种子，渺渺玉生烟。富贵谁不肯，借问此何缘。"
        },
        {
            "title": "水调歌头",
            "content": "轻露沦残暑，蟾影插高寒。团团只似前夕，持向老莱看。九帙元开父算，六甲更逢儿换，梧竹拥檀栾。都把方寸地，散作万云烟。锦边城，云间戌，雪中山。风流老监在此，忧顾赖渠宽。天上玉颜合笑，堂上酡颜如酒，家国两平安。又恐玉川子，茗碗送飞翰。"
        },
        {
            "title": "水调歌头",
            "content": "江水自石纽，灌口怒腾辉。便如黑水北出，迤逦到三危。百尺长虹夭矫，两岸苍龙偃蹇，翠碧互因依。古树百夫长，修竹万竿旗。画堂开，风与月，巧相随。史君领客行乐，旌纛立披披。慨想二江遗迹，更起三闾忠愤，此日最为宜。推本美功意，禹甸六章诗。"
        },
        {
            "title": "临江仙",
            "content": "九十秋光三十八，新居初度称觞。青衫彩服列郎娘。孙枝无处著，犹欠两东床。尽是当年亲手种，如今满院芬芳。只凭方寸答苍苍。个中无尽藏，谁弱又谁强。"
        },
        {
            "title": "念奴娇",
            "content": "万人遮道，拨不断、争挽房湖逐客。臣罪既盈应九死，全荷君王矜恻。况是当年，曾将愚技，十字街头立。恩波浩荡，孤忠未报涓滴。世事应若穿杨，一弦不到，前发皆虚的。自判此生元有分，不管筮违龟食。靴帽丛中，渔樵席上，无入非吾得。倚湖一笑，夜深群动皆息。"
        },
        {
            "title": "水调歌头",
            "content": "万里蜀山险，难似上青天。谁知间有，人心之险甚山川。赖得皇华星使，满载春风和气，来自鉴湖边。要识方寸地，四十万云烟。佩珑璁，冠昱炝，组蝉联。眼前富贵馀事，所乐不存焉。闻道汉家子政，博考兰台载籍，胸次著千年。会有太一老，同结海山缘。"
        },
        {
            "title": "蝶恋花",
            "content": "又见王正班玉瑞。霁月光风，恰与元宵际。横玉一声天似水。阳春到处皆生意。十载奔驰今我里。昔□元非，未信今皆是。风月惺惺人自醉。却将醉眼看荣悴。"
        }
    ]
}