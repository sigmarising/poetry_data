{
    "dynasty": "金",
    "author": "王庭筠",
    "intro": "中国金代书法家﹑画家。字子端﹐河东(今山西省永济县)人﹐一说熊岳(今辽宁省盖县)人。曾读书于黄华山寺﹐自号黄华山人﹐又号黄华老子。大定十六年(1176)进士﹐任恩州府军事判官。明昌元年(1190)﹐召试馆职﹐中选。御史台说他不当以馆阁处之﹐遂罢。明昌三年召为应奉翰林文字﹐品第法书名画﹐后为翰林修撰。王庭筠工诗文﹐着有《藂辨》10卷﹐文集40卷﹔亦善绘画﹐擅长山水﹑枯木﹑竹石﹐有《幽竹枯槎图》传世。",
    "items": [
        {
            "title": "大江东去 癸巳暮冬小雪，家集作",
            "content": "山堂晚色，满疏篱寒雀，烟横高树。小雪轻盈如解舞，故故穿帘入户。扫地烧香，团栾一笑，不道因风絮。冰＊生砚，问谁先得佳句。有梦不到长安，此心安稳，只有归耕去。试问雪溪无恙否，十里淇园佳处。修竹林边，寒梅树底，准拟全家住。柴门新月，小桥谁扫归路。"
        },
        {
            "title": "谒金门 赋玉簪",
            "content": "秋萧索。灯火新凉帘幕。翠被不禁临晓薄。南楼闻画角。想见玉壶冰萼。一夜西风开却。梦觉乌啼残月落。幽香无处著。愦?闲蝗?梢皇祝* 据元吴师道敬乡录卷一云，此乃宋俞紫芝诉衷情词，当为王庭筠所书，并非其自作。全金诗误作王词，辽海丛书辑黄华集，*"
        },
        {
            "title": "水调歌头",
            "content": "秋风秃林叶，却与鬓生华。十年长短亭里，落日冷边笳。飞雁白雪千里，况是登山临水，无赖客思家。独鹤归何晚，已后满林鸦。望蓬山，云海阔，浩无涯。安期玉舄何处，袖有枣如瓜。一笑那知许事，且看尊前故态，耳热眼生花。肝肺出芒角，漱墨作枯槎。"
        },
        {
            "title": "清平乐 应制",
            "content": "琼枝瑶月。帘卷黄金阙。宫鬓蛾儿双翠叶。点缀离南闹雪。东风扇影低还。红云不隔天颜。夜夜华灯万树，年年碧海三山。"
        },
        {
            "title": "诉衷情",
            "content": "夜凉清露滴梧桐。庭树又西风。熏笼旧香犹在，晓帐暖芙蓉。云淡薄，月朦胧。小帘栊。江湖残梦，半在南楼，画角声中。"
        },
        {
            "title": "乌夜啼",
            "content": "淡烟疏雨新秋。不禁愁。记得青帘江上、酒家楼。人不住。花无语。水空流。只有一双樯燕、肯相留。"
        },
        {
            "title": "清平乐 赋杏花",
            "content": "今年春早。到处花开了。只有此枝春恰到。月底轻颦浅笑。风流全似梅花。承当疏影横斜。梦想双溪南北，竹篱茅舍人家。"
        },
        {
            "title": "菩萨蛮",
            "content": "白云孤映遥山碧。碧山遥映孤云白。楼倚一天秋。秋天一倚楼。断肠随雁断。断雁随肠断。来雁与书回。回书与雁来。"
        },
        {
            "title": "菩萨蛮",
            "content": "客愁枫叶秋江隔。隔江秋叶枫愁客。行远望高城，城高望远行。故人新恨苦。苦恨新人故。斜日晚啼鸦。鸦啼晚日斜。"
        },
        {
            "title": "菩萨蛮 回文",
            "content": "断肠人恨馀香换。换香馀恨人肠断。尘暗锁窗春。春窗锁暗尘。小花檐月晓。晓月檐花小。屏掩半山青。青山半掩屏。"
        },
        {
            "title": "凤栖梧",
            "content": "衰柳疏疏苔满地。十二阑干，故国三千里。南去北来人老矣。短亭依旧残阳里。紫蟹黄柑真解事。似倩西风，劝我归欤未。王粲登临寥落际。"
        },
        {
            "title": "谒金门",
            "content": "双喜鹊。几报归期浑错。尽做旧愁都忘却。新愁何处著。瘦雪一痕墙角。青子已妆残萼。不道枝头无可落。东风犹作恶。"
        },
        {
            "title": "大江东",
            "content": "山堂晚色，满疏篱寒雀，烟横高树。小雪轻盈如解舞，故故穿帘入户。扫地烧香，团栾一笑，不道因风絮。冰＊生砚，问谁先得佳句。有梦不到长安，此心安稳，只有归耕去。试问雪溪无恙否，十里淇园佳处。修竹林边，寒梅树底，准拟全家住。柴门新月，小桥谁扫归路。"
        }
    ]
}