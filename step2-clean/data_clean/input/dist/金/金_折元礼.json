{
    "dynasty": "金",
    "author": "折元礼",
    "intro": "",
    "items": [
        {
            "title": "望海潮",
            "content": "地雄河岳，疆分韩晋，\r\n潼关高压秦头。\r\n山倚断霞，江吞绝壁，\r\n野烟萦带沧州。\r\n虎旆拥貔貅。\r\n看阵云截岸，霜气横秋。\r\n千雉严城，五更残角月如钩。\r\n西风晓入貂裘，\r\n恨儒冠误我，却羡兜鍪。\r\n六郡少年，三明老将，\r\n贺兰烽火新收。\r\n天外岳莲楼。\r\n想断云横晓，谁识归舟？\r\n剩着黄金换酒，羯鼓醉凉州。"
        }
    ]
}