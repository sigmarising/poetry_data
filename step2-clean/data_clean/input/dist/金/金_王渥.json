{
    "dynasty": "金",
    "author": "王渥",
    "intro": "",
    "items": [
        {
            "title": "第一山",
            "content": "亭耸东南第一山，登临身在白云间。\r\n市楼斜日红高下，客艇轻波绿往还。\r\n舆地望中成异境，将军阃外亦胡颜。"
        },
        {
            "title": "水龙吟",
            "content": "短衣匹马清秋，惯曾射虎南山下。\r\n西风白水，石鲸鳞甲，山川图画。\r\n千古神州，一时胜事，宾僚儒雅。\r\n快长堤万弩，平冈千骑，波涛卷，鱼龙夜。\r\n落日孤城鼓角，笑归来，长围初罢。\r\n风云惨澹，貔貅得意，旌旗闲暇。\r\n万里天河，更须一洗，中原兵马。\r\n看鞬橐[1]呜咽，咸阳道左，拜西还驾。"
        }
    ]
}