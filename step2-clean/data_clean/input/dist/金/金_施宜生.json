{
    "dynasty": "金",
    "author": "施宜生",
    "intro": "",
    "items": [
        {
            "title": "感钱王战台",
            "content": "层层楼阁捧昭回，元是钱王旧战台。\r\n山色不随兴废去，水声长逐古今来。\r\n年光似月生还没，世事如花落又开。\r\n多少英雄无处问，夕阳行客自徘徊。"
        },
        {
            "title": "严子陵钓台",
            "content": "悬崖断壑少人踪，只合先生卧此中。\r\n汉业已无一抔中，钓台今是几秋风。\r\n同学刘郎已冕旒，未应换与此羊裘。\r\n子云到老不晓事，不信人间有许由。"
        },
        {
            "title": "题明道人",
            "content": "休论道骨与仙风，自许平生义与忠。\r\n千古已尝规治乱，一身何足计穷通。\r\n仰天但觉心如铁，览镜犹欣发未蓬。\r\n尘世纷纷千百辈，只君双眼识英雄。"
        },
        {
            "title": "句",
            "content": "朱门处处临官道，流水年年绕禁宫。"
        },
        {
            "title": "句",
            "content": "只因未有良媒在，直到如今万万秋。"
        },
        {
            "title": "盆池",
            "content": "盆池潋滟荫芭蕉，点水圆荷未出条。\r\n分得江湖好风景，断云飞去晚萧萧。"
        },
        {
            "title": "山谷草书",
            "content": "行所当行止当止，错乱中间有条理。\r\n意溢毫摇手不知，心自书空不书纸。"
        },
        {
            "title": "感春",
            "content": "感事伤怀谁得知，故园閒日自晖晖。\r\n江南地暖先花发，塞北天寒迟雁归。\r\n梦里江河依旧是，眼前阡陌似疑非。\r\n无愁只有双蝴蝶，解趁残红作阵飞。"
        },
        {
            "title": "题平沙落雁屏景",
            "content": "江南江北八九月，葭芦伐尽洲渚阔。\r\n欲下未下风悠扬，影落寒潭三两行。\r\n天涯是处有菰米，如何偏爱来潇湘。"
        },
        {
            "title": "平阳书事",
            "content": "春寒窣窣透春衣，沿路看花缓辔归。\r\n穿过水云深密处，马前晨蜨作团飞。"
        },
        {
            "title": "题将台",
            "content": "梅花摘索未全开，老倦无心上将台。\r\n人在江南望江北，征鸿时送客愁来。"
        },
        {
            "title": "柳",
            "content": "魏王堤暗雨垂垂，还似春残欲别时。\r\n传语西风且停待，黛残黄浅不禁吹。"
        },
        {
            "title": "诗一首",
            "content": "久坐乡关梦已迷，归来投宿旧沙溪。\r\n一天风雨龙移穴，半夜林峦鸟择栖。\r\n卖菜无人求好语，种瓜何地不成畦。\r\n男儿未老中原在，寄语鹍鸡莫浪啼。"
        },
        {
            "title": "无题",
            "content": "唱得新翻稳贴腔，阿谁能得肯双双。\r\n天宁寺里尊前月，分擘清寒入小窗。"
        },
        {
            "title": "题壁",
            "content": "君子虽穷道不穷，人生自古有飘蓬。\r\n文章笔下千堆锦，志气胸中万丈虹。\r\n大抵养龙须是海，算来栖凤莫非桐。\r\n山东宰相关西将，俯仰怀贤倚暮疯。"
        },
        {
            "title": "含笑花",
            "content": "百步清香透玉肌，满堂和气自心和。\r\n褰帷跛客相迎处，射雉春风得意时。"
        },
        {
            "title": "句",
            "content": "临池翕忽云雾集，舞剑浩荡波涛翻。"
        },
        {
            "title": "社日",
            "content": "浊涧回湍激，青烟弄晚晖。\r\n缘随春酒熟，分与故山违。\r\n社鼓喧林莽，孤城隐翠微。\r\n山花羞未发，燕子喜先归。"
        },
        {
            "title": "题都亭驿",
            "content": "江梅的烁未全开，老倦无心上将台。\r\n人在江南望江北，断鸿声里送潮来。"
        },
        {
            "title": "题平沙落雁",
            "content": "江南江北八九月，葭芦伐尽洲渚阔。\r\n欲下未下风悠扬，影落寒潭三两行。\r\n天涯是处有菰米，如何偏爱来潇湘?"
        }
    ]
}