{
    "dynasty": "清",
    "author": "谈迁",
    "intro": "",
    "items": [
        {
            "title": "广陵",
            "content": "南朝旧事一芜城，故国飘零百感生。\r\n柳影天涯随去辇，杨花江上变浮萍。\r\n远山依旧横新黛，断岸还看散冷萤。\r\n今日广陵思往事，十年前亦号承平。"
        },
        {
            "title": "渡江",
            "content": "大江骇浪限东南，当日降帆有旧惭。\r\n击楫空闻多慷慨，投戈毕竟为沉酣。\r\n龙天浩劫馀孤塔，海岳书生别旧庵。\r\n闻道佛狸曾驻马，岂因佳味有黄柑？"
        }
    ]
}