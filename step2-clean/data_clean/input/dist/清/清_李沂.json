{
    "dynasty": "清",
    "author": "李沂",
    "intro": "",
    "items": [
        {
            "title": "丙寅元日",
            "content": "老屋河干渐不支，年来河伯故相欺。\r\n颓檐缺壁还风雪，浊酒辛盘自岁时。\r\n浪把一生供敝帚，独留双眼看残棋。\r\n阳回少慰幽人意，检点梅花放几枝。"
        },
        {
            "title": "野望",
            "content": "风卷蓬根野日昏，含凄倚杖望孤村。\r\n村中昨夜逃亡尽，还有催租吏打门。"
        },
        {
            "title": "重过金陵",
            "content": "秋风又到秣陵关，独客穷途尚未还。\r\n武定桥头明月上，朦胧遥望紫金山。"
        }
    ]
}