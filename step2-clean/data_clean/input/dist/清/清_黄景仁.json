{
    "dynasty": "清",
    "author": "黄景仁",
    "intro": "（1749--1783） 清诗人。字汉镛，一字仲则，号鹿菲子，江苏武进人。 早岁家贫，奔走四方，以谋生计。后授县丞，未补官而卒。诗学李白，所作多抒发穷愁不遇、寂寞凄怆之情怀，也有愤世嫉俗的篇章。七言诗极有特色。亦能词。所著有《两当轩全集》。",
    "items": [
        {
            "title": "绮怀",
            "content": "几回花下坐吹箫，银汉红墙入望遥。\r\n似此星辰非昨夜，为谁风露立中宵？\r\n缠绵思尽抽残茧，宛转心伤剥后蕉。\r\n三五年时三五月，可怜杯酒不曾消。"
        },
        {
            "title": "贺新郎 太白墓，和稚存韵",
            "content": "何事催人老？是几处、残山剩水，闲凭闲吊。此是青莲埋骨地，宅近谢家之脁。总一样，文人宿草。只为先生名在上，问青天，有句何能好？打一幅，思君稿。   梦中昨来逢君笑。把千年、蓬莱清浅，旧游相告。更问后来谁似我，我道：才如君少。有亦是，寒郊瘦岛。语罢看君长揖去，顿身轻、一叶如飞鸟。残梦醒，鸡鸣了。"
        },
        {
            "title": "丑奴儿慢·春日",
            "content": "日日登楼，一日换一番春色，者似卷如流春日，谁道迟迟？一片野风吹草，草背白烟飞。颓墙左侧，小桃放了，没个人知。   徘徊花下，分明记得，三五年时。是何人。挑将竹泪，黏上空枝。请试低头，影儿憔悴浸春池。此间深处，是伊归路，莫惹相思。"
        },
        {
            "title": "卖花声·立春",
            "content": "独饮对辛盘，愁上眉弯。\r\n楼窗今夜且休关。前度落红流到海，燕子衔还。   \r\n\r\n书贴更簪欢，旧例都删。\r\n到时风雪满千山。年去年来常不老，春比人顽。"
        },
        {
            "title": "春兴",
            "content": "夜来风雨梦难成，是处溪头听卖饧。\r\n怪底桃花半零落，江村明日是清明。"
        },
        {
            "title": "都门秋思",
            "content": "侧身人海叹栖迟，浪说文章擅色丝。\r\n倦客马卿谁买赋，诸生何武漫称诗。\r\n一梳霜冷慈亲发，半甑尘凝病妇炊。\r\n寄语绕枝乌鹊道：天寒休傍最高枝。"
        },
        {
            "title": "都门秋思",
            "content": "五剧车声隐若雷，北邙惟见冢千堆。\r\n夕阳劝客登楼去，山色将秋绕郭来。\r\n寒甚更无修竹倚，愁多思买白杨栽。\r\n全家都在风声里，九月衣裳未剪裁。"
        },
        {
            "title": "将之京师杂别",
            "content": "翩与归鸿共北征，登山临水黯愁生。\r\n江南草长莺飞日，游子离邦去里情。\r\n五夜壮心悲伏枥，百年左计负躬耕。\r\n自嫌诗少幽燕气，故作冰天跃马行。"
        },
        {
            "title": "圈虎行",
            "content": "都门岁首陈百技，鱼龙怪兽罕不备；\r\n何物市上游手儿，役使山君作儿戏。\r\n初舁虎圈来广场，倾城观者如堵墙；\r\n四周立栅牵虎出，毛拳耳戢气不扬。\r\n先撩虎须虎犹帖，以棓卓地虎人立；\r\n人呼虎吼声如雷，牙爪丛中奋身入。\r\n虎口呀开大如牛，人转从容探以手；\r\n更脱头颅抵虎口，以头饲虎虎不受，\r\n虎舌舐人如舐毂。忽按虎脊叱使行，\r\n虎便逡巡绕阑走。翻身踞地蹴冻尘，\r\n挥身抖开花锦茵；盘回舞势学胡旋，\r\n似张虎威实媚人；少焉仰卧若佯死，\r\n投之以肉霍然起；观者一笑争醵钱，\r\n人既得钱虎摇尾。仍驱入圈负以趋，\r\n此间乐亦忘山居。依人虎任人颐使，\r\n伴虎人皆虎唾余。我观此状气消沮：\r\n嗟尔斑奴亦何苦！不能决蹯尔不智，\r\n不能破槛尔不武。此曹一生衣食汝，\r\n彼岂有力如中黄，复似梁鸯能喜怒。\r\n汝得残餐究奚补？伥鬼羞颜亦更主；\r\n旧山同伴倘相逢，笑尔行藏不如鼠。"
        },
        {
            "title": "绮怀",
            "content": "露槛星房各悄然，江湖秋枕当游仙。\r\n有情皓月怜孤影，无赖闲花照独眠。\r\n结束铅华归少作，屏除丝竹人中年。\r\n茫茫来日愁如海，寄语羲和快著鞭。"
        },
        {
            "title": "安庆客舍",
            "content": "月斜东壁影虚龛，枕簟清秋梦正酣。\r\n一样梦醒听络纬，今宵江北昨江南。"
        },
        {
            "title": "笥河先生偕宴太白歌醉中作歌",
            "content": "红霞一片海上来，照我楼上华筵开。\r\n倾觞绿酒忽复尽，楼中谪位安在哉？\r\n青山对面客起舞，彼此青莲一抔土。\r\n若论七尺归蓬蒿，此楼作客山是主。\r\n若论醉月来江滨，此楼作主山是宾。\r\n谁将诗卷掷江流，定不与江东向流。"
        },
        {
            "title": "感旧",
            "content": "从此音尘各悄然，春山如黛草如烟。\r泪添吴苑三更雨，恨惹邮亭一夜眠。\r讵有青马缄别句，聊将锦瑟记流年。\r他时脱便微之过，百转千回只自怜。"
        },
        {
            "title": "感旧",
            "content": "遮莫临行念我频，竹枝留涴泪痕新。\r\n多缘刺史无坚约，岂视萧郎作路人。\r\n望里彩云疑由由，愁边春水故粼粼。\r\n珊瑚百尺珠千斛，难换罗敷未嫁身。"
        },
        {
            "title": "感旧",
            "content": "唤起窗前尚宿醒，啼鹃催去又声声。\r丹青旧誓相如札，禅棍经时杜牧情。\r别后相思空一水，重来回首已三生。\r云阶月地依然在，旧逐空香百遍行。"
        },
        {
            "title": "感旧",
            "content": "大道青楼望不遮，年时系写醉流霞。\r风前带是同心结，杯底人如解语花。\r下杜城边南北路，上阑门外去来车。\r匆匆觉得扬州梦，检得闲愁在鬓华。"
        },
        {
            "title": "山馆夜作",
            "content": "长夜山窗面面开，江湖前后思悠哉。\r\n当窗试与然高烛，要看鱼龙啖影来。"
        },
        {
            "title": "幼女",
            "content": "汝父年来实鲜欢，牵衣故作别离难。\r\n此行不是长安客，莫向浮云直北看。"
        },
        {
            "title": "新安滩",
            "content": "一滩复一滩，一滩高十丈。\r\n三百六十滩，新安在天上。"
        },
        {
            "title": "少年行",
            "content": "男儿作健向沙场，自爱登台不望乡。 \r\n太白高高天尺五，宝刀明月共辉光。"
        },
        {
            "title": "杂感",
            "content": "仙佛茫茫两未成，只知独夜不平鸣；\r\n风蓬飘尽悲歌气，泥絮沾来薄幸名。\r\n十有九人堪白眼，百无一用是书生；\r\n莫因诗卷愁成谶，春鸟秋虫自作声。"
        },
        {
            "title": "江村",
            "content": "江水绕孤村，芳菲在何处？\r\n春从啼鸟来，啼是春归去。"
        },
        {
            "title": "癸巳除夕偶成",
            "content": "千家笑语漏迟迟，\r\n忧患潜从物外知。\r\n悄立市桥人不识，\r\n一星如月看多时。"
        },
        {
            "title": "别老母",
            "content": "搴帏拜母河梁去，\r\n白发愁看泪眼枯。\r\n惨惨柴门风雪夜，\r\n此时有子不如无。"
        }
    ]
}