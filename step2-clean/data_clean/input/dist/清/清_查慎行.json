{
    "dynasty": "清",
    "author": "查慎行",
    "intro": "（1650--1727） 清诗人。字悔馀，号初白，原名嗣琏，字夏重，浙江海 宁人。康熙时举人，赐进士出身，官编修。曾从黄宗羲、钱澄之问学。其诗多纪行旅，善用白描手法。《白杨堤晚泊》、《麻阳运船行》等篇，对民间疾苦有所反映。晚年有不少歌功颂德之作。也能词。所著有《敬业堂诗集》、《补注东坡编年诗》等。",
    "items": [
        {
            "title": "大林寺 上人茅斋",
            "content": "盘烟下层霄，山骨微负士。\r阴阴日光淡。\r漠漠风气古。\r宝树压桥低，一溪环菜圃。\r香山旧吟地，花径兼宿莽。\r废寺亦荒凉，半间用茅补。\r孤清耐久坐，客至何必主。\r林静无匿声，虚檐应樵斧。"
        },
        {
            "title": "秦邮道中即目",
            "content": "不知淫潦啮城根，但看泥沙记水痕。\r\n去郭几家犹傍柳？边淮一带已无村。\r\n长堤冻裂功难就，浊浪侵南势易奔。\r\n贱买河鱼还废箸，此中多少未招魂？"
        },
        {
            "title": "读白耷山人诗",
            "content": "人谓狂生本不狂，漆身吞炭事何常？\r\n乱余宾客搜亡命，赦后英雄耻故乡。\r\n宝剑尘封三尺水，麻鞵寒踏九州霜。\r\n随身一掬澜翻泪，不哭穷途哭战场。"
        },
        {
            "title": "晓过鸳湖",
            "content": "晓风催我挂帆行，绿涨春芜岸欲平。\r长水塘南三日雨，菜花香过秀州城。"
        },
        {
            "title": "早过淇县",
            "content": "高登桥下水汤汤，朝涉河边露气凉。\r行过淇园天未晓，一痕残月杏花香。"
        },
        {
            "title": "渡黄河",
            "content": "地势豁中州，黄河掌上流。\r岸低沙易涸，天远树全浮。\r梁宋回头失，徐淮极目收。\r身轻往来便，自叹不如鸥。"
        },
        {
            "title": "渡百里湖",
            "content": "湖面宽千顷，湖流浅半篙。\r远帆如不动，原树竞相高。\r岁已占秋旱，民犹望雨膏。\r涸鳞如可活，吾敢畏波涛？"
        },
        {
            "title": "绣山岩",
            "content": "过尽顽疆乱石堆，绣山一穴忽天开。 \r\n明知不是秦人洞，容得渔舟日往事。"
        },
        {
            "title": "中秋夜洞庭对月歌",
            "content": "长风霾云莽千里，云气蓬蓬天冒水。\r\n风收云散波乍平，倒转青天作湖底。\r\n初看落日沈波红，素月欲升天敛容。\r\n舟人回首尽东望，吞吐故在冯夷宫。\r\n须臾忽自波心上，镜面横开十余丈。\r\n月光浸水水浸天，一派空明互回荡。\r\n此时骊龙潜最深，目眩不得衔珠吟。\r\n巨鱼无知作腾踔，鳞甲一动千黄金。\r\n人间此境知难必，快意翻从偶然得。\r\n遥闻渔父唱歌来，始觉中秋是今夕。"
        },
        {
            "title": "中秋夜洞庭湖对月歌",
            "content": "长风霾云莽千里，云气蓬蓬天冒水。\r风收云散波乍平，倒转青天作湖底。\r初看落日沉波红，素月欲升天敛容。\r舟人回首尽东望，吞吐故在冯夷宫。\r须臾忽自波心上，镜面横开十余丈。\r月光浸水水浸天，一派空明互回荡。\r此时骊龙潜最深，目炫不得衔珠吟。\r巨鱼无知作腾踔，鳞甲一动千黄金。\r人间此境知难必，快意翻从偶然得。\r遥闻渔父唱歌来，始觉中秋是今夕。"
        },
        {
            "title": "早过大通驿",
            "content": "夙雾才醒后，朝阳未吐间。\r\n翠烟遥辨市，红树忽移湾。\r\n风软一江水，云轻九子山。\r\n画家浓淡意，斟酌在荆关。"
        },
        {
            "title": "雨过桐庐",
            "content": "江势西来弯复弯，乍惊风物异乡关。\r\n百家小聚还成县，三面无城却倚山。\r\n帆影依依枫叶外，滩声汩汩碓床间。\r\n雨蓑烟笠严陵近，惭愧清流照客颜。"
        },
        {
            "title": "邺下杂咏",
            "content": "一赋何曾敌两京，也知土木费经营。\r\n浊漳确是无情物，流尽繁华只此声。"
        },
        {
            "title": "初入黔境土人皆居悬岩峭壁间缘梯上下与猿猱",
            "content": "巢居风俗故依然，石穴高当万木颠。\r\n几地流移还有伴，旧时井灶断无烟。\r\n余生兵革逃难稳，绝塞田畴瘠可怜。\r\n为报长官宽赋敛，猕猿家息久如悬。"
        },
        {
            "title": "官柳",
            "content": "种柳河干比《伐檀》，\r\n黄流今已报安澜。\r\n可怜一路青青色，\r\n直到淮南总属官！"
        },
        {
            "title": "度仙霞关题天雨庵壁",
            "content": "虎啸猿啼万壑哀，北风吹雨过山来。\r\n人从井底盘旋上，天向关门豁达开。\r\n地险昔曾当剧贼，时平谁敢说雄才？\r\n煎茶好领闲僧意，知是芒鞋到几回！"
        },
        {
            "title": "舟夜书所见",
            "content": "月黑见渔灯，孤光一点萤。\r\n微微风簇浪，散作满河星。\r\n【译文】：　　漆黑的夜晚，一盏渔灯闪现在河面上。\r\n　　那盏渔灯的光亮就像萤火虫似的，静静地映在河面上。\r\n　　一阵微风吹来，河面漾起层层细浪。\r\n　　原来像萤火虫那样的一点光亮散开了，变成了无数颗星星，在河面闪动。　　【赏析】：　　虽然诗歌只有二十字，但却体现了诗人对自然景色细微的观察力。没有月亮的夜是看不清什么的，然而因为有一点微风，远处的一盏小如萤火的渔灯，让诗人看到了满河的星星。\r\n　　诗歌写出了少中有多、小中有大的哲理。同时也用诗的本身启发我们，只要你用心，就会发现生活中的美，美在你的心中，美在你的眼中。\r\n　　“散”字是全诗的诗眼。“散”字写出了渔灯倒影“散作满河星”的神奇画面。把作者所见到的景象逼真地反映出来，我们读了也仿佛身临其境。"
        },
        {
            "title": "三闾祠",
            "content": "平远江山极目回，古祠漠漠背城开。\r\n莫嫌举世无知己，未有庸人不忌才。\r\n放逐肯消亡国恨？岁时犹动楚人哀！\r\n湘兰沅芷年年绿，想见吟魂自往来。"
        },
        {
            "title": "青溪口号",
            "content": "渔家小儿女，\r\n见郎娇不避。\r\n日暮并舟归，\r\n鸬鹚方晒翅。"
        },
        {
            "title": "青溪口号",
            "content": "溪女不画眉，\r\n爱听画眉鸟。\r\n夹岸一声啼，\r\n晓山青未了。"
        },
        {
            "title": "青溪口号",
            "content": "桥坏笮系绳，\r\n水浅牛可跨。\r\n牛背度溪人，\r\n须眉绿如画。"
        },
        {
            "title": "青溪口号",
            "content": "来船桅竿高，\r\n去船橹声好。\r\n上水厌滩多，\r\n下水惜滩少。"
        },
        {
            "title": "寒夜次潘岷原韵",
            "content": "一片西风作楚声，卧闻落叶打窗鸣。\r\n不知十月江寒上，陡觉三更布被轻。\r\n霜压啼鸟惊月上，夜骄饥鼠阚灯明。\r\n还家梦绕江湖阔，薄醉醒来句忽成。"
        }
    ]
}