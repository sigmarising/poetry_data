{
    "dynasty": "清",
    "author": "钱谦益",
    "intro": "（1582--1664） 明末清初常熟人。字受之，号牧斋，晚号蒙叟。明万历 进士。崇祯初官礼部侍郎。与温休仁争权失败，革职。弘光时，谄事马士英，任礼部尚书。清兵南下，率先迎降，以礼部侍郎管秘书院事。生平博览群籍，精於史学，诗文在当时负有盛名。家有绛云楼，藏书丰富，尤以明代史料收集完备著称，清初毁于火。所著有《初学集》、《有学集》、《投笔集》等。辑有《列朝诗集》。",
    "items": [
        {
            "title": "雨不止题壁",
            "content": "凭仗鞋尖与杖头，浮生腐骨总悠悠。\r天公尽放狂风雨，不到天都死不休！"
        },
        {
            "title": "金陵后观棋",
            "content": "寂寞枯秤响泬寥，案淮秋老咽寒潮。\r\n白头灯影凉宵里，一局残横见六朝。"
        },
        {
            "title": "碧云寺",
            "content": "丹青台殿起层层，玉砌雕闹取次登。\r\n禁近恩波蒙葬地，内家香火傍掸灯。\r\n丰碑巨刻书元宰，碧海红尘问老僧。\r\n礼罢空王三叹息，自穿萝径拄孤藤。"
        },
        {
            "title": "棹歌十首为豫章刘远公题扁舟江上图",
            "content": "扁舟惯听浪淘声，昨天危沙今日平。\r\n唯有江豚吹白浪，夜来还抱石头城。"
        },
        {
            "title": "告别戏题十四绝句",
            "content": "江南才子杜秋诗，垂老心情故国思。\r\n金缕歌残休怅恨，铜人泪下己多时。"
        },
        {
            "title": "吴门春仲送李生还长安",
            "content": "阑风伏雨暗江城，扶病将愁起送行。\r\n烟月扬州如梦寐，江山建业又清明。\r\n夜乌啼断门前柳，春鸟衔残花外樱。\r\n尊酒前期君莫忘，药囊我欲傍余生。"
        },
        {
            "title": "众香庵赠自休长老",
            "content": "略彴缘溪一径分，千山香雪照斜醺。\r\n道人不作寻花梦，只道漫山是白云。"
        },
        {
            "title": "和盛集陶落叶",
            "content": "秋老钟山万木稀，凋伤总属劫尘飞。\r\n不知玉露凉风急，只道金陵王气非。\r\n倚月素娥徒有树，履霜青女正无衣。\r\n华林惨淡如沙漠，万里寒空一雁归。"
        },
        {
            "title": "金陵秋兴八首次草堂韵己亥七月初一作 之二",
            "content": "杂虏横戈倒载斜，依然南斗是中华。\r\n金银旧识秦淮气，云汉新通博望槎。\r\n黑水游魂啼草地，白山新鬼哭胡笳。\r\n十年老眼重磨洗，坐看江豚蹴浪花。"
        },
        {
            "title": "金陵秋兴八首次草堂韵己亥七月初一作 之一",
            "content": "龙虎新军旧羽林，八公草木气森森。\r\n楼船荡日三江涌，石马嘶风九域阴。\r\n扫穴金陵还地肺，埋胡紫塞慰天心。\r\n长干女唱平辽曲，万户秋声息捣砧。"
        },
        {
            "title": "迎神曲 十二首选四",
            "content": "被发骑龙事渺然，栾公立社自年年。臂鹰老手还余我，伏腊鸡豚掠社钱。\r\n三年蜀血肯销沉？我所思兮在桂林。却望苍梧量泪雨，湘江何似五湖深。\r\n日蚀麒麟格斗余，山河两戒眇愁予。兰沧渡后无消息，且坐前潮伴子胥。\r\n真王异姓指河山，箫鼓丛祠报赛间。咫尺灵飞催后命，红云仍押祝融班。"
        },
        {
            "title": "古诗赠新城王贻上",
            "content": "风轮持大地，击扬为风谣。吹万肇邃古，赓歌畅唐姚。\r\n朱弦泛汉魏，丽藻沿六朝。有唐盛词赋，贞符汇元包。\r\n百灵听驱使，万象穷锼雕。干灯咸一光，异曲皆同调。\r\n彼哉諓諓者，穿穴纷科条。初盛别中晚，画地成狴牢。\r\n妙悟掠影响。指注窥厘毫。瓮天醯鸡覆，井月痴猿号。\r\n化为劣诗魔，飞精入府焦。穷老蔽蔀屋，不得瞻泬寥。\r\n正始日以远，词苑杂莠苗。献吉才雄骜，学杜餔醨糟。\r\n仲默俊逸人，放言訾谢陶。考辞竞嘈囋，怀响归浮漂。\r\n江河久壅决，厬潏亦腾嚣。幺弦取偏张，苦调搜啁噍。\r\n鸟空而鼠即，厥咎为诗妖。丧乱亦云朊，诗病不可瘳。\r\n譬彼膏盲疾，传染非一朝。呜呼杜与韩，万古垂斗杓。\r\n北征南山诗，泰华争岧峣。流传到于今，不得免傲嘲。\r\n况乃唐后人，嗤点谁能跳。穷子抵尺壁，冻人裂复陶。\r\n熠耀点须弥，可为渠略标。昌黎笑群儿，少陵诃汝曹。\r\n嗟我老无力，掩耳任叫呶。王君起东海，七叶光汉貂。\r\n骐骥奋蹴踏，万马喑不骄。识字函雅故，审乐辨箫韶。\r\n落纸为歌诗，绛云卷青霄。自顾骨骼马，创残卧东郊。\r\n敢云老识路，昏忘惭招邀！河源出星海，东流日滔滔。\r\n谁跖巨灵掌，一手堙崩涛？古学尚根干，流俗沸螗蜩。\r\n伪体不别裁，何以亲风骚？珠林既深深，玉河复迢迢。\r\n方当剪榛楛，未可荣兰苕。瓦釜正雷鸣，君其信所操。\r\n勿以独角麟，媲彼万牛毛。伊余久归佛，繙经守僧寮。\r\n枨触为此诗，狂言放调刁。无乃禅病发？放笔自抑搔。\r\n起挑长明灯，忏除坐寒宵。"
        },
        {
            "title": "吴门春仲送李生还长干",
            "content": "阑风伏雨暗江城，扶病将愁起送行。\r\n烟月扬州如梦寐，江山建业又清明。\r\n夜乌啼断门前柳，春鸟衔残花外樱。\r\n尊酒前期君莫忘，药囊吾欲傍余生。"
        },
        {
            "title": "西湖杂感 二十首选六",
            "content": "板荡凄凉忍再闻？烟峦如赭水如焚。\r\n白沙堤下唐时草，鄂国坟边宋代云。\r\n树上黄鹂今作友，枝头杜宇昔为君。\r\n昆明劫后钟声在，依恋湖山报夕曛。\r\n潋艳西湖水一方，吴根越角两茫茫。\r\n孤山鹤去花如雪，葛岭鹃啼月似霜。\r\n油壁轻车来北里，梨园小部奏西厢。\r\n而今纵会空王法，知是前尘也断肠。\r\n方袍潇洒角巾偏，才上红楼又画船。\r\n修竹便娟调鹤地，春风蕴藉养花天。\r\n蝶过柳苑迎丹粉，莺坐桃堤候管弦。\r\n不是承平好时节，湖山容易著神仙。\r\n冷泉净寺可怜生，雨血风毛作队行。\r\n罗刹江边人饲虎，女儿山下鬼啼莺。\r\n漏穿夕塔烟烽影，飘瞥晨钟鼓角声。\r\n夜雨滴残舟淅沥，不须噩梦也心惊。\r\n建业余杭古帝丘，六朝南渡尽风流。\r\n白公妓可如安石，苏小湖应并莫愁。\r\n戎马南来皆故国，江山北望总神州。\r\n行都宫阙荒烟里，禾黍丛残似石头。\r\n冬青树老六陵秋，恸哭遗民总白头。\r\n南渡衣冠非故国，西湖烟水是清流。\r\n早时朔漠翎弹怨，他日居庸宇唤休。\r\n苦恨嬉春铁崖叟，锦兜诗报百年愁。"
        }
    ]
}