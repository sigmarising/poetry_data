{
    "dynasty": "清",
    "author": "项鸿祚",
    "intro": "（1798--1835） 清词人。又名廷纪，字莲生，浙江钱塘（今杭州）人。 道光举人，两应进士试不第，穷愁而卒。其词多表现抑郁、感伤之情。所著有《忆云词甲乙丙丁稿》。",
    "items": [
        {
            "title": "水龙吟 秋声",
            "content": "西风已是难听，如何又著芭蕉雨？泠泠暗起，澌澌渐紧，萧萧忽住。\r\n候馆疏碪，高城断鼓，和成凄楚。想亭皋木落，洞庭波远，浑不见，愁来处。 \r\n此际频惊倦旅，夜初长，归程梦阻。砌蛩自叹，边鸿自唳，剪灯谁语？\r\n莫更伤心，可怜秋到，无声更苦。满寒江剩有，黄芦万顷，卷离魂去。"
        },
        {
            "title": "阮郎归 吴门寄家书",
            "content": "阖闾城下漏声残，别愁千万端。蜀笺书字报平安，烛花和泪弹。 \r\n无一语，只加餐，病时须自宽。早梅庭院夜深寒，月中休倚阑。"
        },
        {
            "title": "太常引 客中闻歌",
            "content": "杏花开了燕飞忙，正是好春光。偏是好春光，者几日、风凄雨凉。　 \r\n杨枝飘泊，桃根娇小，独自个思量。刚待不思量，吹一片、箫声过墙。"
        },
        {
            "title": "清平乐 池上纳凉",
            "content": "水天清话，院静人销夏。蜡炬风摇帘不下，竹影半墙如画。　 \r\n醉来扶上桃笙，熟罗扇子凉轻。一霎荷塘过雨，明朝便是秋声。"
        },
        {
            "title": "减字木兰花 春夜闻隔墙歌吹声",
            "content": "阑珊心绪，醉依绿琴相伴祝\r\n一枕新愁，残夜花香月满楼。\r\n\r\n繁笙脆管，吹得锦屏春梦远。\r\n只有垂杨，不放秋千影过墙。"
        },
        {
            "title": "减字木兰花",
            "content": "春夜，闻隔墙歌吹声。\r\n阑珊心绪，醉依绿琴相伴祝\r\n一枕新愁，残夜花香月满楼。\r\n繁笙脆管，吹得锦屏春梦远。\r\n只有垂杨，不放秋千影过墙。"
        }
    ]
}