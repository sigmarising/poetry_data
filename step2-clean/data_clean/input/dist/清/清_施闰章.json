{
    "dynasty": "清",
    "author": "施闰章",
    "intro": "（1618-1683），字尚白，号愚山、蠖斋，晚号矩斋，安徽宣城人。有《施愚山先生学余诗集》等。与宋琬齐名，号\"南施北宋\"。其诗远承其乡人宋梅尧臣的传统而又有变化，风格高雅淡素。论诗主张言之有物，反对虚华空泛，作诗须有学力，注重修养。他的不少作品，对清初社会的黑暗，人民的苦难，有真实的反映。",
    "items": [
        {
            "title": "至南旺",
            "content": "客倦南来路，河分向北流。\r\n明朝望乡泪，流不到江头。"
        },
        {
            "title": "舟中立秋",
            "content": "垂老畏闻秋，年光逐水流。\r\n阴云沉岸草，急雨乱滩舟。\r\n时事诗书拙，军储岭海愁。\r\n洊饥今有岁，倚棹望西畴。"
        },
        {
            "title": "燕子矶",
            "content": "绝壁寒云外，孤亭落照间。\r\n六朝流水急，终古白鸥闲。\r\n树暗江城雨，天青吴楚山。\r\n矶头谁把钓？向夕未知还。"
        },
        {
            "title": "过湖北山家",
            "content": "路回临石岸，树老出墙根。\r\n野水合诸涧，桃花成一村。\r\n呼鸡过篱栅，行酒尽儿孙。\r\n老矣吾将隐，前峰恰对门。"
        },
        {
            "title": "浮萍兔丝篇",
            "content": "浮萍寄洪波，飘飘东复西，\r\n兔丝罥乔柯，袅袅复离披。\r\n兔丝断有日，浮萍合有时。\r\n浮萍语兔丝：离合安可知？\r\n健儿东南征，马上倾城姿。\r\n轻罗作障面，顾盼生光仪。\r\n故夫从旁窥，拭目惊且疑。\r\n长跪问健儿：毋乃贱子妻？\r\n贱子分已断，买妇商山陲。\r\n但愿一相见，永诀从此辞。\r\n相见肝肠绝，健儿心乍悲。\r\n自言亦有妇，商山生别离。\r\n我戍十余载、不知从阿谁。\r\n尔妇既我乡，便可会路岐。\r\n宁知商山妇，复向健儿啼\r\n本执君箕帚，弃我忽如遗。\r\n黄雀从乌飞，比翼长参差。\r\n雄飞占新巢，雌伏思旧枝。\r\n两雄相顾诧，各自还其雌。\r\n雌雄一时合，双泪沾裳衣。"
        },
        {
            "title": "泊樵舍",
            "content": "涨减水愈急，秋阴未夕昏。\r\n乱山成野戍，黄叶自江村。\r\n带雨疏星见，回风绝岸喧。\r\n经过多战舰，茅屋几家存？"
        }
    ]
}