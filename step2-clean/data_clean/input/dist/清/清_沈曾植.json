{
    "dynasty": "清",
    "author": "沈曾植",
    "intro": "",
    "items": [
        {
            "title": "西湖杂诗 之十一",
            "content": "江门帆点夕阳明，江上愁心向晚生。\r\n我寄悲怀东海若，要回胥种荡蓬瀛。"
        },
        {
            "title": "西湖杂诗 之六",
            "content": "石罅苔花朱不枯，空岩乳水静舂揄。\r\n枫林一叶吊霜艳，竹翠万梢矜雪腴。"
        },
        {
            "title": "西湖杂诗 之三",
            "content": "游船平浅泛槎（舟符），隔一牛鸣路转纡。\r\n消得桑蓬残习否？中流容与数鸥凫。"
        },
        {
            "title": "西湖杂诗 之二",
            "content": "湖上波光罨雪光，张祠清绝胜刘庄。\r\n仙人自爱楼居好，六面山屏晓镜妆。"
        }
    ]
}