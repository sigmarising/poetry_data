{
    "dynasty": "清",
    "author": "纪映钟",
    "intro": "1609－1680后，字伯紫，又称伯子、蘗子，号戆叟，世为江南上元（今南京）人。",
    "items": [
        {
            "title": "女姬姜",
            "content": "女姬姜，买自漳。\r\n去衵衣，肤凝脂。\r\n着眼看，无疤痍。\r\n买如一犊，卖得一斛。"
        },
        {
            "title": "茅慎言暑中过访",
            "content": "三旬不出口如钳，君到空斋话不厌。\r\n才及老庄忘楚越，忽闻世事奋髭髯。\r\n欢来岂曰非朋友，贫也无须讳米盐。\r\n赤脚层冰何处所？白云恒岳在荒檐。"
        },
        {
            "title": "兵至",
            "content": "糜烂方完额，军书趣借征。\r\n呼啼通比屋，髡薙净丘陵。\r\n爱养天心啬，追呼吏牍能。\r\n深山犹伏莽，多垒不堪增。"
        }
    ]
}