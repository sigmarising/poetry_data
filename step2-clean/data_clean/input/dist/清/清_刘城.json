{
    "dynasty": "清",
    "author": "刘城",
    "intro": "",
    "items": [
        {
            "title": "寄白门余澹心怀",
            "content": "重问当年旧六朝，干戈经处可萧骚。\r\n隐囊塵尾应零落，石阙华林自寂寥。\r\n白板扉存知尔在，黑头公贵有人骄。\r\n孝标著论交堪绝，犹向兰心说梦蕉。"
        },
        {
            "title": "哭戴敬夫",
            "content": "青山来此赴，白日欲成阴。\r\n已痛故人绝，更伤节士心。\r\n衣冠犹就殓，宗祏不俱沉。\r\n洞腹逃禅事，千秋名自今。"
        }
    ]
}