{
    "dynasty": "清",
    "author": "袁枚",
    "intro": "（1716-1798），字子才，号简斋，浙江杭州人。乾隆元年丙辰（1736）荐举博学鸿词，四年已未（1739）进士，官江宁知县。辞官后侨居江宁，筑园林于小仓山，号随园。论诗主抒写性情，创性灵说。有《小仓山房集》、《随园诗话》。",
    "items": [
        {
            "title": "偶作五绝句",
            "content": "偶寻半开梅，闲倚一竿竹。\r\n儿童不知春，问草何故绿。"
        },
        {
            "title": "赤壁",
            "content": "一面东风百万军，当年此处定三分。\r\n汉家火德终烧贼，池上蛟龙竟得云。\r\n江水自流秋渺渺，渔灯犹照获纷纷。\r\n我来不共吹箫客，乌鹊寒声静夜闻。"
        },
        {
            "title": "遣兴杂诗",
            "content": "小步闲拖六尺藤，空山来往健如僧。\r\n栽花忙处儿呼饭，夜读深时妾屏灯。"
        },
        {
            "title": "明皇与贵妃",
            "content": "到底君王负旧盟，江山情重美人轻。\r\n玉环领略夫妻味，从此人间不再生。"
        },
        {
            "title": "消夏诗",
            "content": "不着衣冠近半年，水云深处抱花眠。\r\n平生自想无官乐，第一骄人六月天。"
        },
        {
            "title": "山中绝句",
            "content": "镇日山腰斸白云，载量烟草活纷纷。\r\n春衫不用金炉热，自向百花香里熏。"
        },
        {
            "title": "伤心",
            "content": "伤心六十三除夕，都在慈亲膝下过。\r\n今日慈亲成永诀，又逢除夕恨如何？素琴将鼓光阴速，椒酒虚供涕泪多。\r\n只觉当初欢侍日，千金一刻总蹉跎！"
        },
        {
            "title": "大树",
            "content": "繁枝高拂九霄霜，荫屋常生夏日凉。\r\n叶落每横千亩田，花开曾作六朝香。\r\n不逢大匠材难用，肯住深山寿更长。\r\n奇树有人问名字，为言南国老甘棠。"
        },
        {
            "title": "春晴",
            "content": "今岁天公大有情，一冬无雪又春晴。\r\n红梅但觉飞香久，绿草何曾借雨生。\r\n双燕翅如迎晓日，百花心更望清明。\r\n风光如此须行乐，莫管头颅白几茎。"
        },
        {
            "title": "谒岳王墓",
            "content": "江山也要伟人扶，神化丹青即画图。\r\n赖有岳于双少保，人间才觉重西湖。"
        },
        {
            "title": "寄聪娘",
            "content": "一枝花对足风流， 何事人间万户侯。\r\n生把黄金买别离， 是侬薄幸是侬愁。\r\n\r\n【注释】：【注释】：聪娘，姓方，诗人爱妾。"
        },
        {
            "title": "范希文",
            "content": "黄阁风裁第一清，宋朝名相半书生。 \r\n西边经略成何事，尚劝横渠莫论兵。"
        },
        {
            "title": "寒夜",
            "content": "寒夜读书忘却眠，锦衾香尽炉无烟。\r\n美人含怒夺灯去，问郎知是几更天！"
        },
        {
            "title": "品画",
            "content": "品画先神韵，论诗重性情。\r\n蛟龙生气尽，不若鼠横行。"
        },
        {
            "title": "古意",
            "content": "妾自梦香闺， 忘郎在远道。\r\n不惯别离情， 回身向空抱。"
        },
        {
            "title": "过柴桑乱峰中，蹑梯而上观陶公醉石",
            "content": "先生容易醉，偶尔石上眠。\r谁知一拳石，艳传千百年。\r金床玉几世恒有，眠者一过人知否？不如此石占桑，胜立穹碑万丈长。"
        },
        {
            "title": "苔",
            "content": "白日不到处，青春恰自来。\r苔花如米小，亦学牡丹开。"
        },
        {
            "title": "独秀峰",
            "content": "来龙去脉绝无有，突然一峰插南斗。\r桂林山水奇八九，独秀峰尤冠其首。\r三百六级登其巅，一城烟水来眼前。\r青山尚且直如弦，人生孤立何伤焉？"
        },
        {
            "title": "桐江作",
            "content": "久别天台路已迷，眼前尚觉白云低。\r诗人用笔求逋峭，何不看山到浙西？"
        },
        {
            "title": "桐江作",
            "content": "桐江春水绿如油，两岸青山送客舟。\r明秀渐多奇险少，分明山色近杭州。"
        },
        {
            "title": "到石梁观瀑布",
            "content": "天风肃肃衣裳飘，人声渐小滩声骄。\r知是天台古石桥。\r一龙独跨山之凹，高耸脊背横伸腰，其下嵌空走怒涛。\r涛水来从华顶遥，分为左右瀑两条，到此收束群流交。\r五叠六叠势益高，一落千丈声怒号。\r如旗如布如狂蛟，非雷非电非笙匏。\r银河飞落青松梢，素车白马云中跑。\r势急欲下石阻挠，回澜怒立猛欲跳。\r逢逢布鼓雷门敲，水犀军向皋兰鏖，三千组练挥银刀，四川崖壁齐动摇。\r伟哉铜殿造前朝，五百罗汉如相招。\r我本钱塘儿弄潮，到此使人意也消，心花怒开神理超。\r高枕龙背持其尻，上视下视行周遭；其奈冷泠雨溅袍，天风吹人立不牢。\r北宫虽勇目已逃，恍如子在齐闻韶。\r不图为乐如斯妙，得坐一刻胜千朝。\r安得将身化巨鳌，看他万古长滔滔！"
        },
        {
            "title": "箴作诗者",
            "content": "倚马休夸速藻佳，相如终竟压邹枚。\r物须见少方为贵，诗到能迟转是才。\r清角声高非易奏，优昙花好不轻开。\r须知极乐神仙境，修炼多从苦处来。"
        },
        {
            "title": "咏史",
            "content": "东汉耻机权，君子多硁硁。\r悲哉陈与窦，谋疎功不成。\r其时凉州反，有人颁孝经；意欲口打贼，贼闻笑不胜。\r虽无补国家，尚未远人情。\r一变至南宋，佛行而儒名。\r希哲学主静，人死不闻声。\r魏公败符离，自夸心学精，杀人三十万，於心不曾惊。\r似此称理学，何处托生灵。\r呜呼孔与孟，九泉涕沾缨。"
        },
        {
            "title": "绝命词",
            "content": "赋性生来本野流，手提竹杖过通州。\r\n饭篮向晓迎残月，歌板临风唱晚秋。\r\n两脚踢翻尘世路，一肩担尽古今愁。\r\n如今不受嗟来食，村犬何须吠不休。"
        },
        {
            "title": "遣兴",
            "content": "爱好由来落笔难，一诗千改心始安。\r\n阿婆还是初笄女，头未梳成不许看。"
        },
        {
            "title": "鸡",
            "content": "养鸡纵鸡食，鸡肥乃烹之。\r\n主人计固佳，不可使鸡知。"
        },
        {
            "title": "由桂林朔漓江至兴安",
            "content": "江到兴安水最清，青山簇簇水中生。\r\n分明看见青山顶，船在青山顶上行。"
        },
        {
            "title": "沙沟",
            "content": "沙沟日影烟朦胧，\r\n隐隐黄河出树中。\r\n刚卷车帘还放下，\r\n太阳力薄不胜风。"
        },
        {
            "title": "马嵬",
            "content": "莫唱当年《长恨歌》，人间亦自有银河。\r\n石壕村里夫妻别，泪比长生殿上多！\r\n【赏析】：　　唐玄宗李隆基与贵妃杨玉环之间悲欢离合的故事，不知引发了多少文人墨客的诗情文思。白居易著名的《长恨歌》，在揭示唐玄宗宠幸杨贵妃而造成政治悲剧的同时，也表达了对二人爱情悲剧的同情。袁枚此诗却能不落俗套，另翻新意，将李、杨爱情悲剧放在民间百姓悲惨遭遇的背景下加以审视，强调广大民众的苦难远非帝妃可比。《长恨歌》和《石壕吏》是为人所熟知的著名诗篇，其创作背景均为安史之乱。它们一以帝王生活为题材，一以百姓遭遇为主旨，恰好构成鲜明的对照 \r\n　　《马嵬》是乾隆十七年（1752）袁枚赴陕西候补官缺，路过马嵬驿所作，共4首。袁枚与爱妾分别，远赴陕西，实属身不由己，联想到白居易《长恨歌》所写李杨情事，认为百姓的生离死别不胜枚举，李杨二人的生离死别并不值得同情。"
        },
        {
            "title": "论诗绝句",
            "content": "不相菲薄不相师，\r\n公道持论我最知；\r\n一代正宗才力薄，\r\n望溪文集阮亭诗。"
        },
        {
            "title": "湖上杂诗",
            "content": "葛岭花开二月天，\r\n游人来往说神仙。\r\n老夫心与游人异，\r\n不羡神仙羡少年。"
        },
        {
            "title": "听诗叟",
            "content": "底事听诗听不清，此翁耳壳欠分明。\r\n拟携谢朓惊人句，来向青天颂数声。"
        },
        {
            "title": "大龙湫之瀑",
            "content": "龙湫之势高绝天，一线瀑走兜罗绵。\r\n五丈收上尚是水，十丈以下全以烟。\r\n况复百丈至千丈，水云烟雾难分焉。"
        },
        {
            "title": "十二月十五夜",
            "content": "沉沉更鼓急，渐渐人声绝。\r\n吹灯窗更明，月照一天雪。"
        }
    ]
}