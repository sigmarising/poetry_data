{
    "dynasty": "清",
    "author": "王士祯",
    "intro": "（1634-1711），字子真，一字贻上，号阮亭，又号渔洋山人，山东新城人。顺治十二年已未（1655）进士，官至刑部尚书，谥文简。康熙时继钱谦益而主盟诗坛。论诗创神韵说。早年诗作清丽澄淡，中年以后转为苍劲。擅长各体，尤工七绝。但未能摆脱明七子摹古余习，时人诮之为\"清秀李于麟\"（李攀龙）。然传其衣钵者不少。有《带经堂集》。",
    "items": [
        {
            "title": "题聊斋志异",
            "content": "姑妄言之姑听之，豆棚瓜架雨如丝。\r\n料因厌作人间语，爱听秋坟鬼唱时。\r\n（"
        },
        {
            "title": "浣溪沙",
            "content": "北郭青溪一带流，红桥风物眼中秋，绿杨城郭是扬州。\r\n西望雷塘何处是？香魂零落使人愁，淡烟芳草旧迷楼。"
        },
        {
            "title": "栖贤寺",
            "content": "李渤读书处，乃在栖贤谷。\r何年作招提，来寻惬幽独。\r僧舍如蜂房，高下傅山麓。\r云来汉阳峰，时就檐下宿。\r古寺无所有，修竹间乔木。\r野衲喜客来。\r欣然设茗粥。\r便欲置草堂，岩栖于此卜。"
        },
        {
            "title": "题秋江独钓图",
            "content": "一蓑一笠一扁舟，一丈丝纶一寸钩。\r\n一曲高歌一樽酒，一人独钓一江秋。"
        },
        {
            "title": "蝶恋花·和漱玉词",
            "content": "凉夜沉沉花漏冻，欹枕无眠，渐觉荒鸡动。此际闲愁郎不共，月移窗罅春寒重。 　忆共锦衾无半缝，郎似桐花，妾似桐花凤。往事迢迢徒入梦，银筝断续连珠弄。"
        },
        {
            "title": "浣溪沙·红桥",
            "content": "白鸟朱荷引画桡，垂杨影里见红桥，欲寻往事已魂消。遥指平山山外路，断鸿无数水迢迢，新愁分付广陵潮。"
        },
        {
            "title": "余澹心寄金陵咏怀古迹却寄二首",
            "content": "千古秦淮水，东流绕旧京。\r\n江南戎马后，愁杀庾兰成！"
        },
        {
            "title": "高邮雨泊",
            "content": "寒雨秦邮夜泊船，南湖新涨水连天。\r\n风流不见秦淮海，寂寞人间五百年。"
        },
        {
            "title": "息斋夜宿即事怀故园",
            "content": "夜来微雨歇，河汉在西堂。\r\n萤火出深碧，池荷闻暗香。\r\n开窗邻竹树，高枕忆沧浪。\r\n此夕南枝鸟，无因到故乡。"
        },
        {
            "title": "青玉峡",
            "content": "庐南万古峡，常有野云封。\r\n朝来雷雨过，白日下飞龙。"
        },
        {
            "title": "即目",
            "content": "萧条秋雨夕，苍茫楚江晦。\r\n时见一舟行，濛濛水云外。"
        },
        {
            "title": "江上",
            "content": "吴头楚尾路如何？烟雨秋深暗自波。\r\n晚趁寒潮渡江去，满林黄叶雁声多。"
        },
        {
            "title": "冶春",
            "content": "东风花事到江城，早有人家唤卖饧。\r\n他日相思忘不得，平山堂下五清明。"
        },
        {
            "title": "浣溪沙·红桥",
            "content": "北郭清溪一带流，红桥风物眼中秋，绿杨城郭是扬州。西望雷塘何处是？香魂零落使人愁，淡烟芳草旧迷楼。"
        },
        {
            "title": "冶春",
            "content": "三月韶光画不成，寻春步屟可怜生。\r\n青芜不见隋宫殿，一种垂杨万古情。"
        },
        {
            "title": "冶春",
            "content": "今有东风太狡狯，弄晴作雨遣春来。\r\n江梅一夜落红雪，便有夭桃无数开。"
        },
        {
            "title": "新滩",
            "content": "兵书峡口石横流，怒敌江心万斛舟。\r\n蜀舸吴船齐著力，西陵前去赛黄牛。"
        },
        {
            "title": "秦淮杂诗",
            "content": "青溪水木最清华，王谢乌衣六代夸。\r\n不奈更耐江总宅，寒烟已失段侯家。"
        },
        {
            "title": "秦淮杂诗",
            "content": "年来肠断秣陵舟，梦绕秦淮水上楼。\r\n十日雨丝风片里，浓春艳景似残秋。"
        },
        {
            "title": "秦淮杂诗",
            "content": "傅寿清歌妙嫩箫，红牙子玉夜相邀。\r\n而今明月空如水，不见青溪长板桥。"
        },
        {
            "title": "秦淮杂诗",
            "content": "新歌细字写冰纨，小部君王带笑看。\r\n千载秦淮呜咽水，不应仍恨孔都官[1]。"
        },
        {
            "title": "真州绝句",
            "content": "江干多是钓人居，\r\n柳陌菱塘一带疏。\r\n好是日斜风定后，\r\n半江红树卖鲈鱼。"
        },
        {
            "title": "秋柳",
            "content": "秋来何处最销魂？残照西风白下门。\r\n他日差池春燕影，只今憔悴晚烟痕。\r\n愁生陌上黄骢央，梦远江南乌夜村。\r\n莫听临风三弄笛，玉关哀怨总难论。"
        },
        {
            "title": "秦淮杂诗",
            "content": "旧院风流数顿杨，梨园往事泪沾赏。\r\n樽前白发谈天宝，零落人间脱十娘。"
        },
        {
            "title": "秦淮杂诗",
            "content": "当年赐第有辉光，开国中山异姓王。\r\n莫问万春圆旧事，朱门草没大功坊。"
        },
        {
            "title": "悼亡诗",
            "content": "陌上莺啼细草薰，\r\n鱼鳞风皱水成纹。\r\n江南红豆相思苦，\r\n岁岁花开一忆君。"
        },
        {
            "title": "初春济南作",
            "content": "山郡逢春复乍晴，\r\n陂塘分出几泉清？\r\n郭边万户皆临水，\r\n雪后千峰半入城。"
        }
    ]
}