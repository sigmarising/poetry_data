{
    "dynasty": "清",
    "author": "龚自珍",
    "intro": "（1792--1841） 清思想家、文学家。一名鞏祚，字璱人，号定盦。浙江仁和（今杭州）人。道光进士，官礼部主事。学务博览，重经世济民。主张从事政治和经济改革，以解决当时日益深入的社会危机，并热切要求抵抗资本主义国家的经济和军事侵略，维护国家主权。当林则徐赴广东查禁鸦片，曾预见到英国可能侵犯，建议加强战备，不与妥协。治经学，为嘉、道间提倡“通经致用”的今文经学派的重要人物。哲学上持“性无善无不善”之说，反对孟子的“性善”论和荀子的“性恶”论，并强调万事万物都处于变化之中。所作诗文，极力提倡“更法”、“改图”，深刻揭露清王朝统治的腐朽，反映社会阶级矛盾的日益尖锐，洋溢着受国热情。《尊隐》、《明良论》、《乙丙之际著议》、《送饮差大臣林公序》、《病梅馆记》等文，和《己亥杂诗·九州生气恃风雷》等诗篇，皆为其代表作。散文奥博纵横，自成一家，诗尤瑰丽奇肆，有“龚派”之称。所著有《龚自珍全集》。",
    "items": [
        {
            "title": "已亥杂诗 109",
            "content": "四海流传百轴刊，皤皤国老尚神完。\r谈经忘却三公贵，只作先秦伏胜看。"
        },
        {
            "title": "已亥杂诗 220",
            "content": "皇初任土乃作贡，卅七亩山可才众。\r媪神笑予无贫法，丹徒陆生言可用。"
        },
        {
            "title": "逆旅题壁，次周伯恬原韵",
            "content": "名场阅历莽无涯，心史纵横自一家。\r\n秋气不惊堂内燕，夕阳还恋路旁鸦。\r\n东邻嫠老难为妾，古木根深不似花。\r\n何日冥鸿踪迹遂，美人经卷葬年华。"
        },
        {
            "title": "漫感　　　　　　　",
            "content": "绝域从军计惘然，东南幽恨满词笺。\r\n一箫一剑平生意，负尽狂名十五年。"
        },
        {
            "title": "点绛唇 十月二日马上作",
            "content": "一帽红尘，行来韦杜人家北。满城风色，漠漠楼台隔。\r\n目送飞鸿，景入长天灭。关山绝，乱云千叠，江北江南雪。"
        },
        {
            "title": "已亥杂诗 315",
            "content": "吟罢江山气不灵，万千种话一灯青。\r忽然搁笔无言说，重礼天台七卷经。"
        },
        {
            "title": "已亥杂诗 314",
            "content": "丹宝琼花海岸旁，羽　山似峚之阳。\r一家可惜仍烟火，未问仙人辟谷方。"
        },
        {
            "title": "已亥杂诗 313",
            "content": "惠山秀气迎客舟，七十里外心先投。\r惠山妆成要妆镜，惠泉那许东北流。"
        },
        {
            "title": "已亥杂诗 312",
            "content": "古愁莽莽不可说，化作飞仙忽奇阔。\r江天如墨我飞还，折梅不畏蛟龙夺。"
        },
        {
            "title": "已亥杂诗 311",
            "content": "画禅有女定清真，合配琳　万轴身。\r百里畿南风雪路，我来着手竟成春。"
        },
        {
            "title": "已亥杂诗 310",
            "content": "使君谈艺笔通神，斗大高阳酒国春。\r消我关山风雪怨，天涯握手尽文人。"
        },
        {
            "title": "已亥杂诗 309",
            "content": "论诗论画复论禅，三绝门风海内传。\r可惜语儿溪畔路，白头无分棹归舷。"
        },
        {
            "title": "已亥杂诗 308",
            "content": "六义亲闻鲤对时，及身删定答亲慈。\r剗除风雪关山句，归到高堂好背诗。"
        },
        {
            "title": "已亥杂诗 307",
            "content": "从此青山共露车，断无隻梦堕天涯。\r黄梅淡冶山礬靓，犹及双清好到家。"
        },
        {
            "title": "已亥杂诗 306",
            "content": "家园黄熟半林柑，抛向筠笼载两三。\r风雪迎裾好持赠，预教诗婢识江南。"
        },
        {
            "title": "已亥杂诗 305",
            "content": "欲从太史窥春秋，勿向有字句虚求。\r抱微言者太史氏，大义显显则予休。"
        },
        {
            "title": "已亥杂诗 304",
            "content": "图籍移徙肺腑家，而翁本学段金沙。\r丹黄字字皆珍重，为裹青氈载一车。"
        },
        {
            "title": "已亥杂诗 303",
            "content": "俭腹高谈我用忧，肯肩朴学胜封侯。\r五经熟烂家常饭，莫似而翁歠九流。"
        },
        {
            "title": "已亥杂诗 302",
            "content": "虽然大器晚年成，卓　全凭弱冠争。\r多识前言蓄其德，莫抛心力贸才名。"
        },
        {
            "title": "已亥杂诗 301",
            "content": "艰危门户要人持，孝出贫家谚有之。\r葆汝心光淳闷在，皇天竺胙总无私。"
        },
        {
            "title": "已亥杂诗 300",
            "content": "房山一角露崚. ，十二连桥夜有冰。\r渐进城南天五尺，回灯不敢梦觚*。"
        },
        {
            "title": "已亥杂诗 299",
            "content": "任丘马首有筝琶，偶落吟鞭便驻车。\r北望觚稜南望雁，七行狂草达京师。"
        },
        {
            "title": "已亥杂诗 298",
            "content": "九边烂熟等雕虫，远志真看小草同。\r枉说健儿身手在，青灯夜雪阻山东。"
        },
        {
            "title": "已亥杂诗 297",
            "content": "苍生气类古犹今，安用冥鸿物外吟。\r不是九州同急难，尼山谁识怃然心。"
        },
        {
            "title": "已亥杂诗 296",
            "content": "天意若曰汝毋北，覆车南沙书卷湿。\r汶阳风雨六幕黑，申以东平三尺雪。"
        },
        {
            "title": "已亥杂诗 295",
            "content": "古人用兵重福将，小说家名因果状。\r不信古书愎用知，水厄淋漓黑貂丧。"
        },
        {
            "title": "已亥杂诗 294",
            "content": "前车辙浅后车缩，两车勒马让先跃。\r何况东阳绛灌年，贾生欀臂定礼乐。"
        },
        {
            "title": "已亥杂诗 293",
            "content": "忽向东山感岁华，恍如庾岭对横斜。\r敢参黄面瞿曇句，此是森森阙里花。"
        },
        {
            "title": "已亥杂诗 292",
            "content": "八岁梦到矍相国，今日五君来做主。\r我欲射侯陈礼容，可惜行装无白羽。"
        },
        {
            "title": "已亥杂诗 291",
            "content": "诗格摹唐字有稜，梅花官阁夜锼冰。\r一门鼎盛亲风雅，不似苍茫杜少陵。"
        },
        {
            "title": "已亥杂诗 290",
            "content": "盗诗补诗还祭诗，子梅诗史何恢奇。\r鄙人劝君割荣者，努力删诗壮盛时。"
        },
        {
            "title": "已亥杂诗 289",
            "content": "家有凌云百尺条，风烟陪护渐岧嶤。\r生儿只识秦碑字，脆弱芝兰笑六朝。"
        },
        {
            "title": "已亥杂诗 288",
            "content": "倘作家书寄哲儿，淮阴重话七年情。\r门前报有关山客，来听西斋夜雨声。"
        },
        {
            "title": "已亥杂诗 287",
            "content": "子云壮岁雕虫感，掷向洪流付太虚。\r从此不挥闲翰墨，男儿当注壁中书。"
        },
        {
            "title": "已亥杂诗 286",
            "content": "少年奇气称才华，登岱还浮八月搓。\r我过东方亦无负，清尊三宿孔融家。"
        },
        {
            "title": "已亥杂诗 285",
            "content": "嘉庆文风在目前，记同京兆鹿鸣筵。\r白头相见冬山路，谁惜荷衣两少年。"
        },
        {
            "title": "已亥杂诗 284",
            "content": "江左吟坛百辈狂，谁知阙里是词场。\r我从宅壁低徊听，丝竹千秋尚绕梁。"
        },
        {
            "title": "已亥杂诗 283",
            "content": "曩将奄宅证淹中，肃肃微言謦欬逢。\r肯拓同文门畔石，古心突过汉朝松。"
        },
        {
            "title": "已亥杂诗 282",
            "content": "少为贱士抱弗宣，状为祠曹默益坚。\r议则不敢腰膝在，庑下一揖中夷然。"
        },
        {
            "title": "已亥杂诗 281",
            "content": "少年无福过阙里，中年著书复求仕。\r仕幸不成书幸成，乃敢斋祓告孔子。"
        },
        {
            "title": "已亥杂诗 280",
            "content": "昭代恩光日月高，丞彝十器比球刀。\r吉金打本千行在，敬拓思文冠所遭。"
        },
        {
            "title": "已亥杂诗 279",
            "content": "此身已坐在山泉，涓滴无由补大川。\r急报东方两星使，灵山吐溜为粮船。"
        },
        {
            "title": "已亥杂诗 278",
            "content": "阅历天花悟后身，为谁出定亦前因。\r一灯古店斋心坐，不似云屏梦里人。"
        },
        {
            "title": "已亥杂诗 277",
            "content": "客心今雨匿旧雨，江痕早潮收暮潮。\r新欢且问黄婆渡，影事休提白傅桥。"
        },
        {
            "title": "已亥杂诗 276",
            "content": "少年虽亦薄汤武，不薄秦皇与汉武。\r设想英雄垂暮日，温柔不住住何乡。"
        },
        {
            "title": "已亥杂诗 275",
            "content": "绝业名山幸早成，更何方法遣今生。\r从兹礼佛烧香罢，整顿全神注定卿。"
        },
        {
            "title": "已亥杂诗 274",
            "content": "明知此浦定重过，其奈尊前百感何。\r亦是今生未曾有，满襟清泪渡黄河。"
        },
        {
            "title": "已亥杂诗 273",
            "content": "欲求缥缈反幽深，悔杀前翻拂袖心。\r难学冥鸿不回首，长天飞过又遗音。"
        },
        {
            "title": "已亥杂诗 272",
            "content": "未济终焉心缥缈，百事翻从缺陷好。\r吟道夕阳山外山，古今谁免余情绕。"
        },
        {
            "title": "已亥杂诗 271",
            "content": "金釭花炉月如烟，空损秋闺一夜眠。\r报道妆成来送我，避卿先上木兰船。"
        },
        {
            "title": "已亥杂诗 270",
            "content": "身世闲商酒半醺，美人胸有北山文。\r平交百口悠悠辈，揖罢还期将相勋。"
        },
        {
            "title": "已亥杂诗 269",
            "content": "美人捭阖计仍频，我佩阴符亦可凭。\r绾就同心坚待辱，羽　山下是西陵。"
        },
        {
            "title": "已亥杂诗 268",
            "content": "万一天填恨海平，羽　安稳贮云英。\r仙山楼阁寻常事，兜率甘迟十劫生。"
        },
        {
            "title": "已亥杂诗 267",
            "content": "电笑何妨再一回，忽逢玉女谏书来。\r东王万八千骁尽，为报投壶乏箭才。"
        },
        {
            "title": "已亥杂诗 266",
            "content": "青鸟衔来双鲤鱼，自缄红泪请回车。\r六朝文体闲征遍，那有萧娘谢罪书。"
        },
        {
            "title": "已亥杂诗 265",
            "content": "美人才地太玲珑，我亦阴符满腹中。\r今日帘旌秋缥缈，长天飞去一秋鸿。"
        },
        {
            "title": "已亥杂诗 264",
            "content": "喜汝文无一笔平，坠侬五里雾中行。\r悲欢离合本如此，错怨蛾眉解用兵。"
        },
        {
            "title": "已亥杂诗 263",
            "content": "道蕴谈锋不落诠，耳根何福受清圆。\r自知语乏烟霞气，枉负才名三十年。"
        },
        {
            "title": "已亥杂诗 262",
            "content": "臣朔家原有细君，司香燕* 略知文。\r无须问我山中事，肯向花间领右君。"
        },
        {
            "title": "已亥杂诗 261",
            "content": "绝色呼他心未安，品题天女本来难。\r梅魂菊影商量遍，忍作人间花草看。"
        },
        {
            "title": "已亥杂诗 260",
            "content": "收拾风花倜荡诗，凌晨端坐一凝思。\r勉求玉体长生诀，留报金闺国士知。"
        },
        {
            "title": "已亥杂诗 259",
            "content": "酾江作醅亦不醉，倾河解渴亦不醒。\r我侬醉醒自有例，肯向渠侬侧耳听。"
        },
        {
            "title": "已亥杂诗 258",
            "content": "云英化水景光新，略似骖　缥缈身。\r一队画师齐敛手，只容心里貯秾春。"
        },
        {
            "title": "已亥杂诗 257",
            "content": "难凭肉眼识天人，恐是优曇偶现身。\r故遣相逢当五浊，不然谁信上仙沦。"
        },
        {
            "title": "已亥杂诗 256",
            "content": "一自天钟第一流，年来花草冷苏州。\r儿家心绪无人见，他日埋香要虎丘。"
        },
        {
            "title": "已亥杂诗 255",
            "content": "凤泊鸾飘别有愁，三生花草梦苏州。\r儿家门巷斜阳改，输与船娘住虎丘。"
        },
        {
            "title": "已亥杂诗 254",
            "content": "眉痕英绝语謖謖，指挥小婢带韬略。\r幸汝生逢清晏时，不然剑底桃花落。"
        },
        {
            "title": "已亥杂诗 253",
            "content": "玉树坚牢不病身，耻为娇喘与轻颦。\r天花岂用铃旙护，活色生香五百春。"
        },
        {
            "title": "已亥杂诗 252",
            "content": "风云才略已消磨，甘隶妆台伺眼波。\r为恐刘郎英气尽，卷帘梳洗望黄河。"
        },
        {
            "title": "已亥杂诗 251",
            "content": "盘堆霜实擘庭榴，红似相思绿似愁。\r今夕灵飞何甲子，上清斋设记心头。"
        },
        {
            "title": "已亥杂诗 250",
            "content": "去时栀子压犀簪，次第寒花掐到今。\r谁分江湖摇落后，小屏红烛话冬心。"
        },
        {
            "title": "已亥杂诗 248",
            "content": "小语精微沥耳圆，况聆珠玉泻如泉。\r一番心上温　过，明镜明朝定少年。"
        },
        {
            "title": "已亥杂诗 247",
            "content": "鹤背天风堕片言，能苏万古落花魂。\r征衫不渍寻常泪，此是平生未报恩。"
        },
        {
            "title": "已亥杂诗 246",
            "content": "对人才调若飞仙，词令聪华四座传。\r撑住东南金粉气，未须料理五湖船。"
        },
        {
            "title": "已亥杂诗 245",
            "content": "豆蔻芳温启瓠犀，伤心前度语重提。\r牡丹绝色三春暖，岂是梅花处士妻。"
        },
        {
            "title": "已亥杂诗 244",
            "content": "停帆预卜酒杯深，十日无须逆旅金。\r莫怨津梁为客久，天涯有弟话秋心。"
        },
        {
            "title": "已亥杂诗 243",
            "content": "怕听花间惜别词，伪留片语定来期。\r秦邮驿近江潮远，是剔银灯诅我时。"
        },
        {
            "title": "已亥杂诗 242",
            "content": "谁肯甘心薄幸名，南艤北驾怨三生。\r劳人只有空王谅，那向如花辨得明。"
        },
        {
            "title": "已亥杂诗 241",
            "content": "少年尊隐有高文，猿鹤真堪张一军。\r难向史家搜比例，商量出处到红裙。"
        },
        {
            "title": "已亥杂诗 240",
            "content": "濯罢鮫绡镜槛凉，无端重试午时妆。\r新诗急记销魂事，分与胭脂一掬汤。"
        },
        {
            "title": "已亥杂诗 239",
            "content": "阿咸从我十日游，遇管城子于虎丘。\r有笔可橐不可投，簪笔致身公与侯。"
        },
        {
            "title": "已亥杂诗 238",
            "content": "拟策孤筇避冶游，上方一塔俯清秋。\r太湖夜照山灵影，顽福甘心让虎丘。"
        },
        {
            "title": "已亥杂诗 237",
            "content": "杭州梅舌酸复甜，有笋名曰虎爪尖。\r芼以苏州小橄榄，可敌北方冬菘醃。"
        },
        {
            "title": "已亥杂诗 236",
            "content": "阻风无酒倍消魂，况是残秋岸柳髡。\r赖有阿咸情话好，一帆冷雨过娄门。"
        },
        {
            "title": "已亥杂诗 235",
            "content": "美人信有错刀投，不负张衡咏四愁。\rk 罢心香屡回顾，古时明月照杭州。"
        },
        {
            "title": "已亥杂诗 233",
            "content": "燕兰识字尚聪明，难遣当筵迟暮情。\r且莫空山听雨去，有人花底祝长生。"
        },
        {
            "title": "已亥杂诗 232",
            "content": "诗谶吾生信有之，预怜夜雨闭门时。\r三更忽轸哀鸿思，九月无襦淮水湄。"
        },
        {
            "title": "已亥杂诗 231",
            "content": "九流触手意纵横，极动当筵炳烛情。\r若使鲁戈真在手，斜阳只乞照书城。"
        },
        {
            "title": "已亥杂诗 230",
            "content": "二王只合为奴仆，何况唐碑八百通。\r欲与此铭分浩逸，北朝差许郑文公。"
        },
        {
            "title": "已亥杂诗 229",
            "content": "从今誓学六朝书，不肄山阴肄隐居。\r万古焦山一痕石，飞升有数此权舆。"
        },
        {
            "title": "已亥杂诗 249",
            "content": "何须宴罢始留髡，绛蜡床前款一尊。\r姊妹隔花催送客，尚拈罗带不开门。"
        },
        {
            "title": "已亥杂诗 228",
            "content": "复墅拓墅乞墅了，吾将北矣乃图南。\r无妻怕学林甫独，有子肯为王霸惭。"
        },
        {
            "title": "已亥杂诗 227",
            "content": "剩水残山意度深，平生几緉屐难寻。\r栽花郑重看花约，此是刘郎迟暮心。"
        },
        {
            "title": "已亥杂诗 234",
            "content": "连宵灯火宴秋堂，绝色秋花各断肠。\r又被北山猿鹤笑，五更浓挂一帆霜。"
        },
        {
            "title": "已亥杂诗 226",
            "content": "空观假观第一观，佛言世谛不可乱。\r人生宛有去来今，卧听檐花落秋半。"
        },
        {
            "title": "已亥杂诗 225",
            "content": "银烛秋堂独听心，隔帘谁报雨沉沉。\r明朝不许沿溪赏，已没溪桥一尺深。"
        },
        {
            "title": "已亥杂诗 224",
            "content": "莱菔生儿荠有孙，离批秋霰委黄昏。\r青松心事成无赖，只阅前山野烧痕。"
        },
        {
            "title": "已亥杂诗 223",
            "content": "似笑山人不到家，争将晚节尽情夸。\r三秋不陨芙蓉　，九月犹开窅窳花。"
        },
        {
            "title": "已亥杂诗 222",
            "content": "秋光明媚似春光，重九尊前草树香。\r可记前年宝藏寺，西山暮雨怨吴郎。"
        },
        {
            "title": "已亥杂诗 221",
            "content": "西墙枯树态纵横，奇古全凭一臂撑。\r烈士暮年宜学道，江关词赋笑兰成。"
        },
        {
            "title": "已亥杂诗 219",
            "content": "何肉周妻业并深，台宗古辙幸窥寻。\r偷闲颇异凡夫法，流水池塘一观心。"
        },
        {
            "title": "已亥杂诗 218",
            "content": "随身百轴字平安，身世无如屠钓宽。\r耻学赵家臣宰例，归来香火乞祠官。"
        },
        {
            "title": "已亥杂诗 217",
            "content": "回肠荡气感精灵，座客苍凉半酒醒。\r自别吴郎高咏减，珊瑚击碎有谁听。"
        },
        {
            "title": "已亥杂诗 216",
            "content": "瑰癖消审结习虚，一篇典宝古文无。\r金灯出土苔花碧，又照徐陵读汉书。"
        },
        {
            "title": "已亥杂诗 215",
            "content": "倘容我老半锄边，不要公卿寄奉钱。\r一事避君君匿笑，刘郎才气亦求田。"
        },
        {
            "title": "已亥杂诗 214",
            "content": "男儿解读韩愈诗，女儿好读姜夔词。\r一家倘许圆鸥梦，昼课男儿夜女儿。"
        },
        {
            "title": "已亥杂诗 213",
            "content": "此阁宜供天人师，檀香三尺博士为。\r阮公施香孰施字，徐公字似萧梁碑。"
        },
        {
            "title": "已亥杂诗 212",
            "content": "海西别墅吾息壤，羽　三重拾级上。\r明年俯看千树梅，飘飖亦是天际想。"
        },
        {
            "title": "已亥杂诗 211",
            "content": "万绿无人嘒一蝉，三层阁子俯秋烟。\r安排写集三千卷，料理看出五十年。"
        },
        {
            "title": "已亥杂诗 210",
            "content": "缱绻依人慧有余，长安俊物最推渠。\r故侯门第歌钟歇，犹办晨餐二寸鱼。"
        },
        {
            "title": "已亥杂诗 209",
            "content": "空山徙倚倦游身，梦见城西阆苑春。\r一骑传笺朱邸晚，临风递与缟衣人。"
        },
        {
            "title": "已亥杂诗 208",
            "content": "女墙百雉乱红酣，遗爱真同召伯甘。\r记得花阴文讌屡，十年春梦寺门南。"
        },
        {
            "title": "已亥杂诗 207",
            "content": "弱冠寻方数岁华，玲珑万玉嫭交加。\r难忘细雨红泥寺，湿透春裘倚此花。"
        },
        {
            "title": "已亥杂诗 206",
            "content": "不是南天无此花，北肥南瘦二分差。\r愿移北地胭脂社，来问南朝油壁车。"
        },
        {
            "title": "已亥杂诗 205",
            "content": "可惜天南无此花，丽情还比牡丹奢。\r难忘西掖归来早，赠与妆台满镜霞。"
        },
        {
            "title": "已亥杂诗 204",
            "content": "可惜天南无此花，腰身略似海塘斜。\r难忘槐市街南宅，小疏群芳稿一车。"
        },
        {
            "title": "已亥杂诗 203",
            "content": "君家先茔鄧尉侧，佳木生之杂绀碧。\r不看人间顷刻花，他年管领风云色。"
        },
        {
            "title": "已亥杂诗 202",
            "content": "料理空山颇费才，文心兼似画家来。\r矮茶密緻高松独，记取先生亲手栽。"
        },
        {
            "title": "已亥杂诗 201",
            "content": "此是春秋据乱作，昇平太平视松竹。\r何以功成文致之，携箫飞上羽　阁。"
        },
        {
            "title": "已亥杂诗 200",
            "content": "灵箫合贮此灵山，意思精微窈窕间。\r区壑无双人地称，我无拙笔到眉弯。"
        },
        {
            "title": "已亥杂诗 199",
            "content": "野冬修竹欲连天，苦费西邻买笋钱。\r此是商鞅垦土令，不同凿空误开边。"
        },
        {
            "title": "已亥杂诗 198",
            "content": "草创江东署羽陵，异书奇石小崚.。\r十年松竹谁留守？南渡飞扬是中兴。"
        },
        {
            "title": "已亥杂诗 197",
            "content": "一百八下西溪钟，一十三度溪花红。\r是恩是怨无性相，冥祥记里魂朦胧。"
        },
        {
            "title": "已亥杂诗 195",
            "content": "天将何福予蛾眉，生死湖山全盛时。\r冰雪无痕灵气香，女仙不赋降坛诗。"
        },
        {
            "title": "已亥杂诗 194",
            "content": "女儿魂魄完复完，湖山秀气还复还。\r炉香瓶卉践复残，他生重见艰复艰。"
        },
        {
            "title": "已亥杂诗 193",
            "content": "小婢口齿蛮复蛮，秋衫红泪潸复潸。\r眉痕约略弯复弯，婢如夫人难复难。"
        },
        {
            "title": "已亥杂诗 192",
            "content": "花神祠与水仙祠，欲订源流愧未知。\r但向西泠添石刻，骈文撰出女郎碑。"
        },
        {
            "title": "已亥杂诗 191",
            "content": "蟠夔小印镂珊瑚，小字高华出汉书。\r原是狂生漫题赠，六朝碑例合镌无。"
        },
        {
            "title": "已亥杂诗 196",
            "content": "一十三度溪花红，一百八下西溪钟。\r卿家沧桑卿命短，渠侬不关关我侬。"
        },
        {
            "title": "已亥杂诗 190",
            "content": "昔年诗卷驻精魂，强续狂游拭涕痕。\r拉得藕花衫子婢，篮舆仍出涌金门。"
        },
        {
            "title": "已亥杂诗 189",
            "content": "残绒堆积绣窗间，慧婢商量赠指环。\r但乞崔徽遗像去，重摹一帧供秋山。"
        },
        {
            "title": "已亥杂诗 188",
            "content": "杭州风俗闹兰盆，绿蜡金炉梵唱繁。\r我说天台三字偈，胜娘膜拜礼沙门。"
        },
        {
            "title": "已亥杂诗 187",
            "content": "云英未嫁损华年，心绪曾凭阿母传。\r偿得三生幽怨否，许侬亲对玉棺眠。"
        },
        {
            "title": "已亥杂诗 186",
            "content": "阿娘重见话遗徽，病骨前秋盼我归。\r欲寄无因今补赠，汗巾钞袋枕头衣。"
        },
        {
            "title": "已亥杂诗 185",
            "content": "娇小温柔播六亲，兰姨琼姊各沾巾。\r九泉肯受狂生誉，艺是针神貌洛神。"
        },
        {
            "title": "已亥杂诗 184",
            "content": "小楼青对凤凰山，山影低徊黛影间。\r今日当窗一奁镜，空王来证鬓丝班。"
        },
        {
            "title": "已亥杂诗 183",
            "content": "拊心消息过江淮，红泪淋浪避客揩。\r千古知言汉武帝，人难再得始为佳。"
        },
        {
            "title": "已亥杂诗 182",
            "content": "秋风张翰计蹉跎，红豆年年掷逝波。\r误我归期知几许，蟾圆十一度无多。"
        },
        {
            "title": "已亥杂诗 181",
            "content": "惠逆同门复同藪，谋臧不臧视朋友。\r我兹怦然谋乃心，君已砉然脱诸口。"
        },
        {
            "title": "已亥杂诗 180",
            "content": "科名掌故百年知，海岛畴人奉大师。\r如此奇才终一令，蠹鱼零落我归时。"
        },
        {
            "title": "已亥杂诗 179",
            "content": "吴郎与我不相识，我识吴郎拂画看。\r此外若容添一语，含元殿里觅长安。"
        },
        {
            "title": "已亥杂诗 178",
            "content": "儿谈梵夹婢谈兵，消息都防老父惊。\r赖是摇鞭吟好句，流传乡里只诗名。"
        },
        {
            "title": "已亥杂诗 177",
            "content": "藏书藏帖两高人，目录流传四十年。\r师友凋徂心力倦，羽　一记亦荆榛。"
        },
        {
            "title": "已亥杂诗 176",
            "content": "俎脍飞沉竹肉喧，侍郎十日敞清尊。\r东南不可无斯乐，濡笔亲题第四园。"
        },
        {
            "title": "已亥杂诗 175",
            "content": "琼林何不积缗钱，物自低昂人自变。\r我与徐公筹到此，朱提山竭异无权。"
        },
        {
            "title": "已亥杂诗 174",
            "content": "志乘英灵琐屑求，岂其落笔定阳秋。\r百年子姓殷勤意，忍说挑灯为应酬。"
        },
        {
            "title": "已亥杂诗 173",
            "content": "碧涧重来荐一毛，杉柟喜比往时高。\r故人地下仍相护，驱逐狐狸赖尔曹。"
        },
        {
            "title": "已亥杂诗 172",
            "content": "书梦亚驼告有意，明年三月猰貐死。\r大神羹枭殄枭子，焚香敬告少昊氏。"
        },
        {
            "title": "已亥杂诗 171",
            "content": "猰貐猰貐厉牙齿，求覆我祖十世祀。\r我请于帝诅于鬼，亚驼巫阳莅鸡豕。"
        },
        {
            "title": "已亥杂诗 170",
            "content": "少年哀乐过于人，歌泣无端字字真。\r既壮周旋杂痴黠，童心来复梦中身。"
        },
        {
            "title": "已亥杂诗 168",
            "content": "闭门三日了何事，题图祝寿谀人诗。\r双文单笔记序偈，突笔幸趁酒热时。"
        },
        {
            "title": "已亥杂诗 167",
            "content": "曩向真州订古文，飞龙滂熹折纷纭。\r经生家法从来异，拓本模糊且饷君。"
        },
        {
            "title": "已亥杂诗 166",
            "content": "震旦狂禅沸不支，一灯慧命续如丝。\r灵山未歇宗风歇，已过庞家日眚时。"
        },
        {
            "title": "已亥杂诗 165",
            "content": "我言送客非佛事，师言不送非佛智。\r双照送是不送是，金光大地乔松寺。"
        },
        {
            "title": "已亥杂诗 169",
            "content": "劘之道义拯之难，赏我出处好我书。\r史公副墨问姓氏，屈指首寄虬髯吴。"
        },
        {
            "title": "已亥杂诗 164",
            "content": "醰醰诸老惬瞻衣，父齿随行亦未稀。\r各有清名闻海内，春来各自典朝衣。"
        },
        {
            "title": "已亥杂诗 163",
            "content": "与吾同祖砚北者，仁愿如兄壮岁亡。\r从此与谁谈古处，马婆巷外立斜阳。"
        },
        {
            "title": "已亥杂诗 162",
            "content": "振绮堂中万轴书，乾嘉九野有谁如。\r季方玉粹元方死，握手城东问蠹鱼。"
        },
        {
            "title": "已亥杂诗 161",
            "content": "如何从假入空法，君亦莫问我莫答。\r若有自性互不成，互不成者谁佛刹。"
        },
        {
            "title": "已亥杂诗 160",
            "content": "眼前石屋著书象，三世十方齐现身。\r各搦著书一枝笔，各有洞天石屋春。"
        },
        {
            "title": "已亥杂诗 159",
            "content": "乡国论文集古欢，幽人三五薜蘿看。\r从知阆苑桃花色，不及溪松耐岁寒。"
        },
        {
            "title": "已亥杂诗 158",
            "content": "灵鹫高华夜吐云，山凹指点旧家坟。\r千秋名教吾谁愧，愧读羲之誓墓文。"
        },
        {
            "title": "已亥杂诗 157",
            "content": "问我清游何日最，木樨风外等秋潮。\r忽有故人心上过，乃是虹生与子潇。"
        },
        {
            "title": "已亥杂诗 156",
            "content": "家住钱塘四百春，匪将门阀傲江滨。\r一州典故闲征遍，撰杖观涛得几人。"
        },
        {
            "title": "已亥杂诗 154",
            "content": "高秋那得吴虹生，成轺西子湖边行。\r一丘一壑我前导，重话东华送我情。"
        },
        {
            "title": "已亥杂诗 153",
            "content": "亲朋岁月个萧闲，情话缠绵礼数删。\r喜尽东华尘土否，一秋十日九湖山。"
        },
        {
            "title": "已亥杂诗 152",
            "content": "浙东虽秀太轻孱，北地雄奇或犷顽。\r踏遍中华窥两戎，无双毕竟是家山。"
        },
        {
            "title": "已亥杂诗 151",
            "content": "小别湖山劫外天，生还如证第三禅。\r台宗晤后无来去，人道苍茫十四年。"
        },
        {
            "title": "已亥杂诗 150",
            "content": "里门风俗尚敦庞，年少争为齿德降。\r桑梓温恭名教始，天涯何处不家江。"
        },
        {
            "title": "已亥杂诗 155",
            "content": "除却虹生忆黄子，曝衣忽见黄罗衫。\r文章风谊细评度，岭南何减江之南。"
        },
        {
            "title": "已亥杂诗 149",
            "content": "只将愧汗湿莱衣，毁极堂堂岁月迟。\r世事沧桑心事定，此生一跌莫全非。"
        },
        {
            "title": "已亥杂诗 148",
            "content": "一脉灵长四叶貂，谈经门祚郁岧嶤。\r儒林几见传苗裔，此伏高邮冠本朝。"
        },
        {
            "title": "已亥杂诗 147",
            "content": "道场[香奄][香曷]雨花天，长水宗风在目前。\r一任揀机参活句，莫将文字换狂禅。"
        },
        {
            "title": "已亥杂诗 146",
            "content": "有明像法披猖后，荷担如来两尊宿。\r龙树马鸣齐现身，我闻大地狮子吼。"
        },
        {
            "title": "已亥杂诗 145",
            "content": "径山一疏吼寰中，野烧苍凉悼达公。\r何处复求龙象力，金光明照浙西东。"
        },
        {
            "title": "已亥杂诗 144",
            "content": "天教梼杌降家门，骨肉荆榛不可论。\r赖是本支调护力，若敖不馁怙深恩。"
        },
        {
            "title": "已亥杂诗 143",
            "content": "温良阿者泪涟涟，能说吾家六十年。\r见面恍疑悲母在，报恩祝乳后昆贤。"
        },
        {
            "title": "已亥杂诗 142",
            "content": "少年哀艳杂雄奇，暮气颓唐不自知。\r哭过支硎山下路，重钞梅冶一奁诗。"
        },
        {
            "title": "已亥杂诗 141",
            "content": "铁师讲经门径仄，铁诗念佛颇得力。\r似师毕竟胜狂禅，师今遟我莲花国。"
        },
        {
            "title": "已亥杂诗 140",
            "content": "太湖七十溇为墟，三泖圆斜各有初。\r耻与蛟龙竟升斗，一编聊献郏侨书。"
        },
        {
            "title": "已亥杂诗 139",
            "content": "玉立长身宋广文，常州重到忽思君。\r遥怜屈贾英灵地，朴学奇才张一军。"
        },
        {
            "title": "已亥杂诗 138",
            "content": "今日闲愁为洞庭，茶花凝想吐芳馨。\r山人生死无消息，梦断查湾一角青。"
        },
        {
            "title": "已亥杂诗 137",
            "content": "故人有子尚饘粥，抱君等身大著作。\r刘向而后此大宗，岂同陈晁竟目录。"
        },
        {
            "title": "已亥杂诗 136",
            "content": "万卷书生飒爽来，梦中喜极故人回。\r湖山旷劫三吴地，何日重生此霸才。"
        },
        {
            "title": "已亥杂诗 135",
            "content": "偶赋凌云偶倦飞，偶然闲慕遂初衣。\r偶逢锦瑟家人问，便说寻春为汝归。"
        },
        {
            "title": "已亥杂诗 134",
            "content": "五十一人忽少三，我闻陨涕江之南。\r箧中都有旧墨迹，从此袭以玫瑰函。"
        },
        {
            "title": "已亥杂诗 133",
            "content": "过江籍甚颜光禄，又作山中老树看。\r赖是元龙楼百尺，雄谈夜半斗牛寒。"
        },
        {
            "title": "已亥杂诗 132",
            "content": "将左晨星一炬存，鱼龙光怪百千吞。\r迢迢望气中原夜，又有湛卢剑倚门。"
        },
        {
            "title": "已亥杂诗 131",
            "content": "陶潜磊落性情温，冥报因他一饭恩。\r颇觉少陵诗吻薄，但言朝叩富儿门。"
        },
        {
            "title": "已亥杂诗 129",
            "content": "陶潜诗喜说荆轲，想见停云发浩歌。\r吟到恩仇心事涌，江湖侠骨恐无多。"
        },
        {
            "title": "已亥杂诗 127",
            "content": "汉代神仙玉作堂，六朝文苑李男香。\r过江子弟倾风采，放学归来祀卫郎。"
        },
        {
            "title": "已亥杂诗 126",
            "content": "不容儿辈妄谈兵，镇物何妨一矫情。\r别有狂言谢时望：东山妓即是苍生。"
        },
        {
            "title": "已亥杂诗 125",
            "content": "九州生气恃风雷，万马齐喑究可哀。\r我劝天公重抖擞，不拘一格降人才。"
        },
        {
            "title": "已亥杂诗 124",
            "content": "残客津梁握手欷，多君郑重问乌衣。\r故家自怨风流歇，肯骂无情燕子飞。"
        },
        {
            "title": "已亥杂诗 123",
            "content": "不论盐铁不筹河，独倚东南涕泪多。\r国赋三升民一斗，屠牛那不胜栽禾。"
        },
        {
            "title": "已亥杂诗 122",
            "content": "六朝古黛梦中衡，无福秦淮放棹行。\r想见钟山两才子，词锋落月互纵横。"
        },
        {
            "title": "已亥杂诗 121",
            "content": "荒青无缝种交加，月费牛溲定几车。\r只是场师消遣法，不求秋实不看花。"
        },
        {
            "title": "已亥杂诗 120",
            "content": "促柱危弦太觉孤，琴边倦眼眄平芜。\r香兰自判前因误，生不当门也被除。"
        },
        {
            "title": "已亥杂诗 119",
            "content": "作赋曾闻纸贵夸，谁令此纸遍京华。\r不行官钞行私钞，名目何人饷史家。"
        },
        {
            "title": "已亥杂诗 118",
            "content": "麟趾褭蹄式可寻，何须番舶献其琛。\r汉家平淮书难续，且仿齐梁铸饼金。"
        },
        {
            "title": "已亥杂诗 117",
            "content": "姬姜古妆不如市，赵女轻盈躡锐屐。\r侯王宗庙求元妃，徽音岂在纤厥趾。"
        },
        {
            "title": "已亥杂诗 116",
            "content": "中年才子躭丝竹，俭岁高人厌薜蘿。\r两种情怀皆可谅，阳秋贬笔未宜多。"
        },
        {
            "title": "已亥杂诗 115",
            "content": "荷衣说艺斗心兵，前辈须眉照座清。\r收拾遗闻归一派，百年终恃小门生。"
        },
        {
            "title": "已亥杂诗 114",
            "content": "诗人瓶水与謨觞，郁怒清深两擅场。\r如此高才胜高第，头衔追赠薄三唐。"
        },
        {
            "title": "已亥杂诗 113",
            "content": "公子有德宜置诸，有德公子毋忘诸。\r我方乞  忽诵此，箴铭磊落肝脾虚。"
        },
        {
            "title": "已亥杂诗 112",
            "content": "七里虹桥腐草腥，歌钟词赋两飘零。\r不随天市为消长，文字光芒聚德星。"
        },
        {
            "title": "已亥杂诗 111",
            "content": "家公旧治我曾游，只晓梅邨与凤洲。\r收拾遗文浩无涘，东南一部小阳秋。"
        },
        {
            "title": "已亥杂诗 110",
            "content": "蜀冈一老抱哀弦，阅尽词场意惘然。\r绝似琵琶天宝后，江南重遇李龟年。"
        },
        {
            "title": "已亥杂诗 108",
            "content": "六月十五别甘泉，是夕丹徒风打船。\r风定月出半江白，江上女郎眠未眠。"
        },
        {
            "title": "已亥杂诗 107",
            "content": "少年揽辔澄清意，倦矣应怜缩手时。\r今日不挥闲涕泪，渡江只怨别蛾眉。"
        },
        {
            "title": "已亥杂诗 106",
            "content": "西来白浪打旌旗，万舶安危总未知。\r寄语瞿塘江上贾，收帆好趁顺风时。"
        },
        {
            "title": "已亥杂诗 105",
            "content": "生还重喜酹金焦，江上骚魂亦可招。\r隔岸故人如未死，清樽读曲是明朝。"
        },
        {
            "title": "已亥杂诗 104",
            "content": "河汾房杜有人疑，名位千秋处士卑。\r一事平生无齮齕，但开风气不为师。"
        },
        {
            "title": "已亥杂诗 103",
            "content": "梨园爨本募谁修，亦是风花一代愁。\r我替尊前深惋惜，文人珠玉女儿喉。"
        },
        {
            "title": "已亥杂诗 102",
            "content": "网罗文献吾倦矣，选色谈空习性存。\r江淮狂生知我者，绿  百字铭其言。"
        },
        {
            "title": "已亥杂诗 101",
            "content": "美人才调信纵横，我亦当筳拜盛名。\r一笑劝君输一著，非将此骨媚公卿。"
        },
        {
            "title": "已亥杂诗 100",
            "content": "坐我三熏三沐之，悬崖撒手别卿时。\r不留后约将人误，笑指河阳镜里丝。"
        },
        {
            "title": "已亥杂诗 99",
            "content": "能令公愠公复喜，扬州女儿名小云。\r初弦相见上弦别，不曾题满杏黄裙。"
        },
        {
            "title": "已亥杂诗 98",
            "content": "一言恩重降云霄，魔劫成尘感不销。\r未免初禅怯花影，梦回持偈谢灵箫。"
        },
        {
            "title": "已亥杂诗 97",
            "content": "天花拂袂著难销，始愧声闻力未超。\r青史他年烦点染，定功四纪遇灵箫。"
        },
        {
            "title": "已亥杂诗 96",
            "content": "少年击剑更吹箫，剑气箫心一例消。\r谁分苍凉归棹后，万千哀乐聚今朝。"
        },
        {
            "title": "已亥杂诗 95",
            "content": "大宇东南久寂寥，甄陀罗出一枝箫。\r箫声容与渡淮去，怀上魂须七日招。"
        },
        {
            "title": "已亥杂诗 94",
            "content": "黄金脱手赠椎埋，屠狗无悰百计乖。\r侥幸故人仍满眼，猖狂乞食过江淮。"
        },
        {
            "title": "已亥杂诗 93",
            "content": "金銮并砚走龙蛇，无分同探阆苑花。\r十一年来春梦冷，南游且吃玉川茶。"
        },
        {
            "title": "已亥杂诗 92",
            "content": "不容水部赋清愁，新拥牙旗拜列侯。\r我替梅花深颂祷，明年何逊守扬州。"
        },
        {
            "title": "已亥杂诗 91",
            "content": "北俊南孊气不同，少能炙轂老能聪。\r可知销尽劳生骨，即在方言两卷中。"
        },
        {
            "title": "已亥杂诗 90",
            "content": "过百由旬烟水长，释迦老子怨津梁。\r声闻闭眼三千劫，悔慕人天大法王。"
        },
        {
            "title": "已亥杂诗 89",
            "content": "学羿居然有羿风，千秋何可议逢蒙。\r绝怜羿道无消息，第一亲彎射羿功。"
        },
        {
            "title": "已亥杂诗 88",
            "content": "河干劳问又江干，恩怨他时邸报看。\r怪道乌台牙放早，几人怒马出长安。"
        },
        {
            "title": "已亥杂诗 87",
            "content": "故人横海拜将军，侧立南天未蕆勋。\r我有阴符三百字，蜡丸难寄惜雄文。"
        },
        {
            "title": "已亥杂诗 86",
            "content": "鬼灯对对散秋萤，落魄参军泪眼荧。\r何不专城花县去，春眠寒食未曾醒。"
        },
        {
            "title": "已亥杂诗 85",
            "content": "津梁条约遍南东，谁遣藏春深塢逢。\r不枉人呼莲幕客，碧纱幮护阿芙蓉。"
        },
        {
            "title": "已亥杂诗 84",
            "content": "白面儒冠已问津，生涯只羡五侯宾。\r萧萧黄叶空村畔，可有拥书闭户人。"
        },
        {
            "title": "已亥杂诗 83",
            "content": "只筹一缆十夫多，细算千艘渡此河。\r我亦曾穈太仓粟，夜闻邪许泪滂沱。"
        },
        {
            "title": "已亥杂诗 82",
            "content": "龙树灵根派别三，家家楖栗不能担。\r我书唤作三桠记，六祖天台共一龛。"
        },
        {
            "title": "已亥杂诗 81",
            "content": "历劫如何报佛恩，尘尘文字以为门。\r遥知法会灵山在，八部天龙礼我言。"
        },
        {
            "title": "已亥杂诗 80",
            "content": "夜思师友泪滂沱，光影犹存急网罗。\r言行较详官阀略，报恩如此疚心多。"
        },
        {
            "title": "已亥杂诗 79",
            "content": "手扪千轴古琅玕，笃信男儿识字难。\r悔向侯王作宾客，廿篇鸿烈赠刘安。"
        },
        {
            "title": "已亥杂诗 77",
            "content": "厚重虚怀见古风，车裀五度照门东。\r我焚文字公焚疏，补纪交情为纪公。"
        },
        {
            "title": "已亥杂诗 76",
            "content": "文章合有老波澜，莫作鄱阳夹漈看。\r五十年中言定验，苍茫六合此微官。"
        },
        {
            "title": "已亥杂诗 75",
            "content": "不能古雅不幽灵，气体难跻作者庭。\r毁杀流传遗下女，自障纨扇过旗亭。"
        },
        {
            "title": "已亥杂诗 74",
            "content": "登乙科则亡姓氏，官七品则亡姓氏。\r夜奠三十九布衣，秋灯忽吐苍虹气。"
        },
        {
            "title": "已亥杂诗 73",
            "content": "奇气一纵不可阖，此是借琐耗奇法。\r奇则耗矣琐未休，眼前胪列成五岳。"
        },
        {
            "title": "已亥杂诗 72",
            "content": "少年薄录睨千秋，过目云烟浩不收。\r一任汤汤淪泗水，九金万祀属成周。"
        },
        {
            "title": "已亥杂诗 71",
            "content": "剔彼高山大川字，薄我玉箧金扃中。\r从此九州不光怪，羽陵夜色春熊熊。"
        },
        {
            "title": "已亥杂诗 70",
            "content": "麟经断烂炎刘始，幸有兰台聚祕文。\r解道何休逊班固，眼前同志只朱云。"
        },
        {
            "title": "已亥杂诗 69",
            "content": "吾祖平生好孟坚，丹黄郑重万珠圆。\r不才窃比刘公是，请肄班香再十年。"
        },
        {
            "title": "已亥杂诗 68",
            "content": "北游不至独石口，东游不至卢龙关。\r此记游耳非著作，马蹄蹀躞书生孱，"
        },
        {
            "title": "已亥杂诗 78",
            "content": "狂禅辟尽礼天台，棹臂琉璃屏上回。\r不是瓶笙花影夕，鳩摩枉译此经来。"
        },
        {
            "title": "已亥杂诗 67",
            "content": "十仞书仓郁且深，为夸目录散黄金。\r吴回一怒知天意，无复龙威禹穴心。"
        },
        {
            "title": "已亥杂诗 66",
            "content": "西京别火位非高，薄有遗闻琐且劳。\r只算初识镜背字，敢陈法物诂球刀。"
        },
        {
            "title": "已亥杂诗 65",
            "content": "文侯官冕听高歌，少作精严故不磨。\r诗渐凡庸人可想，侧身天地我蹉跎。"
        },
        {
            "title": "已亥杂诗 64",
            "content": "熙朝仕版快茹征，五倍金元十倍明。\r扬扢千秋儒者事，汉官仪后一书成。"
        },
        {
            "title": "已亥杂诗 63",
            "content": "经有家法夙所重，诗无远诂独不用。\r我心即是四始心，泬寥再发姬公梦。"
        },
        {
            "title": "已亥杂诗 62",
            "content": "古人制字鬼神泣，后人识字百忧集。\r我不畏鬼复不忧，灵文夜补秋灯碧。"
        },
        {
            "title": "已亥杂诗 60",
            "content": "华年心力九分殚，泪渍蟫鱼死不干。\r此事千秋无我席，毅然一炬为归安。"
        },
        {
            "title": "已亥杂诗 59",
            "content": "端门授命有云礽，一脉微言我敬承。\r宿草敢祧刘礼部，东海绝学在毘陵。"
        },
        {
            "title": "已亥杂诗 58",
            "content": "张杜西京说外家，斯文吾述段金沙。\r导河积石归东海，一字源流奠万譁。"
        },
        {
            "title": "已亥杂诗 56",
            "content": "孔壁微茫坠绪穷，笙歌绛帐启宗风。\r至今守定东京本，两庑如何阙马融。"
        },
        {
            "title": "已亥杂诗 57",
            "content": "姬周史统太销沈，况复炎刘古学喑。\r崛起有人扶左氏，千秋功罪总刘歆。"
        },
        {
            "title": "已亥杂诗 55",
            "content": "手校斜方百叶图，官书似此古今无。\r只今绝学真成绝，册府苍凉六幕孤。"
        },
        {
            "title": "已亥杂诗 53",
            "content": "半生中外小迴翔，樗丑翻成恋太阳。\r挥手唐朝八司马，头衔老署退锋郎。"
        },
        {
            "title": "已亥杂诗 52",
            "content": "齿如编贝汉东方，不学咿嚘況对扬。\r屋瓦自惊天自笑，丹毫圆折露华瀼。"
        },
        {
            "title": "已亥杂诗 54",
            "content": "科以人重科益重，人以科传人可知。\r本朝四十九科矣，搜集科名意在斯。"
        },
        {
            "title": "已亥杂诗 51",
            "content": "客星? ? 照天潢，许署头衔著作郎。\r翠墨未干仙字蚀，云烟半榻掖门旁。"
        },
        {
            "title": "已亥杂诗 50",
            "content": "千言只作卑之论，敢以虚怀测上公。\r若问汉朝诸配享，少牢乞附孙叔通。"
        },
        {
            "title": "已亥杂诗 49",
            "content": "东华飞辩少年时，伐鼓撞钟海内知。\r牍尾但书臣向校，头衔不称閷其词。"
        },
        {
            "title": "已亥杂诗 48",
            "content": "万事源头必正名，非同综核汉公卿。\r时流不沮狂生议，侧立东华儜佩声。"
        },
        {
            "title": "已亥杂诗 47",
            "content": "终贾华年气不平，官书许读兴纵横。\r荷衣便识西华路，至竟虫鱼了一生。"
        },
        {
            "title": "已亥杂诗 46",
            "content": "彤墀小立缀鹓鸾，金碧初阳当画看。\r一队佽飞争识我，健儿身手此文官。"
        },
        {
            "title": "已亥杂诗 45",
            "content": "眼前二万里风雷，飞出胸中不费才。\r枉破期门佽飞胆，至今骇道遇仙回。"
        },
        {
            "title": "已亥杂诗 61",
            "content": "轩后孤虚纵莫寻，汉官戊己两言深。\r著书不为丹铅误，中有风雷老将心。"
        },
        {
            "title": "已亥杂诗 44",
            "content": "毫霜掷罢倚天寒，任作淋漓淡墨看。\r何敢自矜医国手，药方只贩古时丹。"
        },
        {
            "title": "已亥杂诗 43",
            "content": "联步朝天笑语馨，佩声耳畔尚泠泠。\r遥知下界觇乾象，此夕银潢少客星。"
        },
        {
            "title": "已亥杂诗 42",
            "content": "夹袋搜罗海内空，人才毕竟恃宗工。\r笥河寂寂覃谿死，此席今时定属公。"
        },
        {
            "title": "已亥杂诗 41",
            "content": "子云识字似相如，记得前年隔巷居。\r忙杀奚童传搨本，一行翠墨一封书。"
        },
        {
            "title": "已亥杂诗 40",
            "content": "北方学者君第一，江左所闻君毕闻。\r土厚水深词气重，烦君他日定吾文。"
        },
        {
            "title": "已亥杂诗 38",
            "content": "五十一人皆好我，八公送别益情亲。\r他年卧听除书罢，冉冉修名独伤神。"
        },
        {
            "title": "已亥杂诗 37",
            "content": "三十年华四牡腓，每谈宦辙壮怀飞。\r樽前第一倾心听，兕甲楼船海外归。"
        },
        {
            "title": "已亥杂诗 36",
            "content": "多君媕雅数论心，文字缘同骨肉深。\r别有樽前挥涕语，英雄迟暮感黄金。"
        },
        {
            "title": "已亥杂诗 34",
            "content": "猛龙当年入海初，婆娑曾否有仓佉。\r祇今旷劫重生后，尚识人间七体书。"
        },
        {
            "title": "已亥杂诗 32",
            "content": "何郎才调本孪生，不据文家为弟兄。\r嗜好毕同星命异，大郎尤贵二郎清。"
        },
        {
            "title": "已亥杂诗 31",
            "content": "本朝闽学自有派，文字醰醰多古情。\r新识晋江陈户部，谈经颇似李文贞。"
        },
        {
            "title": "已亥杂诗 30",
            "content": "事事相同古所难，如鹣如鲽在长安。\r从今两戒河山外，各逮而孙盟不寒。"
        },
        {
            "title": "已亥杂诗 29",
            "content": "觥觥益阳风骨奇，壮年自定千首诗。\r勇于自信故英绝，胜彼优孟俯仰为。"
        },
        {
            "title": "已亥杂诗 28",
            "content": "不是逢人苦誉君，亦狂亦侠亦温文。\r照人胆似秦时月，送我情如岭上云。"
        },
        {
            "title": "已亥杂诗 27",
            "content": "秀出天南笔一支，为官风骨称其诗。\r野棠花落城隅晚，各记春骢恋縶时。"
        },
        {
            "title": "已亥杂诗 26",
            "content": "逝矣斑骓罥落花，前村茅店即吾家。\r小桥报有人痴立，泪泼春帘一饼茶。"
        },
        {
            "title": "已亥杂诗 25",
            "content": "椎埋三辅饱于鹰，薛下人家六万增。\r半与城门充校尉，谁将斜谷械阳陵。"
        },
        {
            "title": "已亥杂诗 24",
            "content": "谁肯栽培木一章，黄泥亭子白茅堂。\r新蒲新柳三年大，便与儿孙作屋梁。"
        },
        {
            "title": "已亥杂诗 35",
            "content": "丱角春明入塾年，丈人摩我道崭然。\r恍从魏晋纷纭后，为溯黄农浩渺前。"
        },
        {
            "title": "已亥杂诗 23",
            "content": "荒村有客抱蠹鱼，万一谈经引到渠。\r终胜秋燐无姓氏，沙涡门外五尚书。"
        },
        {
            "title": "已亥杂诗 39",
            "content": "朝借一经覆以簦，暮还一经龛已灯。\r龙华相见再相谢，借经功德龙泉僧。"
        },
        {
            "title": "已亥杂诗 22",
            "content": "车中三观夕惕若，七岁灵文电熠若。\r忏摩重起耳提若，三普贯珠累累若。"
        },
        {
            "title": "已亥杂诗 21",
            "content": "满拟新桑遍冀州，重来不见绿云稠。\r书生挟策成何济，付与维南织女愁。"
        },
        {
            "title": "已亥杂诗 20",
            "content": "消息闲凭曲艺看，考工文字太叢残。\r五都黍尺无人校，抢攘廛间一饱难。"
        },
        {
            "title": "已亥杂诗 19",
            "content": "卿筹烂熟我筹之，我有忠言质幻师。\r观理自难观势易，弹丸垒到十枚时。"
        },
        {
            "title": "已亥杂诗 18",
            "content": "词家从不觅知音，累汝千回带泪吟。\r惹得尔翁怀抱恶，小桥独立惨归心。"
        },
        {
            "title": "已亥杂诗 17",
            "content": "金门缥缈廿年身，悔向云中露一鳞。\r终古汉家狂执戟，谁疑臣朔是星辰。"
        },
        {
            "title": "已亥杂诗 16",
            "content": "弃妇丁宁嘱小姑，姑恩莫负百年劬。\r米盐种种家常话，泪湿红裙未绝裾。"
        },
        {
            "title": "已亥杂诗 15",
            "content": "许身何必定夔皋，简要清通已足豪。\r读到嬴刘伤骨事，误渠毕竟是锥刀。"
        },
        {
            "title": "已亥杂诗 14",
            "content": "颓波难挽挽颓心，壮岁曾为九牧箴。\r钟簴苍凉行色晚，狂言重起廿年喑。"
        },
        {
            "title": "已亥杂诗 13",
            "content": "出事公卿溯戊寅，云烟万态马蹄湮。\r当年筮仕还嫌晚，已哭同朝三百人。"
        },
        {
            "title": "已亥杂诗 12",
            "content": "掌故罗胸是国恩，小胥脱腕万言存。\r他年金匮如收采，来叩空山夜雨门。"
        },
        {
            "title": "已亥杂诗 11",
            "content": "祖父头衔旧熲光，祠曹我亦试为郎。\r君恩够向渔樵说，篆墓何须百字长。"
        },
        {
            "title": "已亥杂诗 10",
            "content": "进退雍容史上难，忽收古泪出长安。\r百年綦辙低徊遍，忍作空桑三宿看。"
        },
        {
            "title": "已亥杂诗 9",
            "content": "翠微山在柘潭侧，此山有情惨难别。\r薜荔风号义士魂，燕支土蚀佳人骨。"
        },
        {
            "title": "已亥杂诗 8",
            "content": "太行一脉走蝹蜿，莽莽畿西虎气蹲。\r送我摇鞭竟东去，此山不语看中原。"
        },
        {
            "title": "已亥杂诗 7",
            "content": "廉锷非关上帝才，百年淬厉电光开。\r先生宦后雄谈减，悄向龙泉祝一回。"
        },
        {
            "title": "已亥杂诗 33",
            "content": "少慕颜曾管乐非，胸中海岳梦中飞。\r近来不信长安隘，城曲深藏此布衣。"
        },
        {
            "title": "已亥杂诗 6",
            "content": "亦曾橐笔侍銮坡，午夜天风伴玉珂。\r欲浣春衣仍护惜，乾清门外露痕多。"
        },
        {
            "title": "已亥杂诗 5",
            "content": "浩荡离愁白日斜，吟鞭东指即天涯。\r落红不是无情物，化作春泥更护花。"
        },
        {
            "title": "已亥杂诗 4",
            "content": "此去东山又北山，镜中强半尚红颜。\r白云出处从无例，独往人间竟独还。"
        },
        {
            "title": "已亥杂诗 3",
            "content": "罡风力大簸春魂，虎豹沈沈卧九阍。\r终是落花心绪好，平生默感玉皇恩。"
        },
        {
            "title": "已亥杂诗 2",
            "content": "我马玄黄盼日曛，关河不窘故将军。\r百年心事归平淡，删尽蛾眉惜誓文。"
        },
        {
            "title": "已亥杂诗 1",
            "content": "著书何似观心贤？不奈巵言夜涌泉。\r百卷书成南渡后，先生续集再编年。"
        },
        {
            "title": "辛巳除夕与彭同年同宿道观中，彭出平生诗，",
            "content": "读之竟夜，遂书卷尾\r\r亦是三生影，同听一杵钟。\r挑灯人海外，拔剑梦魂中。\r雪色惮恩怨，诗声破苦空。\r明朝客盈座，谁言去年踪。"
        },
        {
            "title": "海棠",
            "content": "黄金华发两飘萧，六九童心尚未消。\r\n化起海红帘底月，西厢花影怒广潮。"
        },
        {
            "title": "吴山人文徵、沈书记钖东饯之虎丘",
            "content": "一天幽怨欲谁谙？词客如云气正酣。\r\n我有箫心吹不得，落花风里别江南。"
        },
        {
            "title": "己亥杂诗（第二十四首）",
            "content": "谁肯栽培木一章？黄泥亭子白茅堂。\r\n新蒲新柳三年大，便与儿孙作屋梁。"
        },
        {
            "title": "湘月",
            "content": "天风吹我，堕湖山一角，果然清丽。\r\n曾是东华生小客，回首苍茫无际。\r\n屠狗功名，雕龙文卷，岂是平生意？！\r\n乡亲苏小，定应笑我非计。\r\n才见一抹斜阳，半堤香草，顿惹清愁起。\r\n罗袜音尘何处觅，渺渺予怀孤寄。\r\n怨去吹箫，狂来说剑，两样销魂味。\r\n两般春梦，橹声荡入云水。"
        },
        {
            "title": "別黃蓉石比部玉階",
            "content": "不是逢人苦譽君，亦狂亦俠亦溫文 。\r\n照人膽似秦時月，送我情如嶺上雲 。"
        },
        {
            "title": "己亥杂诗（第一百七十五首）",
            "content": "琼林何不积缗泉？物自低昂人自便。\r\n我与徐公筹到此，朱提山竭亦无权！"
        },
        {
            "title": "梦中作四截句其二",
            "content": "黄金华发两飘萧，六九童心尚未消。\r\n叱起海红帘底月，四厢花影怒于潮。"
        },
        {
            "title": "远志",
            "content": "九边烂数等雕虫，远志真看小草同。 \r\n枉说健儿身在手，青灯夜雪阻山东。"
        },
        {
            "title": "赋忧患",
            "content": "故物人寰少，犹蒙忧患俱。\r\n春深恒作伴，宵梦亦先驱。\r\n不逐年华改，难同逝水徂。\r\n多情谁似汝？未忍托禳巫。"
        },
        {
            "title": "咏史",
            "content": "宣室今年起故侯，衔兼中外辖黄注。\r\n金銮午夜闻乾惕，银汉于寻泻豫州。\r\n猿鹤惊心悲皓月，鱼龙得意舞高秋。\r\n云梯关外茫茫路，一夜吟魂万里愁。"
        },
        {
            "title": "夜坐其二",
            "content": "沉沉心事北南东，一睨人材海内空。\r\n壮岁始参周史席，髫年惜堕晋贤风。\r\n功高拜将成仙外，才尽回肠荡气中。\r\n万一禅关砉然破，美人如玉剑如虹。"
        },
        {
            "title": "夜坐其一",
            "content": "春夜伤心坐画屏，不如放眼入青冥。\r\n一山突起丘陵妒，万籁无言帝座灵。\r\n塞上似腾奇女气，江东久陨少微星。\r\n从来不蓄湘累问，唤出嫦娥诗与听。"
        },
        {
            "title": "逆旅",
            "content": "名场阅历莽无涯，心史纵横自一家。\r\n秋气不惊堂内燕，夕阳还恋路旁鸦。\r\n东邻嫠老难为妾，古木根深不似花。\r\n何日冥鸿踪迹遂，美人经卷葬年华。"
        },
        {
            "title": "咏史",
            "content": "金粉东南十五州，万重恩怨属名流。\r\n牢盆狎客操全算，团扇才人踞上游。\r\n避席畏闻文字狱，著书都为稻粱谋。\r\n田横五百人安在，难道归来尽列侯。"
        },
        {
            "title": "已亥杂诗",
            "content": "一十三度溪花红，\r\n一百八下西溪钟。\r\n卿家沧桑卿命短，\r\n渠侬不关关我侬。"
        },
        {
            "title": "已亥杂诗",
            "content": "一百八下西溪钟，\r\n一十三度溪花红。\r\n是恩是怨无性相，\r\n冥祥记里魂朦胧。"
        },
        {
            "title": "已亥杂诗",
            "content": "天将何福予蛾眉？\r\n生死湖山全盛时。\r\n冰雪无痕灵气杳，\r\n女仙不赋降坛诗。"
        },
        {
            "title": "已亥杂诗",
            "content": "少年击剑更吹箫，\r\n剑气箫心一例消。\r\n谁分苍凉归棹后，\r\n万千哀乐集今朝。"
        },
        {
            "title": "已亥杂诗",
            "content": "少年哀乐过于人，\r\n歌泣无端字字真。\r\n既壮周旋杂痴黠，\r\n童心来复梦中身。"
        },
        {
            "title": "辛巳除夕与彭",
            "content": "读之竟夜，遂书卷尾\r\n亦是三生影，同听一杵钟。\r\n挑灯人海外，拔剑梦魂中。\r\n雪色惮恩怨，诗声破苦空。\r\n明朝客盈座，谁言去年踪。"
        },
        {
            "title": "西郊落花歌",
            "content": "西郊落花天下奇，古来但赋伤春诗，\r\n西郊车马一朝尽，定庵先生沽酒来赏之。\r\n先生探春人不觉，先生送春人又嗤，\r\n呼朋亦得三四子，出城失色人皆痴。\r\n如钱塘潮夜澎湃，如昆阳战晨披靡，\r\n如八万四千天女洗脸罢，齐向此地倾胭脂。\r\n奇龙怪凤爱漂泊，琴高之鲤何反欲上天为？\r\n玉皇宫中空若洗，三百六十界无一青蛾眉。\r\n又如先生平生之忧患，恍惚怪诞百出难穷期。\r\n先生读书尽三藏，最喜维摩卷里多清词，\r\n又闻净土落花深四寸，冥目观想犹神驰。\r\n西方净国未可到，下笔绮语何漓漓，\r\n安得树有不尽之花更雨新好者，三百六十日常是落花时！"
        },
        {
            "title": "鹊踏枝",
            "content": "漠漠春芜春不祝\r\n藤刺牵衣，碍却行人路。\r\n偏是无情偏解舞，\r\n蒙蒙扑面皆飞絮。\r\n绣院深沉谁是主？\r\n一朵孤花，墙角明如许！\r\n莫怨无人来折取，\r\n花开不合阳春暮。"
        },
        {
            "title": "己亥杂诗",
            "content": "秋心如海复如潮，惟有秋魂不可招。\r\n漠漠郁金香在臂，亭亭古玉佩当腰。\r\n气寒西北何人剑，声满东南几处箫。\r\n一川星斗烂无数，长天一月坠林梢。"
        },
        {
            "title": "己亥杂诗（第五首）",
            "content": "浩荡离愁白日斜，吟鞭东指即天涯。\r\n落红不是无情物，化作春泥更护花。\r\n【注释】：①浩荡离愁：指离别京都的愁思浩如水波，也指作者心潮不平。浩荡：无限。 \r\n②吟鞭：指诗人马鞭。“东指”指东方故里。“天涯”指离京都遥远。 \r\n③落红：指落花。此句暗喻自己是有爱国情怀的志士。 \r\n④花：指国家。此句表明作者造福人类为国效力的高贵品质。后人又常用此句表达前辈对后辈的爱护.【译文】：　　带着满怀离愁别绪，趁着西下的斜阳，扬鞭催马，远走天涯。纷纷飘零的落花绝不是无情之物，化作春泥还要培育出更美的鲜花。【赏析】：　　这首诗是龚自珍最著名的代表作之一。这首诗的含义主要体现在两个方面，一方面抒发了诗人离京南返时的愁绪，另一方面表达了诗人虽已辞官赴天涯，但仍决心为国效力，流露了作者效忠朝廷与国家的深沉丰富的思想感情。\r\n　　诗的前两句既有抒情，又有叙事，诗人在无限感慨中表现出了豪放洒脱的气概，感慨的是离别之忧伤；洒脱的是终于逃脱了令人窒息的官场樊笼，可以轻松愉快地到外面的世界做自己想做的事。这样，离别愁绪就和回归喜悦交织在一起，既有“浩荡离愁”，又有“吟鞭东指”；既有夕阳斜晖，又有广阔天涯。这是诗人当时复杂心境的真实写照。\r\n　　诗的后两句则笔锋一转，用形象生动的比喻表白自己的心境，用“落红”来比喻自己虽年事已高，告老还乡，但仍会关心国家的命运，仍要做些于国于民有益的事。“落红不是无情物，化作春泥更护花”是历来为人们传颂的经典名句，它一方面是诗人的抒怀言志，另一方面也是诗人崇高人格道德境界的真实写照，形象、贴切地展示了作者为国效力的献身精神和鞠躬尽瘁死而后已的决心。\r\n　　诗人以“白日斜”来烘托离愁，以“吟鞭东指即天涯”抒写退出官场事故纷争后的洒脱豪放，以“落红”暗示自己“处江湖之远则忧其君”之“进亦忧，退亦忧”的忧国忧民情怀，可见诗人辞官心情是极其复杂的，也是极其痛苦的。全诗寄情于物，形象贴切，浑然一体，感人至深。"
        },
        {
            "title": "杂诗",
            "content": "霜豪掷罢倚天寒，任作淋漓淡墨看。\r\n何敢自矜医国手，药方只贩古时丹。"
        },
        {
            "title": "杂诗",
            "content": "故人横海拜将军，侧立南天未蒇勋。\r\n我有阴符三百字，蜡丸难寄惜雄文．"
        },
        {
            "title": "杂诗",
            "content": "津梁条约遍南东，谁遗藏春深坞逢。\r\n不枉人呼莲幕客，碧纱橱护阿芙蓉。"
        },
        {
            "title": "杂诗",
            "content": "不论盐铁不筹河，独倚东南涕泪多。\r\n国赋三升民一斗，屠牛那不胜栽禾。"
        },
        {
            "title": "己亥杂诗（第一百二十五首）",
            "content": "九州生气恃风雷，万马齐喑究可哀。\r\n我劝天公重抖擞，不拘一格降人才。\r\n【注释】：①九州：中国。\r\n②生气：生气勃勃的局面。\r\n③恃（shì）：依靠。 \r\n④喑（yīn）：哑。万马齐喑：比喻社会政局毫无生气。\r\n⑤究：终究、毕竟。 \r\n⑥抖擞：振作精神。【译文】：　　只有风雪激荡般的巨大力量才能使中国大地发出勃勃生气，然而朝野臣民噤口不语终究是一种悲哀。我奉劝天帝能重新振作精神，不要拘守一定规格降下更多的人才。【赏析】：　　这是一首出色的政治诗。全诗层次清晰，共分三个层次：第一层，写了万马齐喑，朝野噤声的死气沉沉的现实社会。第二层，作者指出了要改变这种沉闷，腐朽的观状，就必须依靠风雷激荡般的巨大力量。暗喻必须经历波澜壮阔的社会变革才能使中国变得生机勃勃。第三层，作者认为这样的力量来源于人材，而朝庭所应该做的就是破格荐用人材，只有这样，中国才有希望。诗中选用“九州”、“风雷”、“万马”、“天公”这样的具有壮伟特征的主观意象，寓意深刻，气势磅礴。 诗人热情地呼唤社会变革，而且认为这种变革越大越好，大得该像惊天动地的春雷一样。他又认为实行社会变革最重要的因素是人才，所以他热情地呼唤：天公啊！请你抖擞精神，把各式各样的人才都赐给我们吧。"
        },
        {
            "title": "杂诗",
            "content": "只筹一缆十夫多，细算千艘渡此河。\r\n我也曾糜太仓粟，夜间邪许泪滂沱。"
        }
    ]
}