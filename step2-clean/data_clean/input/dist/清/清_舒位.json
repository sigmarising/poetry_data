{
    "dynasty": "清",
    "author": "舒位",
    "intro": "（1765--1815） 清诗人。字立人，号铁云，直隶大兴（今属北京市）人。 乾隆举人。家境贫穷，以馆幕为生。其诗多羁旅、行役及咏史之作，少数作品对时政有所讽刺。龚自珍曾以其与彭兆荪并举，称赞其诗歌风格郁怒横逸。所著有《瓶水斋诗集》、《乾嘉诗坛点将录》等。又有《瓶笙馆修箫谱》，收入其所作杂剧四种。",
    "items": [
        {
            "title": "花生日诗魏塘道中作",
            "content": "啼莺如梦送归艎，日子平分夜未央。\r\n愿取鸳鸯湖里水，酿成春酒寄花尝。"
        },
        {
            "title": "舟过山塘闻笛",
            "content": "红穗疏灯水上楼，\r\n笛声纤远指痕留。\r\n定知吹笛人双髻，\r\n可惜湘帘不上钩。"
        },
        {
            "title": "杨花诗",
            "content": "歌残杨柳武昌城，扑面飞花管送迎。\r\n三月水流春太老，六朝人去雪无声。\r\n较量妾命谁当薄，吹落邻家尔许轻。\r\n我住天涯最飘荡，看渠如此不胜情。"
        },
        {
            "title": "卧龙冈作",
            "content": "象床宝帐悄无言，草得降书又几番？\r\n两表涕零前出塞，一官安乐老称藩。\r\n祠官香火三间屋，大将星辰五丈原。\r\n异代萧条吾怅望，斜阳满树暮云蘩。"
        }
    ]
}