{
    "dynasty": "清",
    "author": "紫静仪",
    "intro": "字季娴，浙江钱塘人。有《凝香诗钞》",
    "items": [
        {
            "title": "送顾启姬北上",
            "content": "一片桃花水，盈盈送客舟。\r\n春来万物柳，叶叶是离愁。 \r\n顾我穷途者，逢君意气投。\r\n烟虹时染翰，风月几登楼。\r\n只合熏香坐，谁堪鼓市游。\r\n燕台一回首，云白古杭州。"
        },
        {
            "title": "秋分日忆用济",
            "content": "遇节思吾子，吟诗对夕曛。\r\n燕将明日去，秋向此时分。 \r\n逆旅空弹铗，生涯只卖文。\r\n归帆宜早挂，莫待雪纷纷。"
        },
        {
            "title": "长信宫",
            "content": "玉台妆罢无人见，伤心空自悲团扇。\r\n秋草偏生长信宫，春风只在昭阳殿。\r\n殿里君王酒半熏，娇歌雅舞争纷纷。\r\n三千锦帐飘香麝，十二长裙散彩云。\r\n众中别有人如玉，新妆艳艳娇红烛。\r\n不许寒鸦带月啼，恐惊春燕衔花宿。\r\n谁怜长夜梦难成，忽度流莺似有情。\r\n片月高高挂天汉，千秋照应妾心明。"
        },
        {
            "title": "勖用济",
            "content": "君不见侯家夜夜朱筵开，残杯冷炙谁怜才。\r\n长安三上不得意，蓬头垢面仍归来。\r\n呜呼世情日千变，驾车食肉人争羡。\r\n读书弹琴聊自娱，古来哲士能贫贱。"
        },
        {
            "title": "子用济有远行诗以贻之",
            "content": "野雀从南来，翩翩思择木。\r\n感此主人贤，飞鸣集其屋。 \r\n才地非独优，处卑愿已足。\r\n矧有嘉树林，朝昏托栖宿。\r\n鹰獐过莫窥，猬罗无由触。\r\n哀彼黄鸟诗，长谣念邦族。"
        },
        {
            "title": "子用济有远行诗以贻之",
            "content": "吾子廉吏孙，读书昧生理。\r\n三十未成名，徒然还乡里。 \r\n外侮旋复来，内忧方未已。\r\n忽然远行役，披衣中夜起。\r\n明星光在天，河流正弥弥。\r\n行云有返期，游子靡所止。\r\n揽涕下高堂，长途从此始。"
        },
        {
            "title": "与冢妇朱柔则",
            "content": "深闺白日静，熏香垂罗帱。\r\n病起罢膏沐，淡若明河秋。 \r\n自汝入家门，操作苦不休。\r\n萍藻既鲜洁，牖户还绸缪。\r\n丈夫志四方，钱刀非所求。\r\n惜哉时未遇，林下聊优游。\r\n相对理琴瑟，逸响随风流。\r\n潜龙慎勿用，牝鸡乃遗羞。\r\n寄言闺中子，柔顺其无忧。"
        }
    ]
}