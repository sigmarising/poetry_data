{
    "dynasty": "清",
    "author": "尤侗",
    "intro": "（1617-1704），字同人，号西堂，江苏苏州人。有《西堂全集》。诗以才华取胜，也有反映时事的作品。",
    "items": [
        {
            "title": "胡蓝狱",
            "content": "去年杀韩信，今年醢彭越；徐常幸前死，诸公宁望活？ \r\n 丞相戮，将军诛，觖望恣肆固有迹，坐以谋反疑有无，罪止及身或收孥。 \r\n 杀胡党，杀蓝党，万十万人保无枉？文武军民打一网。 \r\n 一斗粟，一座城，一条龙，一连鹰，革左塌何纷纷，得非此辈之冤魂！"
        },
        {
            "title": "煮粥行",
            "content": "去年散米数千人，今年煮粥才数百。\r\n去年领米有完衣，今年啜粥见皮骨。\r\n去年人壮今年老，去年人众今年少。\r\n爷娘饿死葬荒郊，妻儿卖去辽阳道。\r\n小人原有数亩田，前年尽被豪强圈。\r\n身与庄头为客作，里长尚索人丁钱。\r\n庄头水涝家亦苦，驱逐佣工出门户。\r\n今朝有粥且充饥，那得年年靠官府！\r\n商量欲向异方投，携男抱女充车牛。\r\n纵然跋步经千里，恐是逃人不肯收。"
        },
        {
            "title": "北仙吕·一半儿",
            "content": "清和天气晓寒余，\r\n客梦江干赋索居，\r\n风动琐□绿满除。\r\n漫摊书，一半儿斜阳一半儿雨。"
        }
    ]
}