{
    "dynasty": "清",
    "author": "乾隆",
    "intro": "清高宗弘历(1711～1799)清朝入关后第四代皇帝。满族，爱新觉罗氏，为清世宗胤□第四子。雍正十一年（1733），封和硕宝亲王，十三年八月即位，年号乾隆，习称乾隆帝。在位六十年。嘉庆元年(1796),传位第十五子□琰（嘉庆）,自为太上皇帝,仍掌军国大政,直至去世，实际统治六十四年，是中国历史上掌权时间最长的皇帝。",
    "items": [
        {
            "title": "天宁寺行馆杂咏",
            "content": "三月烟花古所云，扬州自昔管弦纷。\r\n还淳拟欲申明禁，虑碍翻殃谋食群。"
        },
        {
            "title": "白鹿洞诗",
            "content": "李渤结庐后，绛帐开紫阳。\r经纶归性命，道德焕文章。\r剖析危微旨，从容礼法场。\r祗今传鹿洞，几席有余香。"
        },
        {
            "title": "时世装，儆戎也",
            "content": "城中好高髻，乡间一尺长。\r\n元和亦有时世装，因之流行遍四方，\r\n不为怡容为戚态，望而可知非兆祥。\r\n所以少傅作诗儆戎变，\r\n虽然当时戎变久矣讵因髻椎面赭之改常。\r\n作善降祥不善必致殃，\r\n应在君臣勤政持纪纲。\r\n区区妇人一时习俗所好尚，\r\n安能贻祸于家邦？\r\n尚忆辛未南巡吴郡县，\r\n妇女装饰原似寻常之所见。\r\n及至丁丑复省方，\r\n吴女人人眉际乌绫作瓜瓣。\r\n马上一过觉可憎，\r\n然而礼不下庶人，\r\n亦弗诃禁令改换。\r\n久将自厌必更易，\r\n似此亦何系世道人心而为灾祥之左券！\r\n五十篇可取者多，\r\n是篇吾谓近俗谚。"
        },
        {
            "title": "白云寺小憩",
            "content": "白云深处称禅栖， 便访云关一觅题。\r\n密雪埋溪僧未扫， 韶春入树鸟光啼。\r\n三间静室依然也， 五载流阴亦迅兮。\r\n此去鹫峰应不远， 玉丛林里望丹梯。"
        },
        {
            "title": "黛螺顶",
            "content": "峦回谷抱自重重，螺顶左邻据别峰。\r\n云栈屈盘历霄汉，花宫独涌现芙蓉。\r\n窗前东海初升日，阶下千年不老松。\r\n供养五台曼殊象，阇黎疑未识真宗。"
        },
        {
            "title": "笑题明月池",
            "content": "盘转山腰至山寺，苍松怪石清绝伦。\r\n寺额明月池三字，寻胜笑昔题非真。\r\n一泓椀大隐石罅，日间那乃瞻水轮。\r\n设云无乃孤名也，却是刻舟求剑人。"
        },
        {
            "title": "清凉山",
            "content": "雪蹊历历度桥踪，白玉层梯认碧松。\r\n春月景殊秋月景，下方钟和上方钟。\r\n得教触目清裁别，间复翘心□韵重。\r\n只有清凉无改度，迎人翠掩五云峰。"
        },
        {
            "title": "戒得堂",
            "content": "戒得早成堂，荏苒廿岁徙，\r\n每来必有诗，忆祖兼敕己。\r\n今当归政后，吟咏可罢尔，\r\n然有不可罢，孜孜在训子。\r\n楚南北之军，宵小犯天理，\r\n更切得捷音，惭不可言矣。"
        },
        {
            "title": "除夕",
            "content": "此日乾隆夕，明朝嘉庆年。\r\n古今难得者，天地锡恩然。\r\n父母敢言谢，心神增益虔。\r\n近成老人说，云十幸能全。"
        },
        {
            "title": "获鹿再咏",
            "content": "秋鹿合群正此时，乘闲偶尔试虞为。\r\n铁丸穿过牝先倒，药气存伤牡逸弛。\r\n不谓目精尚犹故，分颁众喜有如斯。\r\n苗凶一发歼其两，吉兆捷音希即披。"
        },
        {
            "title": "由玉河泛舟至万寿山清漪园",
            "content": "玉泉舟下玉河通，日丽风和波不雄。\r\n芷白蒲青景有望，鸢飞鱼跃兴无穷。\r\n清漪水色从新秀，万寿山光即渐融。\r\n行不须臾吟数首，裴家构思或相同。"
        },
        {
            "title": "题萧云从秋山红树卷",
            "content": "峰势欲开树为遮，崔鬼画态间槎枒。\r\n本来枫（木解）经霜染，错认夕阳一片霞。"
        },
        {
            "title": "题创得斋",
            "content": "西北谷犹迥，晴和爽拂晨。\r\n轻舆试深造，曲蹬宿知循。\r\n山景仍依旧，人情率喜新。\r\n赉筹英吉利，事亦创非陈。"
        },
        {
            "title": "烟雨楼对荷作",
            "content": "花盛原因开以迟，楼阴一片绮纨披。\r\n屈为信理固宜是，淡弗华高乃在兹。\r\n鹿苑不妨恣游奕，鸳湖岂必较参差。\r\n设如座喻对君子，香树依稀与论诗。"
        },
        {
            "title": "题文津阁",
            "content": "四阁书城四库藏，再三不碍校讐详。\r\n今兼荟要核以就，此则问津到每常。\r\n摘咏唯公经拣择，立言那肯涉荒唐。\r\n简明目录从头阅，向若已惊徒（目亡）洋。"
        },
        {
            "title": "再题石鼓",
            "content": "石鼓韩歌掘臼科，弗知其意所云何？\r\n兹因考古十之质，爰命图真一有窠。\r\n慨叹曾充舂杵用，伤形已阅岁年多。\r\n言行国学历珍弆，重道崇文功不磨。"
        },
        {
            "title": "五福五代堂题句",
            "content": "敷锡名垂洪范篇，祖功宗德已身肩。\r\n三朝厚幸双文益，八袠初开五代全。\r\n苞茂即今看秩秩，旰宵唯是励乾乾。\r\n奉时布惠宜春日，欣遇多收鲜缓蠲。"
        },
        {
            "title": "文征明山水",
            "content": "凭栏俯层阁，空阔恰怡神。\r\n祛暑松荫老，点秋枫叶新。\r\n高山森荦峃，流水净涟沦。\r\n佳客携琴至，应为同调人。"
        },
        {
            "title": "碧云寺",
            "content": "隔岭别为区，精蓝静以俱。\r\n每参相与好，难论有和无。\r\n法雨真优渥，碧云任卷铺。\r\n设云云那碧，迭树岂非乎？"
        },
        {
            "title": "题张宗苍惠山图",
            "content": "每值南巡春仲月，轻舟必先溯梁溪。\r\n无端一展石渠卷，陡忆群瞻跸路蹊。\r\n过去江乡已渺渺，看来春霭尚凄凄。\r\n宗苍那往惠山在，一例如同古画题。"
        },
        {
            "title": "纪实",
            "content": "失脚落溪癸卯年，衣衫末湿即登船。\r\n因艰步履盖老耳，弗慎起居为恧然。\r\n问类冯河答子路，事殊赏节骇忠贤。\r\n原如君子过而已，纪实防他讹以传。"
        },
        {
            "title": "柳浪闻莺",
            "content": "南渡宋家忘北金，相于丝管乐春深。\r\n新莺百啭非无意，河北由来有故林。"
        },
        {
            "title": "夜雨",
            "content": "夜雨打船窗，恰值清梦醒。\r\n入耳适宜听，披衾不览冷。\r\n即南已增润，忆北牵怀永。\r\n须臾声渐稀，无眠以耿耿。"
        },
        {
            "title": "宿方山",
            "content": "行馆傍花宫，林峦益致静。\r\n山游薄暮归，篝灯夜方永。\r\n定钟近宵声，弗霜亦念警。\r\n安禅付彼僧，我自娱清省。"
        },
        {
            "title": "登凤凰楼再依李白凤凰台韵",
            "content": "谪仙当日事狂游，槌碎黄鹤夸风流。\r\n有无较版则且置，格高兴逸吞山邱。\r\n故宫登楼名偶似，远眺欲见蓬瀛洲。\r\n陡思我祖开创艰，守成予责增惕愁。"
        },
        {
            "title": "盛京旧宫再依皇祖元韵",
            "content": "枚枚青琐与银铺，一例都京制度符。\r\n体从帝王御宫殿，心惟黎庶奠寰区。\r\n酌斟奢俭临中国，环卫旗民壮远图。\r\n敬仰戎衣未解际，依然有暇视规模。"
        },
        {
            "title": "太庙",
            "content": "左庙遵古制，未遑右社筹。\r\n入京神主奉，于沈故宫留。\r\n别现三官祀，閟堂一律修。\r\n五朝藏册宝，名实正相投。"
        },
        {
            "title": "赐蔡新",
            "content": "年老君臣似老朋，归来前席喜诚应。\r\n九龄风度于今罕，彦国精神较昔增。\r\n儿辈重瞻绛纱帐，时流都凝玉壶冰。\r\n殷勤问过称无过，曰信斯之吾未能。"
        },
        {
            "title": "《日下旧闻考》题辞",
            "content": "曾赋皇都与帝都，若兹形胜古今无。\r\n金迁元复其久矣，明筑清修滋盛乎。\r\n御园法宫诚富此，返淳还朴益殷吾。\r\n论成知过渊衷写，更励聰听奕叶图。"
        },
        {
            "title": "《日下旧闻考》题辞",
            "content": "重考彝尊书以成，七言权当序而行。\r\n名因日下荀鸣鹤，迹逮春明孙北平。\r\n罣漏岂无补所阙，淆讹时有校从精。\r\n百年熙皞繁文物，似胜三都及两京。"
        },
        {
            "title": "文渊阁赐茶",
            "content": "层阁文华殿后峨，昨春庆宴觉无何。\r\n具瞻楠架四库贮，且喜芸编三面罗。\r\n十载春秋成不日，极天渊海尚余波。\r\n待钞蒇事遗百一，月课督程仍校讹。"
        },
        {
            "title": "回思一律",
            "content": "践阼回思廿五岁，朝班较我岁都多。\r\n匆匆卌八春秋阅，忽忽康雍文武磨。\r\n几个老臣用由我，其余在列长于他。\r\n蓦然自问率兴事，蒿目焦心愧若何。"
        },
        {
            "title": "斋居即事",
            "content": "雨后节迟暑尚悭，凉生秘殿远尘寰。\r\n对时已惕阴将长，抚序应知岁渐孱。\r\n心尚清明敢辞老，政关治忽戒偷闲。\r\n斋居永昼闲原有，诗本黄绫手自删。"
        },
        {
            "title": "古希",
            "content": "古希希圣未从心，负扆遑云久莅临。\r\n惟是惕乾励朝夕，戒其玩愒度光阴。\r\n龙乘不息法一健，象译由来通六音。\r\n爱乐纷哉向何托，积成三万首余吟。"
        },
        {
            "title": "七旬庆典",
            "content": "御殿庚寅体未仍，山庄聊听庆岗陵。\r\n七旬屈指数今古，六帝因心验法惩。\r\n北塞骈田朝众部，西天欢熹庆神僧。\r\n宜言吉日弗言戚，东望松斋戚不胜。"
        },
        {
            "title": "鄚州道中作",
            "content": "土郭犹存古鄚州，人家负郭颇称稠。\r\n年年四月集药市，风俗应从民便由。"
        },
        {
            "title": "诗本",
            "content": "诗本例分上下编，率当一百册余篇。\r\n丁年乐府补空白，戌岁盛京缀帙全。\r\n秋月春风景无问，山情水态句捐妍。\r\n即今祥禫游犹懒，月令搜吟拟阙填。"
        },
        {
            "title": "法喇——汉语为扒犁即拖床也",
            "content": "服牛乘马取诸随，利器殊方未可移。\r\n似榻似车行以便，曰冰曰雪用皆宜。\r\n孤篷虽逊风帆疾，峻坂无愁衔橛危。\r\n太液拖床龙凤饰，椎轮大辂此堪思。"
        },
        {
            "title": "寄题千山",
            "content": "千山胜景久芗哉，三度徒教寄咏回。\r\n本异唐宗曾驻辇，空传丁令有遗台。\r\n底须石洞花岩到，原匪探奇问景来。\r\n却笑前遭泐崖处，侵寻应已漶莓苔。"
        },
        {
            "title": "梁武帝",
            "content": "乘其危  窃其祚，萧衍道成视刘裕。\r\n宫城围  吴兴拒，徒称马袁仍厚遇。\r\n本失正  末奚数，定律兴乐曾何助。\r\n特佞佛  奉象塑，舍身同泰功德慕。\r\n初祖谒  直指处，漆桶弗契乃北去。\r\n祀牺牲  代面素，庙不血食语不惧。\r\n饿台城  应始悟，荷荷那得金仙护。"
        },
        {
            "title": "时世装",
            "content": "城中好高髻，乡间一尺长。\r\n元和亦有时世装，因之流行遍四方，\r\n不为怡容为戚态，望而可知非兆祥。\r\n所以少傅作诗儆戎变，\r\n虽然当时戎变久矣讵因髻椎面赭之改常。\r\n作善降祥不善必致殃，\r\n应在君臣勤政持纪纲。\r\n区区妇人一时习俗所好尚，\r\n安能贻祸于家邦？\r\n尚忆辛未南巡吴郡县，\r\n妇女装饰原似寻常之所见。\r\n及至丁丑复省方，\r\n吴女人人眉际乌绫作瓜瓣。\r\n马上一过觉可憎，\r\n然而礼不下庶人，\r\n亦弗诃禁令改换。\r\n久将自厌必更易，\r\n似此亦何系世道人心而为灾祥之左券！\r\n五十篇可取者多，\r\n是篇吾谓近俗谚。"
        },
        {
            "title": "题史可法像",
            "content": "纪文已识一篇笃，予谥仍留两字芳。\r\n凡此无非励臣节，监兹可不慎君纲。\r\n象斯睹矣牍斯抚，月与霁而风与光。\r\n井命复书书卷内，千秋忠迹表维扬。"
        },
        {
            "title": "安远庙",
            "content": "东岭琳宫接，题门各有名。\r\n匪尊不二法，缘系众藩情。\r\n佛日迎薰朗，慧云收雨征。\r\n金川兹武定，安远永销兵。"
        },
        {
            "title": "题金廷标琵琶行图",
            "content": "船隐芦洲不见人，四弦风送到江滨。\r\n主宾僮仆齐倾耳，写出寻声暗问神。"
        },
        {
            "title": "谒孔林酹酒",
            "content": "一抔如五岳，永古此幽宫。\r\n天朗林原气，川流洙泗风。\r\n奠椒溯思处，瞻楷不言中。\r\n万载读书者，水源木本同。"
        },
        {
            "title": "孝贤皇后陵酹酒",
            "content": "那能恝尔去，仍趁便而来。\r\n言念曾齐案，奚堪更酹杯！\r\n草犹逮春绿，松不是新栽。\r\n旧日玉成侣，依然身傍陪。"
        },
        {
            "title": "林下戏题",
            "content": "偶来林下坐，嘉荫实清便。\r\n乐彼艰偻指，如予未息肩。\r\n炎曦遮叶渡，爽籁透枝穿。\r\n拟号个中者，还当二十年。"
        },
        {
            "title": "题刘宗周黄道周集",
            "content": "搜罗四库事磨研，去取其间公道传。\r\n人各抒忠斯可录，言虽触讳忍从捐。\r\n宁同仲达吠尧日，不愧观文报宋年。\r\n平日犯颜急尽节，如之二者实堪怜。"
        },
        {
            "title": "清凉山",
            "content": "耸翠层峦接碧空，清凉襟袖拂天风。\r\n石头城一西临望，千古兴亡慨叹中。"
        },
        {
            "title": "雨花台",
            "content": "据阜高台俯井闾，讲经因以得名诸？\r\n维摩已是为糟粕，梁武真成拾唾余。"
        },
        {
            "title": "题木刻屏风",
            "content": "谁氏园林择胜开，山环抱复水瀠洄。\r\n川横桥喜路不断，岸转船如峰自回。\r\n意入敞亭趣有永，目游高阁望无埃。\r\n分明层叠浅深处，欲问丹青能是哉？"
        },
        {
            "title": "题郭知达集九家注杜诗",
            "content": "平生结习最于诗，老杜真堪作我师，\r\n书出曾锓实郭集，本仍宝庆及淳熙。\r\n九家正注宜存耳，余氏支辞概去之，\r\n适以遗编搜四库，乃斯古刻见漕司。\r\n希珍际遇殊惊晚，尤物闇章固有时，\r\n重以琳琅续天禄，机闲万遍读何辞。"
        },
        {
            "title": "溥仁寺瞻礼",
            "content": "兴州最古寺，每到礼应亲。\r\n策马河桥度，垂鞭农务询。\r\n即看优泽霈，实胜小霑频。\r\n屏息法云地，溥仁真溥仁。"
        },
        {
            "title": "题和阗玉镂东坡夜游图",
            "content": "不眠闲访友，月色正苍凉。\r\n底用秉宵烛，耐堪步野塘。\r\n承天寺将到，积水地何方。\r\n设谓同心孰，依稀似姓张。"
        },
        {
            "title": "钱陈群故诗以志惜",
            "content": "沈去钱存势已孤，陡观遗奏故人无。\r\n江南忽尔失二老，天子原非友匹夫。\r\n蒙邑应成蝶醒梦，香山那复鹿重扶。\r\n诗邮罢趁北风寄，郢垩怜亡为质吾。"
        },
        {
            "title": "新正恭奉皇太后幸御园之作",
            "content": "撰辰晓出凤城垣，烟市灯棚景物繁。\r\n甲午今年新甲子，春舆此日驻春园。\r\n璇霄瑞气霏银粟，姬室徽音奉寿萱。\r\n吉旦王师兹进剿，月闻三捷吁天恩。"
        },
        {
            "title": "观承光殿玉瓮再作歌",
            "content": "元史世祖至元间，初成渎山大玉海，\r\n敕置广寒碧殿中，逮今五百有余载。\r\n青绿间以黑白章，云涛水物相低昂，\r\n五山之珍伴御榻，从臣献寿欢无央。\r\n监院道房曾几历，仍列承光似还璧，\r\n相望琼岛咫尺近，岂必铜仙独泪滴。\r\n和阗玉瓮昨琢成，质文较此都倍赢，\r\n周监在殷殷监夏，一经数典惕予情。"
        },
        {
            "title": "玉澜堂",
            "content": "又俯西窗蜃，湖天上下空。\r\n只观铺镜影，辽待迭纨风。\r\n暖起浮霄蠓，宽栖度岁鸿。\r\n漫言冰尚冱，澜意满其中。"
        },
        {
            "title": "立秋日作",
            "content": "已识山中早晚凉，今朝况复立秋当。\r\n如何午热为孤注，疑是金官让末光。\r\n桐叶庭边想影落，草虫砌下觉声杨。\r\n农占晴雨纷如讼，历验原来亦鲜偿。"
        },
        {
            "title": "镊白",
            "content": "鬃发星星不胜镊，髭须点点尚堪镊，\r\n两歧之物应暗笑，何厚于须薄于发。\r\n好少恶老人情然，亦有不同为变迁，\r\n昨近庆典赐举业，颇有履历增其年。\r\n好恶恶好非颠倒，世间古道今应少，\r\n对隆王昌非所知，但知坊记不言老。"
        },
        {
            "title": "割麦行",
            "content": "迤南割麦收逮齐，迤北割麦今姑兮，\r\n合家竟日咸毕力，尚有余粮连亩栖。\r\n腰镰手銍躯偻走，惫矣精神各抖擞，\r\n十年—遇可辞劳，遗秉滞穗由他取。\r\n前驱警跸无烦词， 赤子宁避其父过，\r\n为之望哉为之喜， 范云萧缅安藉他。\r\n别有老农茆屋叹，不烦重问情自见，\r\n幸兹割麦逢饱秋， 持鬻却苦价太贱！"
        },
        {
            "title": "题王蒙秋林散步",
            "content": "不为荷叶皴，只作笋尖矗。\r\n峰脚横秋云，屋头笼古木。\r\n欲变画家格，别开生面目。\r\n策杖一行人，明告此意独。"
        },
        {
            "title": "题扬雄甘泉赋事",
            "content": "甘泉献赋风枫宸，更著剧秦与美新。\r\n设果出肠明日死，投身天禄又何人？"
        },
        {
            "title": "阅武",
            "content": "八旗子弟兵，健锐此居营。\r\n聚处无他诱，勤操自致精。\r\n—时看斫阵，异日待干城。\r\n亦已收明效，西师颇著名。"
        },
        {
            "title": "咏白玉如意",
            "content": "和阗供岁供，制器玉工闲。\r\n虽曰来之易，能忘获以艰。\r\n新年符吉兆，代语得心闲。\r\n永愿洗兵马，休言致白环。"
        },
        {
            "title": "普陀宗乘庙落成拈香得句",
            "content": "递肖何妨屡普陀，  金刚四句括无多。\r\n层楼金瓦辉香象，  偏袒黄衣演法螺。\r\n虔为祝釐开八秩，  会逢归极仰三摩。\r\n撰良庆落欣瞻礼，  曰罪曰知且付他。"
        },
        {
            "title": "伊犁将军奏土尔扈特汗渥巴锡率全部归顺诗事",
            "content": "土尔扈特部，昔汗阿玉奇，\r\n今来渥巴锡，明背俄罗斯。\r\n向化非招致，颁恩应博施，\r\n舍楞逃复返，彼亦合无辞。\r\n卫拉昔相忌，携孥往海滨，\r\n终焉怀故土, 遂尔弃殊伦。\r\n弗受将为盗，俾安皆我民，\r\n从今蒙古类，无一不王臣。"
        },
        {
            "title": "黄瓜",
            "content": "菜盘佳品最燕京，二月尝新岂定评。\r\n压架缀篱偏有致，田家风景绘真情。"
        },
        {
            "title": "登舟",
            "content": "御舟早候运河滨，陆路行余水路循。\r\n一日之间遇李杜，千秋以上接精神。\r\n麦苗夹岸穗将作，柳叶笼荫絮已频。\r\n最是篷窗心惬处，雨晴绿野出耕人。"
        },
        {
            "title": "题董其昌天降时雨小卷",
            "content": "小卷常随行笥中，希逢时雨得相同。\r\n今朝润景当前证，始觉传神有独工。"
        },
        {
            "title": "观钱谦益初学集因题句",
            "content": "平生谈节义，两姓事君王。\r\n进退都无据，文章那有光。\r\n真堪覆酒瓮，屡见咏香囊。\r\n末路逃禅去，原为孟八郎。"
        },
        {
            "title": "范宽秋林萧寺图",
            "content": "禅有南宗及北宗，画家笔法与之同。\r\n限于地气因殊风，北之巨擘华原翁。\r\n秋山丛樾凡几重，林凹萧寺隐其中。\r\n流泉    如飞虹，是何结撰杰且雄。\r\n故应心醉米南宫，约略境界记所逢，\r\n文殊五台叶斗峰。"
        },
        {
            "title": "题盘谷寺",
            "content": "乘闲策马款禅扉，流丽千林扬晓辉。\r\n铺谷轻烟白如絮，落崖飞瀑响于徽。\r\n寺犹法性风旛动，室岂维摩花雨霏。\r\n不是济源经考证，至今假藉未知非。"
        },
        {
            "title": "率题",
            "content": "人夸不似老年象，一笑付之半信疑。\r\n设使廿年前面目，又何须藉尔夸为。"
        },
        {
            "title": "率题",
            "content": "弗虑己饥弗虑寒，寸心恒为万民殚。\r\n以兹乐少忙频切，白发羞从镜里看。"
        },
        {
            "title": "东园观麦",
            "content": "迩日雨实佳，今朝晴更好。\r\n麦苗即菁菁，麦穗亦矫矫。\r\n飏风披离离，邀露滟（白白白）（白白白）    。\r\n十分纵未定，八分固可保。\r\n夫子鄙学稼，樊迟器量小。\r\n园林有弄田，藉以农功考。\r\n五谷斯其一，其四期尚早。\r\n无不冀有收，冀收宵旰祷。"
        },
        {
            "title": "新正重华宫侍皇太后宴",
            "content": "元正大礼贺慈宁，翌日重华凤辇停。\r\n左右承颜娱永昼，曾元绕膝乐家庭。\r\n盆中茂树万年柏，阶际才舒两叶蓂。\r\n小部梨园呈法曲，致辞总是祝修龄。"
        },
        {
            "title": "读杜牧集",
            "content": "茂学本工文，清辞每出群。\r\n虽称有奇节，未觉副高闻。\r\n锦字常悬壁，朱楼喜梦云。\r\n所输老杜者，一饭不忘君。"
        },
        {
            "title": "烟溪钓艇",
            "content": "飘然蓑笠坐船唇，不挈渔僮独理纶。\r\n傲志羞登隐逸传，钓鱼多有钓名人。"
        },
        {
            "title": "拈题",
            "content": "信手拈题信口哦，树头叶少树根多。\r\n秋山四壁明无障，野水平湖冻不波，\r\n雉避风藏深草谷，鹿知寒下向阳坡。\r\n授衣时节豳诗咏，蒿目民艰竟若何。"
        },
        {
            "title": "即景",
            "content": "即景为题信口拈，山庄乐事实无厌。\r\n苍麋岩际行行见，红叶林间渐渐添。\r\n碧宇云稀天廓落，寒潭潦尽水沉潜。\r\n讵惟揽结供吟兴，静会端知理趣兼。"
        },
        {
            "title": "清闲口号",
            "content": "人言难得是清闲，我略清闲辄赧颜。\r\n设使乐斯更何虑，满招忧亦在其间。"
        },
        {
            "title": "扫雪",
            "content": "扫雪必行赏，仆台早候之。\r\n未成分寸际，那可饰装为。\r\n今日素真积，培林泽倍滋。\r\n天思诚赐我，分惠亦其宜。"
        },
        {
            "title": "万松寺",
            "content": "山居白足两三僧，不解参禅不演乘。\r\n粥饭之余无一事，紫衣让尔得相应。"
        },
        {
            "title": "谒明太祖陵",
            "content": "崛起何嫌本做僧，汉高同杰又多能。\r\n每当巡省临华里，必致勤虔谒孝陵。\r\n一代规模颇称树，百年礼乐未遑兴。\r\n独怜复古非通变，翻使燕兵衅可乘。"
        },
        {
            "title": "题宋院本金陵图",
            "content": "几经富庶几离乱，富庶欢娱离乱愁。\r\n只有秦淮一片月，溶溶无意照千秋。"
        },
        {
            "title": "题宋院本金陵图",
            "content": "琼窗绮榭簇勾栏，蜜意酣情各缔欢。\r\n官妓遗风自唐宋，政咸何体污衣冠。"
        },
        {
            "title": "再游龙井作",
            "content": "清跸重听龙井泉，明将归辔启华旃。\r\n问山得路宜晴后，汲水烹茶正雨前。\r\n入目光景真迅尔，向人花木似依然。\r\n斯诚佳矣予无梦，天姥那希李谪仙。"
        },
        {
            "title": "免除宿迁县等地部分正赋",
            "content": "忆我三番曾过此，满目民艰恫瘝视。\r\n蠲租加赈不少靳，究亦无能疮痏起。\r\n壬午之岁博咨访，略觉其中悉源委。\r\n因为疏剔六塘河，果然潦尽堪耕耜。\r\n人事尽而天贶随，连岁秋收皆获美。\r\n兹来殊觉大改观，凭舆历览心生喜。\r\n户有盖藏育鸡豚，衣鲜褛裂赡妇子。\r\n不灾不赈奚所加，究欲加思念无已。\r\n因思时巡免正供，十分之三常例耳。\r\n数县瘠土应倍怜，益二至五斯可矣。\r\n国有余用苏茆簷，减一半惟投悬匦。\r\n伫看元气复闾阎，庶协以休以助理。"
        },
        {
            "title": "过淮安府",
            "content": "漂母祠边暂据鞍，射阳城里彻鸣銮。\r\n竟成减从还轻骑，都为民亲与俗安。\r\n纵喜市头平米价，那无  底叹衣单。\r\n孳生庶更谋生窘，不见其熙只见难。"
        },
        {
            "title": "清河道中杂咏",
            "content": "迎銮黎庶聚犹多，雨里那曾笠与蓑。\r\n爱敬真如子于父，可无惠保计如何。"
        },
        {
            "title": "雪",
            "content": "夜报塞天同起云，凌晨玉叶遂翩纷。\r\n无林不作银花影，有嶂皆成冰绮纹。\r\n酒店旗飘近方见，僧房钟响远犹闻。\r\n入关廿里原秋雨，南北寒暄一岭分。"
        },
        {
            "title": "剑池",
            "content": "山川宇宙来便有，岂信剑飞画作岩。\r\n四字宣尼曾不语，惜哉佳境溷愚凡。"
        },
        {
            "title": "曲院风荷",
            "content": "几个田田漾细风，乍看绿叶想花红。\r\n昆明湖上浮轻舫，六月春光讶许同。"
        },
        {
            "title": "过宝带桥有咏",
            "content": "金阊清晓放舟行，宝带春风波漾轻。\r\n孔五十三易疏泄，涨痕犹见与桥平。"
        },
        {
            "title": "唐寅桃花庵图",
            "content": "吴中爱看吴人画，况是吴人画最高。\r\n世上只期为散木，庵前疑复绽新桃。\r\n松风寒处安茶铫，石冻春深试酒槽。\r\n七字志怀颇见道，宁云溪壑兴堪陶。"
        },
        {
            "title": "哈萨克陪臣到因携观广陵风景",
            "content": "哈萨朝正贡马频，路遥迟到值南巡。\r\n因教驰驿来江国，便挈行春阅绮闉。\r\n昔岁观光称使者，今番优赉实陪臣。\r\n广陵鄂畚何南北，总我心怀保赤人。"
        },
        {
            "title": "堤上偶成",
            "content": "运河转漕达都京，策马春风堤上行。\r\n九里岗临御黄坝，曾无长策只心惊。"
        },
        {
            "title": "戏题听鹂馆",
            "content": "清和渐觉绿阴稠，初听林间黄栗留。\r\n笑我本非高逸者，双柑何必袭风流。"
        },
        {
            "title": "文征明松荫听瀑图",
            "content": "为爱泉声涤垢思，不簪不履坐厜  。\r\n山庄曾学斯人听，却愧中涓供奉随。"
        },
        {
            "title": "画舫斋",
            "content": "画舫予所喜，云舟不是舟。\r\n雅宜风澹荡，那共水沉浮。\r\n荷净初过雨，竹凉飒似秋。\r\n分明太液上，借与米家游。"
        },
        {
            "title": "雨后昆明湖泛舟骋望",
            "content": "半夜嘉霖晓快晴，敕机暇偶泛昆明。\r\n稳同天上坐春水，爽学秋风动石鲸。\r\n出绿柳荫知岸远，入红莲路荡舟轻。\r\n玉峰真似蓬莱岛，只许遥遥镜里呈。"
        },
        {
            "title": "御午门受俘馘",
            "content": "函首霍占来月竁，倾心素坦款天阊。\r\n理官淑问宁须试，骠骑穷追实可臧。\r\n西海永清武大定，午门三御典昭详。\r\n从今更愿天斯事，休养吾民共乐康。"
        },
        {
            "title": "坐冰床至悦心殿",
            "content": "筠冲锡宴有余闲，琼岛韶光暖镜间。\r\n尚可翠鸾轻舵试，徐过玉蝀一桥弯。\r\n冻酥岸觉看波漾，春到物知听雁还。\r\n今日悦心真恰当，窗凭积素慰开颜。"
        },
        {
            "title": "荷露烹茶",
            "content": "秋荷叶上露珠流，柄柄倾来盎盎收。\r\n白帝精灵青女气，惠山竹鼎越窑瓯。\r\n学仙笑彼金盘妄，宜咏欣兹玉乳浮。\r\n李相若曾经识此，底须置驿远驰求。"
        },
        {
            "title": "红叶",
            "content": "迭嶂青云放晓晴，乍看红叶一枝横。\r\n徘徊体物难成句，几点玫瑰衬绿琼。"
        },
        {
            "title": "趁凉",
            "content": "谁云广厦不知暑，偶陟高台亦趁凉。\r\n竹解纳风还蔽日，心存无逸却非忙。\r\n收来荷露堪烹茗，伏出燕雏才下梁。\r\n赢得昼长何所事，重翻旧稿一商量。"
        },
        {
            "title": "桃花寺行宫即目",
            "content": "地近青莲迥绝尘，朅来兴会又从新。\r\n窗含远景正无尽，笔点诸峰自有神。\r\n绿野润霑三月雨，绣岩芳斗一天春。\r\n花源不著通溪水，那虑渔郎忽问津。"
        },
        {
            "title": "拟古意",
            "content": "中庭一树碧桃花，东西飞落邻人家。\r\n东邻阿娇贮金屋，画眉夫婿金张族。\r\n退朝绮宴花拂筵，欢为簪花回曼睩。\r\n西邻女儿独含悲，良人远戍无归期。\r\n谁谓含悲对花落，花落纷宁如泪垂。\r\n可怜同是残英瓣，一悲一欢不相见。"
        },
        {
            "title": "秦淮歌",
            "content": "祖龙东巡压王气，通淮凿断方山埭。\r\n痴心虑后五百年，讵知亡秦在二世。\r\n长源因此名秦淮，萦纡建业达水隈。\r\n时塞时疏异沿革，秣陵终免淮为灾。\r\n六朝往事难寻迹，王谢燕飞谁氏宅。\r\n风流江令倦游归，惟见秦淮依旧碧。\r\n杨吴窃据筑金陵，清波溶溶乃贯城。\r\n十六红桥夹两岸，蜀娇越艳扬新声。\r\n千金买笑轻一掷，缠头锦是寒女织。\r\n会称盒子斗新奇，薛鸭袁羊饤珍食。\r\n而今功令禁俳倡，歌楼舞馆都荒凉。\r\n烟花丽景纵逊昔，瘅邪敦朴诚良方。"
        },
        {
            "title": "咏煎盐者",
            "content": "一历篷芦厂，载观盐灶民。\r\n樵山已遥远，釜海亦艰辛。\r\n火候知应熟，卤浆配欲匀。\r\n可怜终岁苦，享利是他人。"
        },
        {
            "title": "观采茶作歌",
            "content": "前日采茶我不喜，率缘供览官经理；\r\n今日采茶我爱观，吴民生计勤自然。\r\n云栖取近跋山路，都非吏备清跸处，\r\n无事回避出采茶，相将男妇实劳劬。\r\n嫩荚新芽细拨挑，趁忙谷雨临明朝；\r\n雨前价贵雨后贱，民艰触目陈鸣镳。\r\n由来贵诚不贵伪，嗟哉老幼赴时意；\r\n敝衣粝食曾不敷，龙团凤饼真无味。"
        },
        {
            "title": "昭庆寺",
            "content": "钱塘门外古昭庆，取便寻幽过野堤。\r\n僧不参禅修净业，佛无定相示全提。\r\n法林自是忘忧所，精舍堪称小隐栖。\r\n而我民艰常满目，岂能耽静对阇黎。"
        },
        {
            "title": "遇闰",
            "content": "遇闰深山秋益深，每因趁暖一幽寻。\r\n松盘岭复苍中翠，叶落波心静里沉。\r\n鹿度岩边看活画，禽鸣林际听仙音。\r\n养生自是斯间好，勤政名轩敢忘钦。"
        },
        {
            "title": "山店",
            "content": "山店诛茅亦易成，居民火种复刀耕。\r\n孳豚处处牢堆石，防虎家家栅树荆。\r\n粗粝聊安衣食计，逍遥且免市廛征。\r\n前驱俞骑休呵谯，正欲穷檐悉隐情。"
        },
        {
            "title": "喜鹊",
            "content": "喜鹊声唶唶，俗云报喜鸣。\r\n我属望雨候，厌听为呼晴。"
        },
        {
            "title": "菜花",
            "content": "黄萼裳裳绿叶稠，千村欣卜榨新油。\r\n爱他生计资民用，不是闲花野草流。"
        },
        {
            "title": "题宋宣和池塘秋晚图",
            "content": "鸂鶒双飞鹭拳独，秋塘位置雅相宜。\r\n精思设使通为政，五国应无播越时！"
        },
        {
            "title": "西师底定伊犁捷音至诗以述事",
            "content": "乘时命将定条枝，天佑人归捷报驰。\r\n无战有征安绝域，壶浆箪食迎王师。\r\n两朝缔构敢石继，百世宁绥有所思。\r\n好雨优霑王宇拓，敬心那为慰心移。"
        },
        {
            "title": "题宁远祖氏石坊",
            "content": "燧谨寒更烽候朝，鸠工何暇尚逍遥。\r\n若非华表留名姓，谁识元戎事两朝？"
        },
        {
            "title": "圣水盆",
            "content": "垂崖迸水落丝丝，冬不凝冰事匪奇。\r\n应为仙家修养法，将临玉女洗头时。"
        },
        {
            "title": "翠云屏",
            "content": "崔巍孤峰削玉华，山枢旁出古槎枒。\r\n何人解事为镌泐，语凿空犹道女蜗。"
        },
        {
            "title": "松花江捕鱼",
            "content": "松江网鱼亦可观，潭情潦尽澄秋烟，\r\n虞人技痒欲效悃，我亦因之一放船。\r\n施罟    旋近岸，清波可数鲦鲈鲢，\r\n就中鱏鳇称最大，度以寻丈长鬐轩。\r\n波里颓如玉山倒，掷叉百中诚何难，\r\n钩牵绳曳乃就陆，椎牛十五一当焉。\r\n举网邪许集众力，银刀雪戟飞缤翻，\r\n计功受赐即命罢，方虑当秋江水寒。"
        },
        {
            "title": "柳条边",
            "content": "西接长城东属海，柳条结边画内外，\r\n不关阨塞守藩篱，更匪舂筑劳民惫。\r\n取之不尽山木多，植援因以限人过，\r\n盛京吉林各分界，蒙古执役严谁何。\r\n譬之文囿七十里，围场岂止逾倍蓰，\r\n周防节制存古风，结绳示禁斯足矣。\r\n我来策马循边东，高可逾越疏可通，\r\n麋鹿来往外时获，其设还与不设同。\r\n意存制具细何有，前人之法后人守，\r\n金汤巩固万年清，讵系区区此树柳。"
        },
        {
            "title": "科尔沁",
            "content": "世笃姻盟拟晋秦，宫中教养喜成人。\r\n诗书大义能明要，妫汭丛祥遂降嫔。\r\n此日真堪呼半子，当年欲笑议和亲。\r\n同来侍宴承欢处，为忆前弦转鼻辛。"
        },
        {
            "title": "如意湖",
            "content": "塞水恒流此处渟，柳湖莲岛偶募形。\r\n烟容波态皆如画，属意悠然在杳冥。"
        },
        {
            "title": "习字",
            "content": "间日视阁章，山庄有清暇，\r\n有暇亦何为，读书及习射。\r\n书亦六艺一，自古重墨稼，\r\n棐几铺玉版，嘉荫就松架。\r\n缮性归平易, 变体祛奇诧，\r\n举首瞻奎文，当年此消夏。"
        },
        {
            "title": "泛月",
            "content": "泛月宜何处，山庄景最新。\r\n夏宵含飒爽，塞水漾明沦。\r\n鹤唳孤松顶，鹿寻曲涧滨。\r\n锤峰玉台迥，温峤早痴人。"
        },
        {
            "title": "题惠山园八景 寻诗径",
            "content": "岩壑有奇趣，烟云无尽藏。\r\n石栏遮曲径，春水漾方塘。\r\n新会忽于此，幽寻每异常。\r\n自然成迥句，底用锦为囊？"
        },
        {
            "title": "题惠山园八景 知鱼桥",
            "content": "屧步石桥上，轻鯈出水游。\r\n濠梁真识乐，竿线不须投。\r\n子我嗤多辩，烟波匪外求。\r\n琳池春雨足，菁藻任潜浮。"
        },
        {
            "title": "阅古楼",
            "content": "宝笈三希萃法珍，好公天下寿贞珉。\r\n楼飞四面开屏障，神聚千秋作主宾。\r\n不杂嬴刘夸博广，略存魏晋要精真。\r\n游丝灯影参元契，大块文章沆瀣津。"
        },
        {
            "title": "海东青行",
            "content": "鸷鸟种不一，海青称俊绝，\r\n摩空健翮上层霄，千里下击才一瞥。\r\n当其脱韝始纵时，风力未会迟飞掣，\r\n群燕缘扑或坠落，何异淮阴胯下气且折。\r\n鹰鹯之雏可罹（四童），海青之雏得未逢，\r\n闻之育卵大海东，追逐天鹅入云中，\r\n回顾忽失故国踪。海东青，\r\n尔不远为利，尔不高腾空，\r\n安得受制于人垂头仰饲居樊笼！\r\n王孙莫恨未央宫！"
        },
        {
            "title": "杂诗",
            "content": "水至清无鱼，人至察无徒，\r\n无鱼非水德，无徒势云孤。\r\n鱼岂离于水，潜渊转江湖，\r\n人岂离于世，适将他有图。 \r\n知一贵知二，通变乃达常，\r\n不逆复不亿，抑亦先觉良。\r\n吹芋三百人，隐笑齐宣王。"
        },
        {
            "title": "卢沟晓月",
            "content": "茅店寒鸡咿喔鸣，曙光斜汉欲参横。\r\n半钩留照三秋淡，一蝀分波夹镜明。\r\n入定衲憎心共印，怀程客子影犹惊。\r\n迩来每踏沟西道，触景那忘黯尔情。"
        },
        {
            "title": "萧山道中作",
            "content": "溪窄绿塍阔，水肥乌榜轻。\r\n开篷画芃蒨，挂席剪澄明。\r\n南国春方丽．越天云复晴。\r\n山阴指明日，已是镜中行。"
        },
        {
            "title": "平湖秋月",
            "content": "春水初生绿似油，新蛾泻影镜光柔。\r\n待予重命行秋棹，饱弄金波万里流。"
        },
        {
            "title": "苏堤春晓",
            "content": "通守钱塘记大苏，取之无尽适逢吾。\r\n长堤万古传名姓，肯让夷光擅此湖。"
        },
        {
            "title": "烟雨楼用韩子祁诗韵",
            "content": "春云欲泮旋濛濛，百顷南沏一棹通。\r\n回望还迷堤柳绿，到来才辨榭梅红。\r\n不殊图画倪黄境，真是楼台烟雨中。\r\n欲倩李牟携铁笛，月明度曲水晶宫。"
        },
        {
            "title": "响屧廊",
            "content": "夹径多长松，度松渐豁敞。\r\n伊昔构曲廊，夷光留屧响。\r\n屧响久不闻，春烟蒙蔓莽。\r\n小草设有知，云见人来往。"
        },
        {
            "title": "游金山寺用苏轼韵兼效其体",
            "content": "平生不戒游览兴，西浮于洛东观海，\r\n轻舟风利过维扬，此间初识有江在。\r\n巾流嵽嶫如补陀  八功德水澄无波，\r\n精蓝信宿可留憩，层楼阿阁何须多。\r\n青雀黄龙尽收楫，笳吹笙歌送西日，\r\n帆樯远近挂红灯，照入江天星点赤。\r\n髯翁醉醒风雅魄，奇句孤吟深夜黑，\r\n信耶非耶漫强明，律中要使鬼神惊。\r\n六百年来人莫识，我偶拈庚答风物。\r\n滥觞远忆巴岷山，土鼓云门拳石顽，\r\n清赏凭高兴未已，烹茶更试中泠水。"
        },
        {
            "title": "赐沈德潜",
            "content": "水碧山明吴下春，三年契阔喜相亲。\r\n玉皇案吏今烟客，天子门生更故人。\r\n别后诗裁经细检．当前民瘼听频陈。\r\n老来底越精神健，劫外胎禽雪里筠。"
        },
        {
            "title": "中河",
            "content": "驻辇近中河，朱栏俯绿波。\r\n群歌漕运利，永赖圣漠多。\r\n继述夫何有，遵循敢更过。\r\n省方得知要，遑复论其他。"
        },
        {
            "title": "少林寺作",
            "content": "少林干载寺，少室一房山。\r\n禅悦偶重叩，秋岩此乍攀。\r\n树姿纷绮绣，涧响静潺湲。\r\n却见来时路，轘辕云外关。"
        },
        {
            "title": "经岳武穆祠",
            "content": "翠柏红垣见葆祠，羔豚命祭复过之。\r\n两言臣则师千古，百战兵威震一时。\r\n道济长城谁自坏？临安一木本犹支。\r\n故乡俎豆夫何恨，恨是金牌太促期！"
        },
        {
            "title": "祖逊墓",
            "content": "佳城之人云姓祖，考迹睪然兴望古。\r\n越石竟让先着鞭，尚忆闻鸡共起舞。\r\n飞扬意气亘千秋，终不能埋三尺土。"
        },
        {
            "title": "尚书蒋溥奏进所刻御制诗集书此志怀",
            "content": "伊余有结习，对时耽属咏。\r\n赋诗何必多，杜老言诚正，\r\n况乎居九五，所贵行实政。\r\n享帚虞舛缺，综录予所命，\r\n杀青匪素志，既成姑以听。\r\n裒然宛成帙，十二年言行，\r\n其间悯农切，今昔颇可证。\r\n治未臻唐虞，志徒希贤圣，\r\n他年讽兹什，惭否复难定。"
        },
        {
            "title": "古别离",
            "content": "古别离。乃有天上牵牛织女星分歧。\r\n至今八万六干会，\r\n后会滔滔无止期。\r\n可怜一会才一日，\r\n其余无央数日何以消愁思。\r\n古别离，天上犹如此．\r\n人间可例推，\r\n设使无会晤，\r\n安用苦别离?\r\n古别离，长吁嘻！"
        },
        {
            "title": "董邦达西湖图",
            "content": "昔传西湖比西子，但闻其名知其美，\r\n夷光千古以上人，岂有真容遗后世。\r\n未见颜色贵耳食．浪以湖山相比拟，\r\n湖山有知应不受，须翁何以答吾语。\r\n吁嗟吾因感世道，臧否雌黄率如此，\r\n岂如即景写西湖，图绘真形匪近似。\r\n岁维二月巡燕晋，留京结撰亲承旨，\r\n归来长卷已构成，俨置余杭在棐几。\r\n十景东西斗奇列，两峰南北争雄峙，\r\n晴光雨色无不宜，推敲好句难穷是。\r\n淀池水富惜无山，田盘山好诎于水，\r\n喜其便近每命游，具美明湖辄遐企。\r\n北门学士家临安，少长六一烟霞里，\r\n既得其秀忘其筌，呼吸湖山传神髓。\r\n此图岂得五合妙，绝妙真教拔萃矣，\r\n明年春月驻翠华，亲印证之究所以。"
        },
        {
            "title": "淑清院",
            "content": "石径度流泉，奇探小有天。\r\n树垂冰作雨，砌暖玉生烟。\r\n屈膝红墙绕，蜵娟紫阁连。\r\n不如深翠处，精舍作幽偏。"
        },
        {
            "title": "岳钟琪入觐诗以赐之",
            "content": "剑佩归朝矍铄翁，番巢单骑志何雄！\r\n功志淮蔡无惭李，翼奋渑池不独冯。\r\n早建奇勋能鼓勇，重颁上爵特褒忠。\r\n西南保障资猷略，前席敷陈每日中。"
        },
        {
            "title": "移顿六韵",
            "content": "逐水频移顿，曾无廿里赊，\r\n建营今似昨，取势正还斜。\r\n垒或多因旧，灶无须更加，\r\n卖蒸原有市，换马要增茶。\r\n内外奚分界，休和久一家，\r\n朝程回首望，烟散满林霞。"
        },
        {
            "title": "二月十四日喜而有作",
            "content": "止戈为武信其然，我泽如春经略宣。\r\n共喜捷音来玉阙，何殊俘虏自金川。\r\n番酋路左心倾服，军士行间气倍鲜。\r\n单骑汾阳休比拟，都因忠赤格穹天。"
        },
        {
            "title": "题管道升修竹幽兰图",
            "content": "袅袅猗猗绿水滨，幽香孤节自相亲。\r\n世间尽有丹青手，写照端须似此人。"
        },
        {
            "title": "珍珠泉",
            "content": "济南多名泉，岳阴水所潴。\r\n其中孰巨擘，趵突与珍珠。\r\n趵突固已佳，稍藉人工夫，\r\n珍珠擅天然，创见讶仙区。\r\n卓冠七十二，分汇大明湖，\r\n几曲绕琼房，一泓映绮疏。\r\n可以涤心志，可以鉴眉须，\r\n圆流有灵孕，颗颗旋相于。\r\n乍如历海峤，鲛人捧出余，\r\n又如对溟渤，三五显方诸。\r\n作霖仰尧题，泽物留神谟，\r\n我来值暮春，农夫正新畲。\r\n看彼芃芃者，欣此涓涓如，\r\n安得符圣言，远近均沾濡。"
        },
        {
            "title": "杜诗",
            "content": "杜诗于我有何缘，每一见之不忍舍。\r\n寒为衰日可宜冬，暑作雄风足消夏。\r\n于唐拔尔轶卢骆，在汉绰然媲班马。\r\n清词丽句空古今，一一皆从性中写。\r\n呜呼今而有其人，磬折吾当拜风下！"
        },
        {
            "title": "显通寺恭依皇祖元韵",
            "content": "（穴卒）堵入云重，高盘灵鹫峰。\r\n无先梵网域，最古化人踪。\r\n岚影交窗翠，松阴入座浓。\r\n归舆凹外转，犹听隔林钟。"
        },
        {
            "title": "木兰祠",
            "content": "克敌垂成不受勋，凛然巾帼是将军。\r\n一般过客留吟句，绝胜钱塘苏小坟。"
        },
        {
            "title": "竞渡",
            "content": "此俗始荆楚，特以纪岁时，\r\n初因吊忠悃，相沿竞水嬉。\r\n夏五真夏五，风日薰且熙，\r\n况当膏雨霑，应节聊拈题。\r\n昆明闪金波，回堤灿蜀葵，\r\n中流九龙舟，谁肯相参差。\r\n黄帽双飞桨，綵缕五色丝，\r\n纷逐锦标得，悬望霓旌麾。\r\n既闹旋亦寂，凭观有所思，\r\n我观竞之义，所包未可涯。\r\n聊举数端言，以当—解颐，\r\n四时唯其竞，双丸日夜驰，\r\n江河唯其竞，东去不复归。\r\n大鹏竞图南，翼若云天垂，\r\n蟪蛄竞春秋，各各不相知。\r\n其间人更甚，率被名利羁，\r\n大禹竞寸阴，陶侃较分厘，\r\n所趋背膺判，同惧晷刻移。\r\n准竞所以劳，其劳无止期，\r\n故无竞唯人，四方其训之。"
        },
        {
            "title": "御园耕种",
            "content": "弄田播种近臣从，不比亲耕典秩宗。\r\n布谷有声春已暮，看花无兴草全茸。\r\n劳躬漫谓勤民亟，愁意多缘望雨浓。\r\n丰泽籍田将御苑，年年端是重三农。"
        },
        {
            "title": "三月初八日幸圆明园",
            "content": "秉时御气暮春初，灵沼灵台艳裔舒。\r\n似毯绿茵承步辇，含胎红杏倚玫除。\r\n下空回雁无忧弋，画水文鳞底用渔。\r\n满眼韶光如有待，东风着意为吹嘘。"
        },
        {
            "title": "塞上山",
            "content": "层峰高矗觉天低，蔚绿萦丹霁景（雨夷）。\r\n树列周崖成鹿柴，花披乱锦点霜蹊。\r\n经时几欲忘龙塞，佳处还教迟马蹄。\r\n自古诗人多未到，独留生面待谁题。"
        },
        {
            "title": "题四面云山亭子",
            "content": "四柱构峰巅，松萝作扉闼。\r\n诘曲频攀跻，造极心乃豁。\r\n一览众山小，左挹云容活。\r\n鹤唳与鹿呦，饶伊相问答。"
        },
        {
            "title": "姜女祠",
            "content": "凄风秃树吼斜阳，尚作悲声配国殇。\r\n千古无心夸节义，一身有死为纲常。\r\n由来此日称姜女，尽道当年哭杞梁。\r\n长见秉彝公懿好，讹传是处也何妨？"
        },
        {
            "title": "过广宁望医巫闾山恭依皇祖圣祖仁皇帝元韵",
            "content": "海旭凝螺黛，罡风削玉蓉，\r\n灵奇经览乍，圣迹蹑寻重。\r\n过客群停辔，仙人迥矗峰，\r\n徒思山侧径，未抚寺前松。\r\n万古为幽镇，千秋溯舜封，\r\n崇功标地纪，秩祀偶天宗。\r\n嶻嶭疑鶱凤，巉峘突逴龙，\r\n盈眸欣积素，步马迟娄胸。"
        },
        {
            "title": "辽阳怀古",
            "content": "唐宗战垒久成功，管邴曾闻度海东。\r\n只有千年华表鹤，时看来往白云中。"
        },
        {
            "title": "山东上年被灾州县颇多",
            "content": "齐鲁民何辜，连年未逢稔，\r\n每念沟壑填，深宫那安枕。\r\n昨始入兖境，所见犹未甚，\r\n寸衷稍自慰，为之食甘腍。\r\n孰知数日来，触景堪愁朕，\r\n村落多萧条，老幼率憯懔。\r\n腹饥嗷鸿哀，衣薄状鹤凚，\r\n纵屡加赈施，未足苏凄凛。\r\n休助古有经，损益道须审，\r\n用是截漕艘，亟命发仓廪。\r\n嗟哉守土臣，旬宣其勤恁。"
        },
        {
            "title": "御崇政殿",
            "content": "碧海曈昽晓日升，金猊风静瑞烟腾。\r\n元孙黼扆兹重御，列祖威灵实式凭。"
        },
        {
            "title": "萨尔浒",
            "content": "铁背山头歼杜松，手麾黄钺振军锋。\r\n于今四海无征战，留得艰难缔造踪。"
        },
        {
            "title": "检近稿偶志",
            "content": "少小学为文，韩苏有卓型，\r\n别裁及诗格，李杜真前旌。\r\n立言人所志。见道羌孰能，\r\n自读宋儒书，始知朱与程。\r\n诏我为学方，主敬与存诚，\r\n空言信何补，要道在躬行。\r\n矧兹继百王，君师任匪轻，\r\n衡门有遗贤，安能致诸廷？\r\n沟壑有饿殍，安能饱以羹？\r\n返己率多惭，佳文何足称。\r\n有时雨未降，披衣宵立庭，\r\n既霑或苦潦。踟蹰复望睛。\r\n黍高稻宜低，夏耘春勤耕，\r\n望杏杏未红，瞻蒲蒲已青。\r\n织妇虑寒心，农夫望岁情，\r\n茅簷艰苦状，仿佛常共赓。\r\n结习难尽除，聊如劳者鸣，\r\n工拙非所论，岁月差可征。\r\n诗史让少陵，我作方农经。"
        },
        {
            "title": "驻跸吉林境望叩长白山",
            "content": "吉林真吉林，长白郁嵚岑。\r\n作镇曾闻古，钟样亦匪今。\r\n邠岐经处远，云雾望中深。\r\n天作心常忆，明禋志倍钦。"
        },
        {
            "title": "过蒙古诸部落",
            "content": "猎罢归来父子围，露沾秋草鹿初肥，\r\n折杨共炙倾浑脱，醉趁孤鸿马上飞。"
        },
        {
            "title": "过蒙古诸部落",
            "content": "小儿五岁会骑驼，乳饼为粮乐则那。\r\n忽落轻莎翻得意，揶揄学父舞天魔。"
        },
        {
            "title": "过蒙古诸部落",
            "content": "识路牛羊不用牵，下来群饮碧溪泉。\r\n儿童骑马寻亡牯，只在东沟西谷边。"
        },
        {
            "title": "射熊",
            "content": "寥萧玉宇拂秋风，掌样霜锋好射熊。\r\n却笑汉皇犹赤帝，空输女子是英雄。"
        },
        {
            "title": "避暑山庄",
            "content": "轩墀敞御园，草树静高原，\r\n游豫思仁祖，庥和逮孝孙。\r\n桥山将酹爵，玉馆此停辕，\r\n罨画山容在，修蛇电影奔。\r\n禽言欣客至，蛩语诉秋繁，\r\n阶篆苔纹暗，碑诗钗脚存。\r\n圣踪犹可想，衷曲向谁论，\r\n倍切乾乾志，虞孤覆载恩。"
        },
        {
            "title": "望长城作",
            "content": "金墉迤逦倚山尖，想象当时守备严。\r\n但拟天骄祛冒顿，那知民怨萃蒙恬。\r\n千秋形胜因循览，万古兴亡取次觇。\r\n自是天心无定向，从来违顺卜黧黔。"
        },
        {
            "title": "题唐岱山水便面",
            "content": "尝闻名山有旦评，可览不如可游妙，\r\n可游复不如可民，绘林想亦同兹道。\r\n唐岱笔法老尤健，云烟淡染秋山照，\r\n缚茅蜗舍据佳胜，寒江堪弄严公钓。\r\n峰容树态总天真，碧萝苍石归诗料，\r\n犹疑谷合籁作时，翏翏于喁号万窍。\r\n是中应有肥遁人，召以蒲轮头屡掉，\r\n岂似北山隐士流，移文徒惹稚圭诮。"
        },
        {
            "title": "家鹤",
            "content": "家鹤唳松荫，声凄故不扬，\r\n野雁叫洲渚，春宇随翱翔。\r\n胡为凌云姿，逊彼栖芦行，\r\n由来受羁束，只为饱稻粱。\r\n垂飞翅己剪，待饲颈空长，\r\n弹舌吊水月，念结烟霞乡。\r\n世事有如此，对之增慨慷。"
        },
        {
            "title": "夏日题瀛台",
            "content": "文轩梧竹倍凄清，座拥琳瑯爽自生。\r\n高处近天无暑气，人间此地是蓬瀛。\r\n水涵银海月为镜，苔点瑶阶石作枰。\r\n草木敷荣鱼鸟适，由来物物遂生成。"
        },
        {
            "title": "采莲曲",
            "content": "薰风拂池塘，明霞映洲渚，\r\n荡漾木兰船，采莲不知暑。\r\n莲花如锦叶如盖，芳香自送摇清籁，\r\n疑有天孙为弄梭，不然洛浦飘衣带。\r\n采莲采莲夏复秋，青青苇岸忽白头。\r\n徘徊不觉露华湿，独喜红芳载满舟。"
        },
        {
            "title": "题郎世宁画马",
            "content": "伯乐今难遇，谁空冀北群？\r\n横风嘶逸韵，意气欲凌云。"
        },
        {
            "title": "书法中最喜黄庭坚笔意因而有作",
            "content": "羲之称书圣，诸体无不有。\r\n齐梁作者无，李唐推颜柳，\r\n惜哉世已远，赝者十之九。\r\n宋元差可寻，翰墨出亲手。\r\n机暇戒宴安，时或游艺薮，\r\n就中名迹夥，唯爱鲁直叟。\r\n倜傥无安排，潇洒绝尘垢，\r\n譬如百尺松，孤高少群偶。\r\n信笔一规摹，运腕忘妍丑，\r\n所师在神劲，讵论形肖否。\r\n伊余有深意，笔谏曾谨守，\r\n好尚苟不端，丧德良已厚。\r\n所爱汲黯戆，裁诗铭座右。"
        },
        {
            "title": "苏轼偃松图",
            "content": "东坡先生倔强人，画禅笔阵皆相似。\r\n秃毫特写老松枝，老松枝偃性不死。\r\n譬如壮士头可断，古心劲节焉肯毁。\r\n磕敲应作青铜声，虚堂谡谡寒涛起。"
        },
        {
            "title": "阅马",
            "content": "平原草色著霜初，试阅天闲万乘余。\r\n凤耳临风多（马兔）（马录），龙鬐耀日有驔鱼。\r\n漫夸唐牧张千锦，何用周王历八虚。\r\n燕市骊黄抡选遍，遗材犹恐伏盐车。"
        },
        {
            "title": "中元观河灯",
            "content": "太液澄波镜面平，无边佳景此宵生。\r\n满湖星斗涵秋冷，万朵金莲彻夜明。\r\n逐浪惊鸥光影眩，随风贴苇往来轻。\r\n泛舟何用烧银烛，上下花房映月荣。"
        },
        {
            "title": "赐大学士张廷玉",
            "content": "喉舌专司历有年，两朝望重志愈坚，\r\n魏公令德光闾里，山甫柔嘉耀简编。\r\n调鼎念常周庶务，劳谦事每效前贤。\r\n古今政绩如悬鉴，时为苍生咨惠鲜。"
        },
        {
            "title": "河南巡抚雅尔图奏进谷穗盈尺",
            "content": "民天伊古重，宵旰为祈年。\r\n豫省灾伤后，西成企望虔。\r\n喜看盈尺穗，俨历有秋田。\r\n稍解吾民愠，披薰一畅然。"
        },
        {
            "title": "夏珪秋江风雨图",
            "content": "雨丝风片远连天，一棹渔舟万顷烟，\r\n无事买鱼沽酒客，却绕书画米家船。"
        },
        {
            "title": "紫光阁阅武举射",
            "content": "抡材临别苑，射策对明廷。\r\n养士百年久，干城九塞宁。\r\n雕弓悬满月，羽箭迅流星。\r\n为问赳桓辈，能通黄石经？"
        },
        {
            "title": "仇英碧梧翠竹图",
            "content": "石泉窈以清，梧竹复修翠。\r\n诛茅为小楹，延得青山致。\r\n幽人兀然坐，开卷默而识。\r\n仿佛沂水风，吾与点也意。"
        },
        {
            "title": "冬至斋居偶阅旧稿志怀",
            "content": "静听迢迢宫漏长，斋居暂屏万机忙。\r\n那无诗句娱清景，恰有梅梢送冷香。\r\n案积陈编闲检点，志期旧学重商量。\r\n灰飞子夜调元律，又喜天心复一阳。"
        },
        {
            "title": "读《贞观政要》",
            "content": "懿德嘉言在简编，忧勤想见廿三年。\r\n烛情已自同悬镜，从谏端知胜转圜。\r\n房杜有容能让直，魏王无事不绳愆。\r\n高山景仰心何限，宇字香生翰墨筵。"
        },
        {
            "title": "读项羽纪",
            "content": "鹿走荒郊壮士追，蛙声紫色总男儿。\r\n拔山扛鼎兴何暴，齿剑辞骓志不移。\r\n天下不闻歌楚些，帐中唯见叹虞兮。\r\n故乡三户终何在？千载乌江不洗悲。"
        },
        {
            "title": "高其佩指头画虎",
            "content": "铁岭老人阎李流，画不用笔用指头，\r\n纵横挥洒饶奇趣，晚年手法弥警遒。\r\n为吾染指画苍虎，气横幽壑寒飕飕，\r\n落墨伊始鸦雀避，着色欲罢豺狼愁。\r\n怒似苍鹰厉拳爪，炯然霹雳凝双眸，\r\n万里平川望无极，三株古柏拏龙虬。\r\n老人阅世如云浮，独于画法未肯休，\r\n此图赠我实手迹，笔绘还输第二筹。\r\n高堂昼静风生壁，却忆行围塞北秋。"
        },
        {
            "title": "题吴梅村集",
            "content": "梅村一卷足风流，往复披寻未肯休。\r\n秋水精神香雪句，西昆幽恩杜陵愁。\r\n裁成蜀锦应惭丽，细比春蚕好更抽。\r\n寒夜短檠相对处，几多诗兴为君收。"
        }
    ]
}