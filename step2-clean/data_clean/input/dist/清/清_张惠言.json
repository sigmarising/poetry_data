{
    "dynasty": "清",
    "author": "张惠言",
    "intro": "（1761--1802） 清经学家、文学家。字皋文，江苏武进（今常州市）人 。嘉庆进士，官翰林院编修。专治《周易》、《仪礼》，《礼》主郑玄，《易》主虞翻。善文辞，为常州词派的创始人。论词强调比兴，所为词颇沉著，意旨隐约。与恽敬同为“阳湖派”之首，两人思想倾向大致相同。兼善篆书。所著有《茗柯文编》、《茗柯词》。并编有《词选》、《七十家赋钞》。",
    "items": [
        {
            "title": "风流子 出关见桃花",
            "content": "海风吹瘦骨，单衣冷、四月出榆关。看地尽塞垣，惊沙北走；山侵溟渤，叠障东还。\r\n人何在？柳柔摇不定，草短绿应难。一树桃花，向人独笑；颓垣短短，曲水湾湾。\r\n东风知多少？帝城三月暮，芳思都删。不为寻春较远，辜负春阑。\r\n念玉容寂寞，更无人处，经他风雨，能几多番？欲附西来驿使，寄与春看。"
        },
        {
            "title": "相见欢",
            "content": "年年负却花期！过春时，只合安排愁绪送春归。 梅花雪，梨花月，总相思。自是春来不觉去偏知。"
        },
        {
            "title": "水调歌头",
            "content": "今日非昨日，明日复何如。\r\n朅[1]来真悔何事？不读十年书。\r\n为问东风吹老，几度枫江兰径，\r\n千里转平芜。\r\n寂寞斜阳外，渺渺正愁余。\r\n千古意，君知否？只斯须。\r\n名山料理身后，也算古人愚。\r\n一夜庭前绿遍，三月雨中红透，\r\n天地入吾庐。\r\n容易众芳歇，莫听子规呼。"
        }
    ]
}