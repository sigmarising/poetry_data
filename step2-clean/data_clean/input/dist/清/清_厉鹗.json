{
    "dynasty": "清",
    "author": "厉鹗",
    "intro": "（1692--1752） 清文学家。字太鸿，号樊榭，浙江钱塘（今杭州）人。康 熙举人。能诗词，作品多表现闲情逸致，时有孤寂之感。论词推崇周邦彦、姜夔，为浙西词派的重要作家。所著有《樊榭山房集》、《辽史拾遗》、《宋诗纪事》、《南宋院画录》等。",
    "items": [
        {
            "title": "百字令 月夜过七里滩",
            "content": "秋光今夜，向桐江，为写当年高躅。风露皆非人世有，自坐船头吹竹。\r\n万籁生山，一星在水，鹤梦疑重续。孥音遥去，西卢渔父初宿。 \r\n心忆汐社沉埋，清狂不见，使我形容独。寂寂冷萤三四点，穿过前湾茅屋。\r\n林净藏烟，峰危限月，帆影摇空绿。随风飘荡，白云还卧深谷。"
        },
        {
            "title": "齐天乐 吴山望隔江霁雪",
            "content": "瘦筇如唤登临去，江平雪晴风小。湿锚楼台，酿寒城阙，不见春红吹到。\r\n徽茫越峤，但半冱云根，半销沙草。为问鸥边，而今可有晋时棹？ \r\n清愁几番自遣，故人稀笑语，相忆多少！寂寂寥寥，朝朝暮暮，吟得梅花俱恼。\r\n将花插帽，向第一峰头倚空长啸。忽展斜阳，玉龙天际绕。"
        },
        {
            "title": "齐天乐 秋声馆赋秋声",
            "content": "簟凄灯暗眠还起，清商几处催发？碎竹虚廊，枯莲浅渚，不辨声来何叶？\r\n桐飙又接。尽吹入潘郎，一簪愁发。已是难听，中宵无用怨离别。　 \r\n阴虫还更切切。玉窗挑锦倦，惊响檐铁。漏断高城，钟疏野寺，遥送凉潮呜咽。\r\n微吟渐怯。讶篱豆花开，雨筛时节。独自开门，满庭都是月。"
        },
        {
            "title": "眼儿媚",
            "content": "一寸横波惹春留。何止最宜秋。妆残粉薄，矜严消尽，只有温柔。　　\r\n当时底事匆匆去？悔不载扁舟。分明记得，吹花小径，听雨高楼。"
        },
        {
            "title": "归舟江行望燕子矶作",
            "content": "石势浑如掠水飞，渔罾绝壁挂清晖。\r\n俯江亭上何人坐？看我扁舟望翠微。"
        },
        {
            "title": "春寒",
            "content": "漫脱春衣浣酒红，江南二月最多风。\r\n梨花雪后酴醿雪，人在重帘浅梦中。"
        },
        {
            "title": "谒金门 七月既望，湖上雨后作",
            "content": "凭画槛，雨洗秋浓人淡。隔水残霞明冉冉，小山三四点。\r\n艇子几时同泛？待折荷花临鉴。日日绿盘疏粉艳，西风无处减。"
        },
        {
            "title": "北仙吕·后庭花",
            "content": "仙山回磴重，酒楼空翠中。\r\n霜落千门树，风清十庙钟。\r\n夕阳东，越王安在？\r\n鸦翻江上峰。"
        }
    ]
}