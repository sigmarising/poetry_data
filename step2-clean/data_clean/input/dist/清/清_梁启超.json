{
    "dynasty": "清",
    "author": "梁启超",
    "intro": "（1873--1929） 中国近代资产阶级改良主义者。字卓如，号任公，又号 饮冰室主人。广东新会人。光绪举人。曾从康有为学，等与康有为一起主张变法维新，人称“康梁”。1896年（光绪二十一年）赴北京参加会试，与康有为发动“公车上书”。1895年在上海主编《时务报》，发表《变法通议》，编辑《西政丛书》。次年主讲长沙时务学堂，积极鼓吹和推进维新运动。所作政论文流利畅达，感情奔放，颇有特色。1898年入京，以六品衔办理京师大学堂、译书局。戊戌变法失败，逃亡日本。初编《清议报》，继编《新民丛报》，坚持立宪保皇，受到民主革命派的批判。其所介绍的西方资产阶级社会政治学说，对当时知识界有较大影响。辛亥革命后，以立宪党为基础组成进步党，拥护袁世凯，出任司法总长。1916年发动蔡锷组织护国军反袁。后组织研究系，与段祺瑞合作，出任财政总长。五四时期，反对“打倒孔家店”的口号，以为孔孟之道是社会主义“最精要的论据”。晚年在清华学校讲学。著作弘富，后人编为《饮冰室合集》。",
    "items": [
        {
            "title": "贺新郎　",
            "content": "昨夜东风里。\r忍回首、月明故国，凄凉到此。\r鹑首赐秦寻常梦，莫是钧天沈醉。\r也不管、人间憔悴。\r落日长烟关塞黑，望阴山铁骑纵横地。\r汉帜拔，鼓声死。\r物华依旧山河异。\r是谁家、庄严卧榻，尽伊鼾睡。\r不信千年神明胄，一个更无男子。\r问春水、干卿何事？我自伤心人不见，访明夷别有英雄泪。\r鸡声乱，剑光起。"
        },
        {
            "title": "浪淘沙　",
            "content": "燕子旧人家，枨触年华。\r锦城春尽又飞花。\r不是浔阳江上客，休听琵琶。\r轻梦怕愁遮，云影窗纱。\r一天浓絮太亏他。\r镇日飘零何处也，依旧天涯。"
        },
        {
            "title": "满江红　赠魏二　",
            "content": "如此江山，送多少英雄去了。\r又尔我蹋尘独漉，睨天长啸。\r炯炯一空馀子目，便便不合时宜肚。\r向人间一笑醉相逢，两年少。\r使不尽，灌夫酒。\r屠不了，要离狗。\r有酒边狂哭，花前狂笑。\r剑外惟馀肝胆在，镜中应诧头颅好。\r问匏黄阁外一畦蔬，能同否。"
        },
        {
            "title": "水调歌头　",
            "content": "拍碎双玉斗，慷慨一何多。\r满腔都是血泪，无处着悲歌。\r三百年来王气，满目山河依旧，人事竟如何？百户尚牛酒，四塞已干戈。\r千金剑，万言策，两蹉跎。\r醉中呵壁自语，醒后一滂沱。\r不恨年华去也，只恐少年心事，强半为销磨。\r愿替众生病，稽首礼维摩。"
        },
        {
            "title": "寄赵尧生侍御以诗代书",
            "content": "山中赵邠卿，起居复何似？去秋书千言，短李为我致，坐客睹欲夺，我怒几色市；比复凭罗隐，寄五十六字，把之不忍释，浃旬同卧起。\r稽答信死罪，惭报亦有以：昔岁黄巾沸，偶式郑公里；岂期姜桂性，遽撄魑魅忌；青天大白日，横注射工矢。\r公愤塞京国，岂直我发指。\r执义别有人，我仅押纸尾。\r怪君听之过，喋喋每挂齿，谬引汾阳郭，远拯夜郎李。\r我不任受故，欲报斯辄止。\r复次我所历，不足告君子。\r自我别君归，嘐嘐不自揆，思奋躯尘微，以救国卵累，无端立人朝，月躔迅逾纪。\r君思如我戆，岂堪习为吏。\r自然枘入凿，窘若磨旋螘。\r默数一年来，至竟所得几，口空瘏罪言，骨反销积毁。\r君昔东入海，劝我衽慎趾，戒我坐垂堂，历历语在身。\r由今以思之，智什我岂翅。\r坐是欲有陈，操笔则颡泚。\r今我竟自拔，遂我初服矣。\r所欲语君者，百请述一二：一自系匏解，故业日以理，避人恒兼旬，深蛰西山阯。\r冬秀餐雪桧，秋艳摘霜柿。\r曾踏居庸月，眼界空夙滓；曾饮玉泉水，洌芳沁痐脾。\r自其放游外，则溺于文事，乙乙蚕吐丝，汩汩蜡泫泪，日率数千言，今略就千纸。\r持之以入市，所易未甚菲。\r苟能长如兹，馁冻已可抵。\r君常忧我贫，闻此当一喜。\r去春花生日，吾女既燕尔，其婿夙嗜学，幸不橘化枳。\r两小今随我，述作亦斐亹。\r君诗远垂问，纫爱岂独彼。\r诸交旧踪迹，君倘愿闻只：罗瘿跌宕姿，视昔且倍蓰，山水诗酒花，名优与名士，作史更制礼，应接无停晷，百凡皆芳洁，一事略可鄙，索笑北枝梅，楚璧久如屣；曾蛰蛰更密，足已绝尘轨，田居诗十首，一首千金值，蛰庵躬耕而丧其赀丰岁犹调饥，骞举义弗仕，眼中古之人，惟此君而已；彩笔江家郎，翊云在官我肩比，金玉兢自保，不与俗波靡，近更常为诗，就我相砻砥，君久不见之，见应刮目视。\r三子君所笃，交我今最挚。\r陈徵宇林宰平黄孝觉黄哲维梁众异，旧社君同气，而亦皆好我，襟抱互弗閟；更二陈弢阉、石遗一林畏庐，老宿众所企，吾间一诣之，则以一诗贽；其在海上者，安仁潘若海嘻顦顇，顾未累口腹，而或损猛志；孝侯周孝怀特可哀，悲风生陟屺，君曾否闻知，备礼致吊诔。\r此君孝而愚，长者宜督譬。\r凡兹所举似，君或谂之备，欲慰君索居，词费兹毋避。\r大地正喋血，毒螫且潜沸，一发之国命，懔懔驭朽辔。\r吾曹此馀生，孰审天所置，恋旧与伤离，适见不达耳。\r以君所养醇，宜夙了此旨；故山两年间，何藉以适己？箧中新诗稿，曾添几尺咫？其他藏山业，几种竟端委？酒量进抑退？抑遵昔不徒？或言比持戒，我意告者诡，岂其若是恝，辜此郸筒美；所常与钓游，得几园与绮？门下之俊物，又见几騄駬？健脚想如昨，较我步更驶，峨眉在户牖，贾勇否再儗？琐琐此问讯，——待蜀使。\r今我寄此诗，媵以欧战史，去腊青始杀，敝帚颇自憙，下酒代班籍，将弗笑辽豕；尤有亚匏集，我嗜若脍胾，谓有清一代，三百年无比，我见本井蛙，君视为然否？我操兹豚蹄，责报乃无底：第一即责君，索我诗瘢痏，首尾涂乙之，益我学根柢；次则昔癸丑，禊集西郊沚，至者若而人，诗亦杂瑾玭，丐君补题图，贤者宜乐是；复次责诗卷，手写字栉比，凡近所为诗，不问近古体，多多斯益善，求添吾弗耻；最后有所请，申之以长跪，老父君夙敬，生日今在迩，行将归称觞，乞宠以巨制，乌私此区区，君义当不诿。\r浮云西南行，望中蜀山紫，悬想诗到时，春已满杖履，努力善眠食，开抱受蕃祉，桃涨趁江来，竚待剖双鲤，岁乙卯人日，启超拜手启。"
        },
        {
            "title": "拆屋行",
            "content": "麻衣病嫠血濡足，负携八雏路旁哭。\r穷腊惨栗天雨霜，身无完裙居无屋。\r自言近市有数椽，太翁所搆垂百年，中停双木彗未满七，府贴疾下如奔弦。\r节度爱民修市政，要使比户成殷阗，袖出图样指且画，剋期改作无迁延。\r悬丝十命但恃粥，力单弗任惟哀怜。\r吏言称贷岂无路，敢以巧语干大权，不然官家为汝办，率比旁舍还租钱。\r出门十步九回顾，月黑风凄何处路，只愁又作流民看，明朝捉收官里去。\r彼中凡无业游民皆拘作苦工。\r市中华屋连如云，哀丝豪竹何纷纷，游人争说市政好，不见街头屋主人。"
        },
        {
            "title": "台湾竹枝词",
            "content": "教郎早来郎恰晚，教郎大步郎宽宽。\r满拟待郎十年好，五年未满愁心肝。"
        },
        {
            "title": "台湾竹枝词",
            "content": "绿阴阴处打槟榔，蘸得蒟酱待劝郎。\r愿郎到口莫嫌涩，个中甘苦郎细尝。"
        },
        {
            "title": "台湾竹枝词",
            "content": "郎搥大鼓妾打锣，稽首天西妈祖婆。\r今生够受相思苦，乞取他生无折磨。"
        },
        {
            "title": "台湾竹枝词",
            "content": "手握柴刀入柴山，柴心未断做柴攀。\r郎自薄情出手易，柴枝离树何时还。"
        },
        {
            "title": "台湾竹枝词",
            "content": "相思树底说相思，思郎恨郎郎不知。\r树头结得相思子，可是郎行思妾时？"
        },
        {
            "title": "台湾竹枝词",
            "content": "韭菜花开心一枝，花正黄时叶正肥。\r愿郎摘花连叶摘，到死心头不肯离。\r首句直用原文。"
        },
        {
            "title": "赋示校员及诸生",
            "content": "在昔吾居夷，希与尘客接，箱根山一月，归装稿盈箧。\r虽匪周世用，乃实与心惬，如何归乎来？两载投牢筴。\r愧傣每颡泚，畏讥每慑魄，冗材惮享牺，遐想醒梦蝶。\r推理悟今吾，乘愿理夙业。\r郊园美风物，昔游记攸玾，愿言赁一庑，庶以客孤笈。\r其时天降凶，大地血正喋，蕴怒夙争郑，导衅忽刺歙。\r贾勇羞目逃，斗智屡踵蹑，遂令六七雄，傞舞等中魇。\r澜倒竟畴障？天坠真己压。\r狂势所簸薄，震我卧榻齂。\r未能一丸封，坐遭两黥挟。\r吾衰复何论？天僇困接摺。\r猛志落江湖，能事寄简牍，试凭三寸管，貌彼五云叠。\r庀材初类匠，诇势乃如谍，遡往既纚纚，衡今逾喋喋。\r有时下武断，快若髭赴镊，哀我久宋聋，持此饷葛馌。\r藏山望岂敢，学海愿亦辄。\r月出天宇寒，携影响廊屧，苦心碎池凌，老泪润阶叶。\r咄哉此局棋，坼角惊急劫，错节方我畀，畏途与谁涉？莘莘年少子，济川汝其楫，相期共艰危，活国厝妥帖。\r当为雕鸢墨，莫作好龙叶。\r夔空复怜蚿，目苦不见睫。\r来者傥暴弃，耗矣始愁惵。\r急景催跳丸，我来亦旬浃，行袖东海石，还指西门堞。\r惭非徙薪客，徒效恤纬妾，晏岁付劳歌，口呿不能嗋。"
        },
        {
            "title": "爱国歌四章",
            "content": "泱泱哉！吾中华。\r最大洲中最大国，廿二行省为一家。\r物产腴沃甲大地，天府雄国言非夸。\r君不见，英日区区三岛尚崛起，况乃堂矞吾中华。\r结我团体，振我精神，二十世纪新世界，雄飞宇内畴与伦。\r可爱哉！吾国民。\r可爱哉！吾国民。\r芸芸哉！吾种族。\r黄帝之胄尽神明，濅昌濅炽遍大陆。\r纵横万里皆兄弟，一脉同胞古相属。\r君不见，地球万国户口谁最多？四百兆众吾种族。\r结我团体，振我精神，二十世纪新世界，雄飞宇内畴与伦。\r可爱哉！我国民。\r可爱哉！我国民。\r彬彬哉！吾文明。\r五千余岁历史古，光焰相续何绳绳。\r圣作贤述代继起，浸濯沈黑扬光晶。\r君不见，朅来欧北天骄骤进化，宁容久扃吾文明。\r结我团体，振我精神，二十世纪新世界，雄飞宇内畴与伦。\r可爱哉！我国民。\r可爱哉！我国民。\r轰轰哉！我英雄。\r汉唐凿孔县西域，欧亚抟陆地天通。\r每谈黄祸詟且栗，百年噩梦骇西戎。\r君不见，博望定远芳踪已千古，时哉后起我英雄。\r结我团体，振我精神，二十世纪新世界，雄飞宇内畴与伦。\r可爱哉！我国民。\r可爱哉！我国民。\r闻英寇云南俄寇伊犁感愤成作涕泪已消残腊尽，入春所得是惊心。\r天倾已压将非梦，雅废夷侵不自今。\r安息葡萄柯叶悴，夜郎蒟酱信音沈。\r好风不度关山路，奈此中原万里阴。"
        },
        {
            "title": "自题新中国未来记",
            "content": "却横西海望中原，黄雾沈沈白日昏。\r万壑豕蛇谁是主？千山魑魅阒无人。\r青年心死秋梧悴，老国魂归蜀道难。\r道是天亡天不管，朅来予亦欲无言。"
        },
        {
            "title": "澳亚归舟杂兴",
            "content": "长途短发两萧森，独自凭栏独自吟。\r\n日出见鸥知岛近，宵分闻雨感秋深。\r\n(归时三四月之交，实南半球之秋末也。)\r\n乘桴岂是先生志，衔石应怜后死心。\r\n姹女不知家国恨，更弹汉曲入胡琴。\r\n拍拍群鸥相送迎，珊瑚湾港夕阳明。\r\n(澳洲沿南太平洋岸，珊瑚岛最多，亦名珊瑚海。)\r\n远波淡似里湖水，列岛繁于初夜星，\r\n蘯胃海风和露吸，洗心天乐带涛听，\r\n此游也算人间福，敢道潮平意未平。\r\n蛮歌曲终锦瑟长，兔魄欲堕潮头黄，\r\n微云远连海明灭，稀星故逐船低昂，\r\n绳 楐せ?梦耶觉，冰酒沁骨清以凉，\r\n如此闲福不消受，一宵何苦为诗忙。\r\n苦吟兀兀成何事，永夜迢迢无限情，\r\n万壑鱼龙风在下，一天云锦月初生，\r\n人歌人哭兴亡感，潮长潮平日夜声，\r\n大愿未酬时易逝，抚膺危坐涕纵横。"
        },
        {
            "title": "赠别郑秋蕃兼谢惠画",
            "content": "鲁孱漆室泣，周蠢嫠纬悲，谋国自有肉食辈，干卿甚事，胡乃长叹而累欷？覆巢之下无完卵，智者怵惕愚者嬉，天下兴亡各有责，今我不任谁贷之。\r吾友荥阳郑秋子，志节卓荦神嵚崎，热心直欲炉天地，视溺己溺饥己饥。\r少年学书更学剑，顾盼中原生雄姿，此才不学万人敌，大隐于市良自嗤。\r一槎渡海将廿载，纵横商战何淋漓，眼底骈罗世界政俗之同异，脑中孕含廿纪思想之瑰奇。\r青山一发望故国，每一念至魂弗怡，不信如此江山竟断送，四百兆中无一是男儿。\r去年尧台颁衣带，血泪下感人肝脾，义会不胚走天下，日所出入咸闻知。\r君时奋臂南天隅，毁家纾难今其时，悲歌不尽铜驼泪，魂梦从依敬业旗。\r誓拯同胞苦海苦，誓答至尊慈母慈，不愿金高北斗寿东海，但愿得见黄人捧日、崛起大地、而与彼族齐骋驰。\r我渡赤道南，识君在雪黎，貌交淡于水，魂交浓如饴。\r风云满地我行矣，壮别宁作儿女悲。\r知君有绝技，余事犹称老画师。\r君画家法兼中外，蹊径未许前贤窥；我昔倡议诗界当革命，狂论颇颔作者颐。\r吾舌有神笔有鬼，道远莫致徒自嗤；君今革命先画界，术无与并功不訾。\r我闻西方学艺盛希腊，实以绘事为本支，尔来蔚起成大国，方家如鲫来施施。\r君持何术得有此，方驾士蔑凌颇离，英人阿利华士蔑，近世最著名画师也。\r希腊人颇离奴特，上古最著名画师也。\r一缣脱稿列梳会，君尝以所画寄陈博览会，评赏列第一云。\r博览会西名曰益士彼纯，又名曰梳。\r万欧谓欧罗巴人也。\r喷喷惊且咍，乃信支那人士智力不让白皙种，一事如此他可知。\r我不识画却嗜画，悉索无餍良贪痴，五日一水十日石，君之惠我无乃私。\r棱棱神鹰兮历历港屿，君所赠余画，一为飞鹰搏鸮图，一为雪港归舟图，皆君得意之作也。\r雪黎港口称世界第一，画家喜画之，而佳本颇难。\r缭以科葛米讷兮藉以芦丝，西人有一种花名曰科葛米纳，意言勿忘我也，吾译之为长毋相忘花。\r芦丝即玫瑰花。\r君所赠画，杂花烘缭，秾艳独绝。\r画中之理吾不解，画外之意吾颔之。\r君不见鸷鸟一击大地肃，复见天日扫雰翳，山河锦绣永无极，烂花繁锦明如斯；又不见今日长风送我归，欲别不别还依依，桃花潭水兮情深千尺，长毋相忘兮攀此繁枝。\r君遗我兮君画，我报君兮我诗，画体维新诗半旧，五省六燕惭转滋。\r媵君一语君听取，人生离别寻常耳，桑田沧海有时移，男儿肝胆长如此，国民责任在少年，君其勉旃吾行矣。"
        },
        {
            "title": "广诗中八贤歌",
            "content": "诗界革命谁欤豪？因明钜子天所骄，\r\n驱役教典庖丁刀，何况欧学皮与毛。\r\n诸暨蒋智由观云。\r\n\r\n东瓯布衣识绝伦，黎洲以后一天民，\r\n我非狂生生自云，诗成独泣问麒麟。\r\n平阳宋恕平子。\r\n\r\n枚叔理文涵九流，五言直逼汉魏遒，\r\n蹈海归来天地秋，西狩吾道其悠悠。\r\n余杭章炳麟太炎。\r\n\r\n义宁公子壮且醇，每翻陈语逾清新，\r\n啮墨咽泪常苦辛，竟作神州袖手人。\r\n义宁陈三立伯严。(君昔赠余诗有“凭阑一片风云气，来作神州袖手人”之句。)\r\n\r\n哲学初祖天演严，远贩欧铅搀亚椠，\r\n合与莎米为鲽鹣，夺我曹席太不廉。\r\n候官严复几道。\r\n\r\n放言玩世曾觙庵，造物无计逃镌镵，\r\n曼歌花丛酒正醰，说经何时诗道南。\r\n湘乡曾广钧重伯。(君昔为予画扇，作齐诗图，跋语云：任公好予所治齐诗图，予之诗道南矣。其狂率类此。)\r\n\r\n绝世少年丁令威，选字秾俊文深微，\r\n佯狂海上胡不归，故山猿鹤故飞飞。\r\n丰顺丁惠康叔雅。\r\n\r\n君遂之节如其才，呼天不应归去来，\r\n海枯石烂诗魂哀，吁嗟吾国其无雷。\r\n淮南吴保初彦复。(君抗疏忧国事，不得达，弃官归，且冻饿，厚禄故人书招之，不出山也。)"
        },
        {
            "title": "志未酬",
            "content": "志未酬，志未酬，问君之志几时酬？志亦无尽量，酬亦无尽时。\r世界进步靡有止期，吾之希望亦靡有止期。\r众生苦恼不断如乱丝，吾之悲悯亦不断如乱丝。\r登高山复有高山，出瀛海复有瀛海。\r任龙腾虎跃以度此百年兮，所成就其能几许？虽成少许，不敢自轻，不有少许兮，多许奚自生。\r但望前途之宏廓而寥远兮，其孰能无感于余情。\r吁嗟乎，男儿志兮天下事，但有进兮不有止，言志已酬便无志。"
        },
        {
            "title": "刘荆州",
            "content": "二千年后刘荆州，雄镇江黄最上游。\r\n笔下高文蠹鱼矢，帐前飞将烂羊头。\r\n忍将国难供谈柄，敢与民权有夙仇。\r\n闻说魏公加九锡，似君词赋更无俦。"
        },
        {
            "title": "东归感怀",
            "content": "极目中原幕色深，蹉跎负尽百年心。\r那将涕泪三千斛，换得头颅十万金。\r鹃拜故林魂寂寞，鹤归华表气萧森。\r恩仇稠叠盈怀抱，抚髀空为梁父吟。"
        },
        {
            "title": "留别梁任南汉挪路卢",
            "content": "沥血一杯酒，与君兄弟交，君母即我母，君仇即吾仇。\r况我实君累，君更不我尤，我若不报君，狗彘之不犹。\r劝君且勿哭，今哭何所求？磨刀复磨刀，去去不暂留。\r上有天与日，鉴我即我谋。\r我行为公义，亦复为私仇，脚蹴旧山河，手提贼人头，与君拜墓下，一恸为君酬。\r万一事不成，国殇亦足豪，云霄六君子，来轸方且遒。\r谁能久郁郁？长为儒冠羞。"
        },
        {
            "title": "留别梁任南汉挪路卢",
            "content": "冤霜六月零，愤泉万壑哀，寥莪不可诵，游子肝肠摧。\r魑魅白昼行，啮人如草莱。\r劳劳生我恩，惨惨入泉台。\r悠悠者苍天，哀哀者谁子。\r人孰无天性，人孰无毛里，孰无泪与血，孰无肺与腑，海枯山可移，此恨安可补？沈沈复沈沈，怨毒乃如此。"
        },
        {
            "title": "壮别",
            "content": "极目鉴八荒，淋漓几战场。\r虎皮蒙鬼蜮，龙血混玄黄。\r世纪开新幕，风潮集远洋。\r欲闲闲未 ， 横槊数兴亡。"
        },
        {
            "title": "壮别",
            "content": "孕育今世纪，论功谁萧何？华拿总馀子，卢孟实先河。\r赤手铸新脑，雷音殄古魔。\r吾侪不努力，负此国民多。"
        },
        {
            "title": "壮别",
            "content": "第一快心事，东来识此雄。\r学空秦火后，功就楚歌中。\r大陆成争鹿，沧瀛蛰老龙。\r牛刀勿小试，留我借东风。"
        },
        {
            "title": "壮别",
            "content": "赫赫皇华记，凄凄去国吟。\r出匡恩未报，赠缟爱何深。\r重话艰难业，商量得失林。\r只身浮海志，使我忆松阴。"
        },
        {
            "title": "壮别",
            "content": "狂简今犹昔，裁成意苦何？\r\n辙环人事瘁，棒喝佛恩多。\r\n翼翼酬衣带，冥冥慎网罗。\r\n图南近消息，为我托微波。"
        },
        {
            "title": "壮别",
            "content": "丈夫有壮别，不作儿女颜。\r风尘孤剑在，湖海一身单。\r天下正多事，年华殊未阑。\r高楼一挥手，来去我何难。"
        },
        {
            "title": "纪事二十四首",
            "content": "猛忆中原事可哀，苍黄天地入蒿莱。\r何心更作喁喁语，起趁鸡声舞一回。"
        },
        {
            "title": "纪事二十四首",
            "content": "曩译佳人奇遇成，每生游想涉空冥。\r从今不羡柴东海，枉被多情惹薄情。"
        },
        {
            "title": "纪事二十四首",
            "content": "匆匆羽檄引归船，临别更悭一握缘。\r今生知否能重见，一抚遗尘一惘然。"
        },
        {
            "title": "纪事二十四首",
            "content": "珍重千金不字身，完全自主到钗裙。\r他年世界女权史，应识支那大有人。"
        },
        {
            "title": "纪事二十四首",
            "content": "昨夜闺中远寄诗，殷勤劝进问佳期。\r绿章为报通明使，那有闲情似旧时。"
        },
        {
            "title": "纪事二十四首",
            "content": "万一维新事可望，相将携手还故乡。\r欲悬一席酬知已，领袖中原女学堂。"
        },
        {
            "title": "纪事二十四首",
            "content": "华服盈盈拜阿兄，相从谭道复谈兵。\r尊前恐累风云气，更谱军歌作尾声。"
        },
        {
            "title": "纪事二十四首",
            "content": "郤服权奇女丈夫，道心潭粹与人殊。\r波澜起落无痕迹，似此奇情古所无。"
        },
        {
            "title": "纪事二十四首",
            "content": "鸾飘凤泊总无家，惭愧西风两鬓华。\r万里海槎一知已，应无遗恨到天涯。"
        },
        {
            "title": "纪事二十四首",
            "content": "怜余结习销难尽，絮影禅心不自由。\r昨夜梦中礼天女，散花来去著心头。"
        },
        {
            "title": "纪事二十四首",
            "content": "含情慷慨谢婵娟，江上芙蓉各自怜。\r别有法门弥阙陷，杜陵兄妹亦因缘。"
        },
        {
            "title": "纪事二十四首",
            "content": "一夫一妻世界会，我与浏阳实创之。\r尊重公权割私爱，须将身作后人师。"
        },
        {
            "title": "纪事二十四首",
            "content": "匈奴未灭敢言家，百里行犹九十赊。\r怕有旁人说长短，风云气尽爱春华。"
        },
        {
            "title": "纪事二十四首",
            "content": "后顾茫茫虎穴身，忍将多难累红裙。\r君看十万头颅价，遍地鉏麑欲噬人。"
        },
        {
            "title": "纪事二十四首",
            "content": "我非太上忘情者，天赐奇缘忍能谢。\r思量无福消此缘，片言乞与卿怜借。"
        },
        {
            "title": "纪事二十四首",
            "content": "甘隶西征领右军，几凭青鸟致殷勤。\r舌人不惜为毛遂，半为宗都半为君。"
        },
        {
            "title": "纪事二十四首",
            "content": "惺惺含意惜惺惺，岂必圆时始有情。\r最是多欢复多恼，初相见即话来生。"
        },
        {
            "title": "纪事二十四首",
            "content": "卿尚粗解中行颉，我惭不识左行怯。\r奇情豔福天难妬，红袖添香对译书。"
        },
        {
            "title": "纪事二十四首",
            "content": "眼中既已无男子，独有青睐到小生。\r如此深恩安可负，当筵我几欲卿卿。"
        },
        {
            "title": "纪事二十四首",
            "content": "眼中直欲无男子，意气居然我丈夫。\r二万万人齐下拜，女权先到火奴奴。"
        },
        {
            "title": "纪事二十四首",
            "content": "青衫红粉讲筵新，言语科中第一人。\r座绕万花听说法，胡儿错认是乡亲。"
        },
        {
            "title": "纪事二十四首",
            "content": "目如流电口如河，睥睨时流振法螺。\r不论才华论胆略，鬒眉队里已无多。"
        },
        {
            "title": "纪事二十四首",
            "content": "颇媿年来负盛名，天涯到处有逢迎。\r识荆说项寻常事，第一相知总让卿。"
        },
        {
            "title": "纪事二十四首",
            "content": "人天去住两无期，啼鴃年芳每自疑。\r多少壮怀偿未了，又添遗憾到蛾眉。"
        },
        {
            "title": "去国行",
            "content": "呜呼济艰乏才兮，儒冠容容。\r佞头不斩兮，侠剑无功。\r君恩友仇两未报，死于贼手毋乃非英雄。\r割慈忍泪出国门，掉头不顾吾其东。\r东方古称君子国，种族文教咸我同。\r尔来封狼逐逐磨齿瞰西北，唇齿患难尤相通。\r大陆山河若破碎，巢覆完卵难为功。\r我来欲作秦廷七日哭，大邦犹幸非宋聋。\r却读东史说东故，卅年前事将毋同。\r城狐社鼠积威福，王室蠢蠢如赘癕。\r浮云蔽日不可扫，坐令蝼蚁食应龙。\r可怜志士死社稷，前仆后起形影从。\r一夫敢射百决拾，水户萨长之间流血成川红。\r尔来明治新政耀大地，驾欧凌美气葱茏。\r旁人闻歌岂闻哭，此乃百千志士头颅血泪回苍穹。\r吁嗟乎！男儿三十无奇功，誓把区区七尺还天公。\r不幸则为僧月照，幸则为南洲翁。\r不然高山蒲生象山松荫之间占一席，守此松筠涉严冬，坐待春回终当有东风。\r吁嗟乎！古人往矣不可见，山高水深闻古踪。\r潇潇风雨满天地，飘然一身如转蓬，披发长啸览太空。\r前路蓬山一万重，掉头不顾吾其东。"
        },
        {
            "title": "自励",
            "content": "平生最恶牢骚语，作态呻吟苦恨谁。\r\n万事祸为福所倚，百年力与命相持。\r\n立身岂患无余地，报国惟忧或后时。\r\n未学英雄先学道，肯将荣瘁校群儿。"
        },
        {
            "title": "金缕曲",
            "content": "瀚海飘流燕。乍归来、依依难认，旧家庭院。惟有年时芳俦在，一例差池双剪。相对向、斜阳凄怨。\r\n　　欲诉奇愁无可诉，算兴亡、已惯司空见。忍抛得，泪如线。\r\n　　故巢似与人留恋。最多情、欲黏还坠，落泥片片。我自殷勤衔来补，珍重断红犹软。又生恐、重帘不卷。十二曲阑春寂寂，隔蓬山、何处窥人面？休更问，恨深浅。\r\n【注释】：①丁未：光绪三十三年（1907）。梁启超于戊戌变法失败后，逃往日本。越九年（丁未）归国，其时国事日非。次年（1908）再度东渡，是年光绪帝病死。\r\n②瀚海：浩瀚的海。周邦彦《满庭芳》词：“年年，如社燕。飘流瀚海，来寄修椽。”\r\n③俦：同辈之人。\r\n④差池双剪：燕尾如剪。《诗》：“燕燕于飞，差池其羽。”\r\n⑤已惯司空见：即司空见惯。唐刘禹锡为苏州刺史，李司空绅罢镇，慕禹锡名，邀饮，命妓侑酒，刘于席上赋诗云：“高髻云鬟宫样妆，春风一曲杜韦娘。司空见惯浑闲事，断尽苏州刺史肠。”\r\n⑥断红：指落花。\r\n⑦十二曲阑：《阑通栏》。费氏宫词：“锁声金掣閤门环，帘卷真珠十二栏。”\r\n⑧蓬山：即蓬莱，神山名。【赏析】：　　此词作者以瀚海飘流燕自喻，抒发对国事的感慨。上片“依依难认，旧家庭院”，写作者东渡归来时心情。“年时芳俦”至“泪如线”写当年变法同伴象“差池双剪”的燕子，“相对向”无限凄怨。下片抒发感慨，含蓄蕴藉，语意双关。"
        },
        {
            "title": "太平洋遇雨",
            "content": "一雨纵横亘二洲，浪淘天地入东流。\r\n却余人物淘难尽，又挟风雷作远游。"
        },
        {
            "title": "读陆放翁集",
            "content": "诗界千年靡靡风，\r\n兵魂销尽国魂空。\r\n诗中什九从军乐，\r\n亘古男儿一放翁。"
        }
    ]
}