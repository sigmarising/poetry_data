{
    "dynasty": "清",
    "author": "蒋春霖",
    "intro": "生于嘉庆二十三年，卒于同治七年（1818—1868），字鹿潭，江苏江阴城内蒋家巷人。后居扬州。早年工诗，中年一意于词。著有《水云楼词》。.",
    "items": [
        {
            "title": "唐多令",
            "content": "枫老树留声，芦花吹又残。系扁舟同倚朱阑。还似少年歌舞地，听落叶，忆长安。哀角起重关。霜深楚水寒。背西风归雁声酸。一片石头城上月，浑怕照，旧江山。"
        },
        {
            "title": "登泰州城楼",
            "content": "四野霜晴海气收，高城啸侣共登楼。 \r\n旌旗杂沓连三郡，锁钥矜严重一州。 \r\n西望云山成间阻，南飞鸟鹊尚淹留。 \r\n海陵自古雄争地，烟树苍苍起暮愁。"
        },
        {
            "title": "渡江云",
            "content": "燕泥衔杏雨，炉薰隐篆，朱户昼。半窗松影碎，小语分茶，日暖唤青禽。那不见、招手楼阴。 空自踏、落花归去，消歇酒杯心。沈吟。红墙几尺，远过蓬山， 更难通鱼锦。换尽了，陌头柳色，愁满罗襟。梦中常订重逢约，甚隔帘，翻怕相寻。门又掩，碧桃一树春深。"
        },
        {
            "title": "鹧鸪天",
            "content": "杨柳东塘细水流，红窗睡起唤晴鸠。屏间山压眉心翠，镜里波生鬓角秋。　 \r\n临玉管，试琼瓯，醒时题恨醉时休。明朝花落归鸿尽，细雨春寒闭小楼。"
        },
        {
            "title": "浪淘沙",
            "content": "云气压虚栏，青失遥山，雨丝风絮一番番。上巳清明都过了，只是春寒。　 \r\n华发已无端，何况花残？飞来蝴蝶又成团。明日朱楼人睡起，莫卷帘看。"
        },
        {
            "title": "卜算子",
            "content": "燕子不曾来，小院阴阴雨。一角阑干聚落花，此是春归处。 　\r\n弹泪别东风，把酒浇飞絮。化了浮萍也是愁，莫向天涯去。"
        }
    ]
}