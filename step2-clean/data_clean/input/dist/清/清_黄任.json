{
    "dynasty": "清",
    "author": "黄任",
    "intro": "黄任（1683一1768）字于莘，号莘田，福建永福人。康熙举人，官广东四会知县。好宾客，喜藏砚，自号十研先生。著有《秋江集》6卷。存诗1100余首。",
    "items": [
        {
            "title": "西湖杂诗",
            "content": "珠襦玉匣出昭陵，杜宇斜阳不可听。\r\n千树桃花万条柳，六桥无地种冬青。"
        },
        {
            "title": "西湖杂诗",
            "content": "梅花亦作黍离看，野水荒坟绕一湾。\r\n肠断黄金台下客，更传天语到孤山。"
        },
        {
            "title": "西湖杂诗",
            "content": "鱼羹宋嫂六桥无，原是樊楼旧酒垆。\r\n宣索可怜停玉食，官家和泪话东都。"
        },
        {
            "title": "西湖杂诗",
            "content": "珍重游人入画图，楼台绣错与茵铺。\r\n宋家万里中原土，博得钱塘十顷湖。"
        },
        {
            "title": "西湖杂诗",
            "content": "画罗纨扇总如云，细草新泥簇蝶裙。\r\n孤愤何关儿女事，踏青争上岳王坟！"
        }
    ]
}