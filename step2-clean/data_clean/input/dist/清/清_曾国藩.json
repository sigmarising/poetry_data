{
    "dynasty": "清",
    "author": "曾国藩",
    "intro": "",
    "items": [
        {
            "title": "送吴荣楷之官浙江三首",
            "content": "西湖吾未到，梦想若遇之。\r\n荷花夏如海，当春万柳垂。\r\n秋月随潮涌，暮雾天无涯。\r\n三百六十寺，岚翠渺迷离。\r\n君去事幽讨，抉剔发天倪。\r\n馀悭收昔遁，奇赏获新知。\r\n朝餐吸山绿，暮雨张水馆。\r\n寻碑嗅梅蕊，独往无人随。\r\n政成无一事，风流方在兹。\r\n怀抱一如彼，江山复如斯。\r\n此乐可持赠，寄我于首诗。"
        },
        {
            "title": "次韵何廉昉太守感怀述事十六首",
            "content": "惨淡兵戎春复秋，浊醪谁信造千忧？战场故鬼把新鬼,世事前沤散后沤。\r\n驱逐几同秦失鹿，动势只愧鲁无鸠。\r\n何时浩荡轻鸥去？一舸鸱夷得少休。"
        },
        {
            "title": "寄弟",
            "content": "昔我初去家，诸弟各弱小。\r\n阿季髡两髦，觑人眸子缭。\r\n后园偷枣栗，揉升极木沙。\r\n叔也从之求，揖我谓我矫。\r\n分甘一不均，战争在毫秒。\r\n余时轻别离，昂头信一掉。\r\n老弟况童骏，乐多忧愁少。\r\n瞥然成六秋，光明如过鸟。\r\n世味一饱尝，甘心厌茶家。\r\n梦里还乡国，沟徐苦了了。\r\n朝企恒抵昏，夕思或达晓。\r\n君诗忽见慰，回此肝肠绕。\r\n生世非一途，处身贵深窈。\r\n众方奔恬愉，圣贤类悄悄。\r\n二陆盛波张，鹤唳悲江表。\r\n夷齐争三光，岂不在俄殍！我今寄好语，君其听勿藐！一愿先知命，再愿耐僻摽。"
        },
        {
            "title": "次韵何廉昉太守感怀述事十六首",
            "content": "溢觞初引一泓泉，流出蛟龙万丈渊。\r\n从古精诚能破石，薰天事业不贪钱。\r\n腐儒封拜称诗伯，上策屯耕在现田。\r\n巨海茫茫终得岸，谁言精卫憾难填？"
        },
        {
            "title": "题公牍",
            "content": "官儿尽大有何荣？字数太多看不清。\r\n减去数行重刻过，留教他日作铭旌。"
        },
        {
            "title": "兹晨",
            "content": "兹晨何不乐？端念良自尤。\r\n自吾有爪觜，半啄匪躬谋。\r\n俯视见后土，仰视见光浮。\r\n关门赫婢仆，雄长如诸侯。\r\n专精事羹饭，馀政及干餱。\r\n兵后物力绌，平世生齿稠。\r\n人人似我饱，实重黄屋忧。\r\n吾皇惕味爽，彼相争前筹。\r\n圣者自危厉，愚者自优游。\r\n六哉六合内，人类难等俦。"
        },
        {
            "title": "秋怀诗五首",
            "content": "大叶下如雨，西风吹我衣。\r\n天地气一肃，回头万事非。\r\n虚舟无抵件，恩怨召杀机。\r\n年年绊物累，俯仰邻诟讥。\r\n终然学黄鹤，浩荡沧溟飞。"
        },
        {
            "title": "桂湖五首",
            "content": "矮桂枝钩袖，丛空叶打头。\r\n堤行皆反径，路断得高楼。\r\n栏槛干回锦，琉璃五色秋。\r\n落霞沉水底，绮散不能收。\r\n\r\n【注释】：跨水一楼，名沉霞村。"
        },
        {
            "title": "岁暮杂感十首",
            "content": "旧雨曾遗尺鲤鱼，经年不报意何如？自从三益睽违久，学得五君世态疏。\r\n碧树那知离别憾，青灯偏照故人书。\r\n殷勤护惜金炉鸭，香火因缘付与渠。"
        },
        {
            "title": "丁未六月七日考试汉教习试院作二首",
            "content": "潭潭深院鐍扃牢，阙日湿云作郁陶。\r\n薄茗何曾解消渴？纤絺便欲等重饱。\r\n高堂燕息尚如此，矮屋蜂屯毋已劳！得失升沉纷满眼，世间人事等牛毛。"
        },
        {
            "title": "答李生",
            "content": "我年廿四登乡贡，始与刘蓉相追陪。\r\n延津双创忽会合，深夜挂壁鸣风雷。\r\n勋名自谓凌管乐，文采何曾怯邹枚。\r\n岂知羲和鞭日月，头上光阴火急催。\r\n老刘偃素不称意，酸寒一衿初受裁。\r\n我虽置身霄汉上，器小仅济瓶与罂。\r\n立朝本非汲黯节，媚世又无张禹才。\r\n似驴非驴马非马，自增形影良可咍。\r\n囗天广殿棵云开，飞房结构要群材。\r\n倦眼相遍天下土，焉知吞国有颜回。\r\n李生年少风骨峻，骁腾汗血龙所服。\r\n平地一朝能九例，欲与老刘争崔克。\r\n万里辞家来从我，如金受治玉受锤。\r\n所轮只有一心喻，献璞翻为两足灾。\r\n世上升沉日子变，得失于我有何哉！朝来告别问何往，迎妇塞外调高洪。\r\n长安自是别离海，新婚便作锦绣堆。\r\n离情吉语议消说，新诗抄句千琼瑰。\r\n我有一言生听取，冰案乃为福之媒。\r\n富贵绮罗遭鬼瞰，忧患可以坚筋骸。\r\n陈平终非贫贱客，王章莫忘辛苦怀。\r\n边关十月雪融天，劝生为我尽一杯。"
        },
        {
            "title": "题唐本说文本部应莫朗亭孝廉",
            "content": "插架森森多于笋，世上何曾见唐本！莫君一卷殊瑰奇，传写云自元和时。\r\n问君此卷有何珍？流传显晦经几人？君言是物少微识，残筹黯黮不能神。\r\n豪家但知贵锦被，陋巷谁复传案巾？黔县令君持赠我，始吐光怪干星辰。\r\n许书劣存二百字，古镜一扫干里尘。\r\n祭文已与流俗殊，解说尤令耳自新。\r\n乾嘉老儒耽苍雅，东南严段并绝伦。\r\n就中一字百接讨，诘难蜂起何龈龈！暗与此本相符契，古辙正合今时轮。\r\n乃知二徐尚卤莽，治误几辈空因循。\r\n我闻此言神一快，有如枯柳指马疥。\r\n我昔趋朝陪庶尹，颇究六书医顽蠢。\r\n四海干戈驱迫忙，十年髀肉消磨尽。\r\n却思南阁老祭酒，旧学于我复何有。\r\n安得普天息欃枪，归去闭户注《凡将》。"
        },
        {
            "title": "送吴荣楷之官浙江三首",
            "content": "读书三十年，今来始一试。\r\n自抱轮因材，构厦随所置。\r\n世人苦寒俭，舞袖先择地。\r\n斤削不能迁，罂盎各自器。\r\n君子储百用，多藏如列肆。\r\n深厉与浅揭，所向皆如志。\r\n看本青云主，摩空排健翅。\r\n置之承明庐，枚马当偃帜。\r\n才多厌闲散，翩然去作吏。\r\n方今清华秩，骈拇仅云备。\r\n不如膺专城，张驰从吾意。\r\n观鱼莫结网，网过酷于饵。\r\n治囗莫求多，绪多乱神智。\r\n圣朝沦洽恩，陬噬实渐被。\r\n可怜蚩蚩氓，惸惺还好义。\r\n愿君他弟思，随时劳抚字。"
        },
        {
            "title": "桂湖五首",
            "content": "十里荷花海，我来吁已迟。\r\n小桥通野港，坏艇卧西陂。\r\n曲岸能藏鹭，盘涡尚戏龟。\r\n倾城游女盛，好是采莲时。"
        },
        {
            "title": "失题四首",
            "content": "蜒雨蛮烟日日催，侧身周望重低徊。\r\n海滨膏血深无极，帐下笠歌自莫哀。\r\n安得贾生时痛哭，可怜杨仆本庸才。\r\n投章欲问茫茫意，何处通天尚有台？"
        },
        {
            "title": "次韵何廉昉太守感怀述事十六首",
            "content": "江雪湖波路几千，壶头归葬事堪怜。\r\n铸金叩叩终何益？理玉深深不计年。\r\n夜月一钩凉蕙帐，春风十万散榆钱。\r\n神灵甲马如相助，莫造愁人叹逝川。"
        },
        {
            "title": "乙己春闱谢戴醇士前辈画竹",
            "content": "余少沦践贫，学书等画漫。\r\n中岁愉太仓，误为金紫绊。\r\n文字虽所攻，浅尝不能半。\r\n迩来又十年，抛弃如土炭。\r\n岂谓选佛场，谬来事襄赞！列仙盛瀛洲，腰鱼何璀璨！禁院扃重帐，沉沉窅挂观。\r\n键户无一营，驰笺斗豪翰。\r\n蘸蓝扫秋叶，斯须复堆案。\r\n众雏亦好事，奔命极雨汗。\r\n戴嵩圣云孙，三绝天所叹。\r\n干谒填其庐，铁门说三换。\r\n朅来困棘闱，逢人匄脱腕。\r\n为余写新竹，风筠兀缭乱。\r\n呵壁呼者可，笙采何足算！我虽不解画，嗜古颇知岸。\r\n但得琴中趣，何必工抑按。\r\n为报青玕玕，微诗庶一粲。"
        },
        {
            "title": "失题",
            "content": "西山一夜雨，秋气入庭除。\r\n清晨展书坐，翛然乐有馀。\r\n天宇一何廓，荡荡真吾庐。\r\n熇熇夸毗子，夺隘无旷居。\r\n众鳞争勒潦，鬣耆安得舒！岂知逃闲寂，放荡得尾闾。\r\n吾乐正如此，君乐复何如？"
        },
        {
            "title": "失题四首",
            "content": "两度归帆溯上流，萧萧落木洞庭秋。\r\n送君此去风前酒，忆我当时月夜舟。\r\n弘景旧居勾曲洞，杜陵新卜烷溪头。\r\n好栽修竹一千亩，更抵人间万户侯。"
        },
        {
            "title": "次韵何廉昉太守感怀述事十六首",
            "content": "薇阁藤厅淡淡红，多君翔步五云中。\r\n良缘彩凤双飞翼，慧业灵犀一点通。\r\n典郡四旬书上考，阖门八口祀昭忠。\r\n灾祥谁识天公意，休向西风泣路穷。"
        },
        {
            "title": "次韵何廉昉太守感怀述事十六首",
            "content": "山县寒儒守一经，出山姓字各芳馨。\r\n要令天下消兵气，争说湘中聚德星。\r\n旧雨三年精化碧，孤灯五夜眼常青。\r\n书生自有平成量，地脉何曾独效灵！"
        },
        {
            "title": "次韵何廉昉太守感怀述事十六首",
            "content": "由来忠孝易通神，优利华丞识后身。\r\n石拦海枯终有尽，生天成佛岂无人。\r\n关河度情空萧瑟，形影陶潜孰主宾？鸡犬全家存帝所，淮南生计未全贫。"
        },
        {
            "title": "寄郭筠仙浙江四首",
            "content": "向晚严需破屋寒，娟娟纤月倚檐端。\r\n自给行箧殷勤觅，苦索家书展转看。\r\n宦海情怀蝉翼薄，离人心绪茧丝团。\r\n更怜吴会飘零客，纸帐孤灯坐夜阑。"
        },
        {
            "title": "送舒伯鲁",
            "content": "神驹秉清峻，堕地凌无前。\r\n男儿志万里，亦在华妙年。\r\n舒生吾楚俊，结发疲丹铅。\r\n内外承嘉荫，托根魁斗躔。\r\n迎妇范阳府，结客弥幽燕。\r\n遂来窟京辇，满月弯鸣弦。\r\n谓言抬高第，如摄床头钱。\r\n人事有奇偶，虎鼠非吾权。\r\n文章不试媚，例为时世捐。\r\n芝兰合锄刈，朝菌香彻天。\r\n可怜壮夫志，摧撼终不迁。\r\n时时造我闼，屏虑商诗篇。\r\n高吟动厚地，幽思缒重渊。\r\n维桑古有敬，况此接才贤。\r\n昨来忽告别，归意何翩翩！寝门流定省，肯为世网牵？一鸣不称意，脱去如鹰鸇。\r\n赵孟等闲事，难者参与春。\r\n马走合此间，岁月逐风颇。\r\n谋归百不勇，送女聊自镌。"
        },
        {
            "title": "里胥",
            "content": "牛羊忽窜突，村社杂喧虺。\r\n昨闻府牒下，今见里胥来。\r\n召募赴戎行，羽檄驰如雷。\r\n“后期不汝有，行矣胡迟回！”老妪捶胸哭，哭声亦何哀！龙钟六十馀，伶什惟一地。\r\n弱小不识事，黄犊母之随。\r\n筋力倘可食，或免一家饥。\r\n薄命木足惜，儿去伤永离。\r\n老妪泣未阑，老翁跪致辞：“主事亦云棘，妇人那得知！蝼蚁穴寸土，自荷皇天慈。\r\n天威有震叠，小人敢疑猜。\r\n贫者当故汽，富者当输财。\r\n便当遣儿去，木劳火急催。\r\n所愧无酒食，与吏佐晨炊。\r\n”贫者勉自效，富者更可悲。\r\n隶卒突兀至，诛求百不支。\r\n蒨蒨纨裤子，累累饱鞭笞。\r\n前卒贪如狼，后队健如(赦库)。\r\n应募幸脱免，倾荡无涂资。\r\n吁嗟朝廷意，兵以卫民为。\r\n守令慎其柄，无使前吏持！此辈如狐鼠，蓁蓁肆恣睢。\r\n聊为遒人徇，敢告良有司。"
        },
        {
            "title": "至日二首",
            "content": "久行忘节序，夙莫但奔忙。\r\n兹旦即长至，我征仍未央。\r\n寒云低树白，边日际山黄。\r\n时睹南来雁，飘零不作行。"
        },
        {
            "title": "桂湖五首",
            "content": "颇忆家山好，去乡兹六年。\r\n此间行乐地，小有洞庭天。"
        },
        {
            "title": "岁暮杂感十首",
            "content": "高嵋山下是侬家，岁岁年年斗物华。\r\n老柏有情还忆我，天桃无语自开花。\r\n几回南国思红豆，曾记西风院碧纱。\r\n最是故园难忘处，待等亭畔路三叉。"
        },
        {
            "title": "失题四首",
            "content": "金堤旧溃高家堰，复道今年盛昔年。\r\n自古尘沙同浩劫，斯民涂炭岂前缘？沉江欲祷王尊壁，击揖谁挥祖逖鞭？大厦正须梁栋拄，先生何事赋归田？"
        },
        {
            "title": "次韵何廉昉太守感怀述事十六首",
            "content": "浔阳江水接天长，良将新词皎雪霜。\r\n半壁东南支柱石，数州立女荐馨香。\r\n竟无音寿追克国，犹有嘉名配武乡。\r\n匹马寸金都谢绝，三明何必数西凉！"
        },
        {
            "title": "次韵何廉昉太守感怀述事十六首",
            "content": "钟山祠庙岿然存，凭吊湖湘烈士魂。\r\n马革裹尸男子志，鸾刀祭膟圣明恩。\r\n弓旌夜动神依户，萧鼓春祈福满门。\r\n万世游人应指点，血殷篙眼古时痕。"
        },
        {
            "title": "书边袖石诗集后二首",
            "content": "镌章琢句寻常事，激烈心情约可怜。\r\n今日词臣须颇牧，古来蒙士出幽燕。\r\n杨家忠义存三疏，孙相威名在九边。\r\n莫借文章追往哲，要凭肝胆报皇天。"
        },
        {
            "title": "岁暮杂感十首",
            "content": "为臧为否两磋跎，搔首乾坤踏踏歌。\r\n万事拼同骈拇视，浮生无奈茧丝多。\r\n频年踪迹随波活，大半光阴被墨磨。\r\n匣里龙泉吟不住，问予何日斫蛟鼍。"
        },
        {
            "title": "忆弟二首",
            "content": "无端绕室思茫茫，明月当天万瓦霜。\r\n可惜良宵空兀坐，遥怜诸弟在何方。\r\n纷纷书帙谁能展，艳艳灯花有底忙？出户独吟聊妄想，孤云断处是家乡。"
        },
        {
            "title": "失题四首",
            "content": "抽得闲身鹤不如，高秋酒熟鞠黄初。\r\n便驱天驷识途马，归钓江乡缩项鱼。\r\n往比已清随毂转，今来身世似舟虚。\r\n不须更说知此早，且喜尘缘尽划除。"
        },
        {
            "title": "桂湖五首",
            "content": "短城三面绕，浅水半篙寒。\r\n鸟过穿残日；自行起寸澜。\r\n秋来楼阁静，幽处地天宽。\r\n平昔江湖性，真思老钓竿。"
        },
        {
            "title": "次韵何廉昉太守感怀述事十六首",
            "content": "二月长安春姑归，觚棱回首梦魂飞。\r\n宫鸦掠日槐阴瘦，厩马嘶风柳絮肥。\r\n东阁赐茶双凤阙，西效扈跸九龙旗。\r\n十年苦忆钧天奏，老大真怜未拂农。"
        },
        {
            "title": "送王少鹤",
            "content": "待尔双双至，春回又一年。\r\n开尊皆旧友，发座半新篇。\r\n荔子红时雨，芭且绿外天。\r\n江乡好风景，话向酒杯前。"
        },
        {
            "title": "秋怀诗五首",
            "content": "蟋蟀吟西轩，商声方兹始。\r\n小人快一鸣，得时一如此。\r\n大泽藏蛰龙，严冬卧不起。\r\n明岁泽九州，功成返湫底。\r\n吾道恶多言，喧嚣空复尔。"
        },
        {
            "title": "岁暮杂感十首",
            "content": "鼕鼕岁鼓走轻雷，竹马儿童彩戏才。\r\n仙仗九重围雾住，宫花一万锁烟开。\r\n迷离佳气从空绕，不断狂香拂面来。\r\n我比春风尤放荡，长安日日聘龙媒。"
        },
        {
            "title": "又赠筠仙一幅",
            "content": "人生有乖隔，咫尺成关山。\r\n我心田百转，从来输石顽。\r\n日吞语戴侯，君在张李间。\r\n为君画新竹，幽淡不容攀。\r\n我家双溪上，万竹固沙湾。\r\n凉夜幽篁里，月冷水潺潺。\r\n行携子借隐，鹿豕相往还。\r\n诗名满天地，踪迹混榛营。"
        },
        {
            "title": "初入四川境喜晴",
            "content": "万里关山睡梦中，今朝始洗眼朦胧。\r\n云头齐拥剑门上，峰势欲随江水东。\r\n楚客初来询物俗，蜀人从古足英雄。\r\n卧龙跃马今安在？极目天边意未穷。"
        },
        {
            "title": "酬李芋仙二首",
            "content": "劲翩摩空故绝伦，吹嘘曾未出风尘。\r\n细思科第定何物？却是饥寒解困人。\r\n大道但期三洗髓，长途终通九方歅。\r\n高秋一放脱鞲去，看法飞腾亦有神。"
        },
        {
            "title": "送孙芝房使贵州二首",
            "content": "六年陈迹君能记，病骨秋风入剑关。\r\n曾洗人天清净眼，饱看巴蜀怪奇山。\r\n君今岩壑搜群玉，自有光芒照百蛮。\r\n不似老夫徒碌碌，昆冈一网手空还。"
        },
        {
            "title": "温甫读书城南寄示二首",
            "content": "岳麓东环湘水回，长沙风物信佳哉！妙高峰上携谁步？爱晚亭边醉几回。\r\n夏后功名馀片石，汉王钟鼓拨寒灰。\r\n知君此日沉吟地，是我当年眺览来。"
        },
        {
            "title": "桂湖五首",
            "content": "点缀须人力，招寻信妙缘。\r\n使君殊不俗，把酒竟茫然。"
        },
        {
            "title": "秋怀诗五首",
            "content": "吾友刘孟容，遗我两好书。\r\n三年不报答，幽怨今何如？深山间大宝，光气塞州间。\r\n樊英履坛席，名业箕斗虚。\r\n补天倘无术，不如且荷锄。"
        },
        {
            "title": "题答筤谷目",
            "content": "我家湘上高嵋山，茅屋修竹一万竿。\r\n春雨晨锄劚玉版，秋风夜馆鸣琅玕。\r\n自来京华昵车马，满腔俗恶不可删。\r\n洞庭天地一大物，一从北渡遂不还。\r\n苦忆故乡好林壑，梦想此君无由攀。\r\n嗟君与我同里社，误脱野服充朝班。\r\n一别篬筤囗猨鹤，十年台省翔鵷鸾。\r\n鱼须文笏岂不好！却思乡井长三叹。\r\n钱唐画师天所纵，手割湘云落此间。\r\n风技雨叶战寒碧，明窗大儿生虚澜。\r\n簿书尘埃不称意，得此亦足镌疏顽。\r\n还君此画与君约，一月更借十回看。"
        },
        {
            "title": "至日二首",
            "content": "海市三年舶，河源八月槎。\r\n水衡劳硕画，漆室足咨嗟。\r\n天步方长健，民饥亦有涯。\r\n燔柴崇大礼，灵贶正来赊。"
        },
        {
            "title": "贺新郎  题钱楞仙同年玉堂归娶图二首",
            "content": "寂寞深闺里。\r\n忆东风，泥金乍报，若何欢喜？撤帐筵围停烛夜，细问当时原委。\r\n更密询烧香诗婢。\r\n西舍东邻多士女，但骈头附耳夸双美。\r\n不能答，笑而已。\r\n郎君持赠无多子。\r\n献妆台，官衣一袭，鸾书一纸。\r\n又剩有红线饼餤，合卺同尝甘旨。\r\n珍重说天恩如此。\r\n明年携得神仙眷，料趋朝不过花砖矣。\r\n同梦者，促君起。"
        },
        {
            "title": "忆弟二首",
            "content": "忽忆他时襄水上，恶风半夜撼春雷。\r\n舟人捩舵声同泣，客子扶床面已灰。\r\n仰荷皇天全薄命，信知浮世等轻埃。\r\n汝今归去复何似？回首世途诚险哉。\r\n\r\n【注释】：襄阳遇风，戊戌九月出都事。弟今年南归，亦由襄水达武昌。"
        },
        {
            "title": "寄郭筠仙浙江四首",
            "content": "一病多劳勤护措，嗟君此别太匆匆。\r\n二三知己天涯隔，强半光阴道路中。\r\n免走会须营窟穴，鸿飞原不计西东。\r\n读书识字知何益？赢得行踪似转蓬。"
        },
        {
            "title": "闻客话里中近事",
            "content": "蓬莱清浅信推迁，回首乡关事可怜。\r\n今日朝簪陪末秩，早时社鼓舞华筵。\r\n陈平宰国无消息，质倍辞家有岁年。\r\n蹙蹙生涯非我里，滔滔四望极敷天。"
        },
        {
            "title": "早发沔县遇雨",
            "content": "此身病起百无忧，敢为艰难一怨尤。\r\n晓雾忽飞千嶂雨，西风已作十分秋。\r\n近知地利其堪恃，早信人谋不自由。\r\n昨日定军山下过，苍天一望故悠悠。"
        },
        {
            "title": "岁暮杂感十首",
            "content": "芒鞋镇日踏春还，残腊将更却等闲。\r\n三百六旬同逝水，四平涂里说家山。\r\n缁尘已自沾京雒，羌笛何须怨玉关。\r\n为报南来新雁到，故乡消息在云间。"
        },
        {
            "title": "寄郭筠仙浙江四首",
            "content": "碣石造这起阵云，楼船羽檄日纷纷。\r\n螳螂竟欲当车撤，髋髀安能抗斧斤？但解终童陈策略，已闻王歙立功勋。\r\n如今旅梦应安稳，早绝天骄荡海氛。"
        },
        {
            "title": "温甫读书城南寄示二首",
            "content": "十年长隐南山雾，今日始为出蛐云。\r\n事业真如移马磨，羽毛何得避鸡群。\r\n求珠采玉从吾好，秋菊春兰各自芬。\r\n嗟我蹉跎无一用，尘埃车马日纷纷。"
        },
        {
            "title": "漫与",
            "content": "今日今时吾在兹，我兄我弟倘相思。\r\n微官冷似支床石，去国情如失乳儿。\r\n见惯浮云浑欲语，漫成诗句未须奇。\r\n径求名酒一干科，轰醉王城百不知。"
        },
        {
            "title": "酬李芋仙二首",
            "content": "巴东三峡猿啼处，太白醉魂今尚存。\r\n遂有远孙通肝蚃，时吟大句动乾坤。\r\n爱从吾党鱼忘水，厌逐人间虱处裈。\r\n却笑文章成底用？千篇不值一盘飨。"
        },
        {
            "title": "留侯庙",
            "content": "小智徇声荣，达人志江海。\r\n咄咄张子房，身名大自在。\r\n信美齐与梁，几人饱胔醢。\r\n留邑兹岩疆，亮无怀璧罪。\r\n国仇亦已偿，不退当何待！郁郁紫柏山，英风渺千载。\r\n遗踪今则无，仙者岂无给！朅来瞻庙庭，万山雪皠皠。"
        },
        {
            "title": "次韵何廉昉太守感怀述事十六首",
            "content": "沧海横流泽有鸡，微生偶出一当熊。\r\n千艘梭织怒涛上，万幕笳吹明月中。\r\n屠罢长鲸波尚赤，战归骄马汗犹红。\r\n谁知春晚周郎老，更与东皇乞好风。"
        },
        {
            "title": "岁暮杂感十首",
            "content": "纷纷节候尽平常，西舍东家底事忙？十二万年都小劫，七千馀岁亦中殇。\r\n蜉蝣身世知何极，胡蝶梦魂又一场。\r\n少昊笑依情太寡，故堆锦绣富春光。"
        },
        {
            "title": "送孙芝房使贵州二首",
            "content": "妙年作赋动明光，又策星轺赴夜郎。\r\n文采边陬瞻泰斗，仪容寸步中宫商。\r\n沈湘过访三闾庙，宛叶行经百战场。\r\n定有新诗传万口，归来吾与解奚囊。"
        },
        {
            "title": "三十二初度次日书怀",
            "content": "男儿三十殊非少，今我过之讵足欢！龌龊挚瓶嗟器小，酣歌鼓缶已春阑。\r\n眼中云物知何兆，镜里心情只独看。\r\n饱食甘眠无用处，多惭名字侣鹓鸾。"
        },
        {
            "title": "丁未六月七日考试汉教习试院作二首",
            "content": "虞廷胄子肄声律，汉室小侯齿辟雍。\r\n银汉支流原博大，壁门追琢要从容。\r\n师儒落落渺千载，针齐时时还一逢。\r\n明日邓林厅斧入，可能洞底拔长松。"
        },
        {
            "title": "秋怀诗五首",
            "content": "吾爱耶夫子，古之三益者。\r\n凿凿攻我瑕，不随世人哑。\r\n薄俗等文章，吾亦事苟且。\r\n赫赫扬子云，末途裂如瓦。\r\n再拜谢援人，斤斧行可舍！"
        },
        {
            "title": "送吴荣楷之官浙江三首",
            "content": "乡闾昔根从，殷勤托诗酒。\r\n再来长安道，舟车并携手。\r\n如今弥旷远，脱然绝窠臼。\r\n少年尚意气，峥嵘各自担。\r\n风尘饱所谙，苍然皆老丑。\r\n激湍亦已平，真气充户牖。\r\n相见无藩篱，洒落真吾友。\r\n昨夜秋风来，袅袅凉生柳。\r\n念子当乖离，旁皇如失守。\r\n万族各有营，欢聚焉可久！意趣苟无违，秦趆如左右。\r\n后会知何年，今兹有岁在丑。"
        },
        {
            "title": "移居偶成",
            "content": "前人栽藤后人看，我年干藤未及半。\r\n前人种竹青成林，舞影窗月清我心。\r\n况有丁香海棠树，堆砌牡丹乱无数。\r\n霜风但遗枯枝立，春光犹迟隔年度。\r\n独立何必念芳菲，正肃气与天地遇。\r\n此身今古如脱屣，人得人弓等闲耳。\r\n冰霜百物半摧藏，扫除一室吾安事。\r\n转眼花开春事新，四座唯延馆荡人。\r\n读书养性聊为乐，目可招要梅子真。"
        },
        {
            "title": "腊八日夜直",
            "content": "翻从官宿得闲时，仙掖深深昼掩帷。\r\n静向古人书易入，寒偏今日酒堪持。\r\n浓饘说献宫中佛，晴雪看分禁里墀。\r\n日暮武英门外望，并阑冰合柳枯垂。"
        },
        {
            "title": "莫过竹如",
            "content": "维摩元未病，子把空复疑。\r\n薄暮还相访，经旬系我思。\r\n深谈四壁静，交道一灯知。\r\n天毕看西下，来归亦未迟。"
        },
        {
            "title": "柴关岭雪",
            "content": "我行度柴关，山关惊我马。\r\n密雪方未阑，飞花浩如泻。\r\n万岭堆水银，乾坤一大冶。\r\n走兽交横奔，冻禽窜荒野。\r\n挥手舞岩巅，吾生此潇洒。\r\n忽忆少年时，牵狗从猪者。\r\n射虎层冰中，穷追绝壁下。\r\n几岁驰虚名，业多用逾寡。\r\n久逸筋力颓，回头泪盈把。"
        },
        {
            "title": "桂湖五首",
            "content": "遂刘华阳国，归程始此赊。\r\n翻然名境访，来及夕阳斜。\r\n翠竹偎寒蝶，丹枫噪幕鸦。\r\n词人云异代，临水一咨嗟。\r\n\r\n【注释】：新都桂湖，明杨升庵修撰故宅也。使旋过此，县令张君宜事招饮湖上，为赋此诗。"
        },
        {
            "title": "次韵何廉昉太守感怀述事十六首",
            "content": "鹤原横霣第三人，鹤唳华亭不复春。\r\n先轸归元何日是？虞翻相骨本来贫。\r\n科名久滞青云路，身手难扶赤日轮。\r\n十二万年香不灭，从渠捣麝作灰尘。"
        },
        {
            "title": "小池",
            "content": "屋后一枯池，夜雨生波澜。\r\n勿言一勺水，会有蛟龙幡。\r\n物理无定资，须臾变众窍。\r\n男儿未盖棺，进取谁能料。"
        },
        {
            "title": "废邱关",
            "content": "项王西入关，叱咤何雄哉！鼻息撼山岳，号令如轰雷。\r\n分茅割大地，驾驭英雄才。\r\n六王既立后，三将还西来。\r\n降臣剖符竹，洪度方洞开。\r\n废邱亦善地，百里辟蒿莱。\r\n桓桓章将军，仡仡貔虎材。\r\n奸竖主帷幄，大将终疑猜。\r\n望夷不足惜，此类良可哀。\r\n行人一长叹，万壑悲风回。"
        },
        {
            "title": "书边袖石诗集后二首",
            "content": "囗囗苦忆王仲宣，投簪浩荡卧江天。\r\n三年促膝从予坐，四海低头道子贤。\r\n北李南何各坛坫，枫青塞黑与缠绵。\r\n因君更逐停云想，望断襄阳落照边。"
        },
        {
            "title": "秋怀诗五首",
            "content": "城头昨宵月，今夕亏其圆。\r\n丈夫矜小节，一缺谁复全。\r\n蜗庐抱奇景，高视羲皇前。\r\n苍蝇黦尺壁，江汉谁洗蠲。\r\n马融颂西第，今为时所怜。"
        },
        {
            "title": "雨",
            "content": "稍稍车尘隔，安闲一闭门。\r\n高歌亦未辍，骤雨方此喧。\r\n宿雾依城静，低云人树昏。\r\n空庭储盛水，容易即江村。"
        },
        {
            "title": "寄郭筠仙浙江四首",
            "content": "无穷志愿付因循，弹指人间三十春。\r\n一局楸枰虞变幻，百围梁栋藉轮囷。\r\n苍茫独立时怀古，艰苦新尝识保身。\r\n自愧太仓縻好爵，故交数辈尚清贫。"
        },
        {
            "title": "岁暮杂感十首",
            "content": "韶华弹指总悠悠，我到人间首五秋。\r\n自愧望洋迷学海，更无清福住糟邱。\r\n尊前瓦注曾于局，脚底红尘即九州。\r\n自笑此身何处著，笙歌丛里合闲游。"
        },
        {
            "title": "次韵何廉昉太守感怀述事十六首",
            "content": "猴鹤沙虫道并消，谁分粪壤与芳椒？昨来皖水三河变，堪痛阿房一炬焦。\r\n勾践池边醪易醉，田横墓上酒难浇。\r\n同袍才俊雕零尽，苟活人间只自嘲。"
        },
        {
            "title": "次韵何廉昉太守感怀述事十六首",
            "content": "幕府山头对碧天，英英群彦满樽前。\r\n共扶元气回阳九，各放光明照大干。\r\n短李迂辛杂嘲谑，箕张牛奋总安便。\r\n独怜何逊今漂泊，望断寒云暮霭边。"
        },
        {
            "title": "岁暮杂感十首",
            "content": "去年此际赋长征，豪气思屠大海鲸。\r\n湖上三更邀月饮，天边万岭挟舟行。\r\n竟将云梦吞如芥，求信君山刬不平。\r\n偏是东皇来去易，又吹草绿满蓬瀛。"
        },
        {
            "title": "憩红诗课戏题一待于后",
            "content": "铅山不作桐城逝，海内骚坛委寒灰。\r\n龙蛰虎潜断吟啸，坐令蚯蚓鸣惊雷。\r\n慈红先生颇好事，欲拓诗国疆土恢。\r\n号召英豪执牛耳，大搜燕冀选龙媒。\r\n走章驰檄遍都市，纷纷吟札如云来。\r\n较量锱铢判殿最，岂有鱼目换珠胎！倾身爱才剧如命，酬字金帛布成堆。\r\n达官贵人不好士，先生此举真豪哉！嗟余楚狂百无用，长安十载餐黄埃。\r\n作确无钱柱自苦，乞米有帖长空回。\r\n臣朔饥死殊儒饱，古来颠倒何足哀！偶然涂抹为新句，画眉深浅乖时裁。\r\n鬟髻飘零有谁惜？锥刀角逐吁可略。\r\n豚蹄果逐髯车祝，一笑取醉三百杯。"
        },
        {
            "title": "送金竺虔之官闽中",
            "content": "朋好翩翩去，君今伤此行。\r\n春风一杯酒，旧雨十年情。\r\n循吏平生志，神仙薄幸名。\r\n海隅氛正恶，看法斫长鲸。"
        },
        {
            "title": "岁暮杂感十首",
            "content": "拟学坡公馈岁诗，花笺何处寄相思？阳和未老貂先敝，暖气初回鸟竟知。\r\n游子情怀随地远，天家雨露及时施。\r\n小儒莫献升平颂，幸傍龙楼睹上仪。"
        },
        {
            "title": "岁暮杂感十首",
            "content": "莽莽寒山匝四围，眼穿望不到庭闱。\r\n絮漂江浦无人管，草绿湖南有梦归。\r\n乡思怕听残漏转，逸情欲逐乱云飞。\r\n敬从九烈神君诉，游子于今要换衣。"
        },
        {
            "title": "次韵何廉昉太守感怀述事十六首",
            "content": "域中哀怨广场开，屈来而还第二回。\r\n幻想更无天可问，牢愁宁有地能埋！秦瓜钩带何人种？社栎支离几日培？大冶最憎金踊跃，那容世界有奇材！"
        },
        {
            "title": "贺新郎  题钱楞仙同年玉堂归娶图二首",
            "content": "艳福如斯也！记年华，同年二百，君其少者。\r\n刚是凤池骞翥后，又结鸳鸯香社。\r\n看此去雕鞍宝马。\r\n袍是烂银裳是锦，算美人名士真同嫁。\r\n好花样，互相借。\r\n淋漓史笔珊瑚架。\r\n说催妆，新诗绮语，凡人传写，才子风流涂抹惯，莫把眉痕轻画。\r\n当记取初三月夜。\r\n欲问大罗天上事，恐小姑群婢同惊讶。\r\n属郎语，声须下。"
        }
    ]
}