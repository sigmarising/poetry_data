{
    "dynasty": "清",
    "author": "张养重",
    "intro": "1620-1680，字斗瞻，号虞山，后又号椰冠道人。",
    "items": [
        {
            "title": "板子矶",
            "content": "荻港东边板子矶，秋高日见雨霏霏。\r\n荒城草长埋金镞，废垒沙深卧铁衣。\r\n山上群鸦迎客舞，江边孤雁背人飞。\r\n晚来风起波涛阔，疑是将军战马归。"
        },
        {
            "title": "雨中重过钓台",
            "content": "再访先生欲见难，空江风雨逼人寒。\r\n白云中断千峰树，碧涨新添七里滩。\r\n只有阴晴随箬笠，从无兴废到渔竿。\r\n回头前日登临地，烟满双台何处看。"
        },
        {
            "title": "鸡鸣行",
            "content": "天上飞星似飞箭，荒鸡喔喔鸣村店。\r\n梦里心惊是恶声，挑灯直视床头剑。\r\n开门星散喜重明，跃马披衣共北征。\r\n丈夫暗昧那能处，会向青天白日行。"
        }
    ]
}