{
    "dynasty": "清",
    "author": "赵执信",
    "intro": "（1662--1744） 清诗人，字伸符，号秋谷，又号饴山，山东益都人。康 熙进士，官左赞善。因在国丧期间观演《长生殿》，被革职。虽为王士禛甥婿，论诗意见，却不相合，曾作《谈龙录》，对“神韵”说深表不满。诗主峻刻，所作诗篇如《氓入城行》、《吴民多》等，对当时社会状况有所反映。所著有《饴山堂集》、《声调谱》等。",
    "items": [
        {
            "title": "望匡庐不可见",
            "content": "香炉烟散半湖云，舟入荷陂水又分。\r\n却羡沙头双白鹭，潜随明月过匡君。"
        },
        {
            "title": "甿入城行",
            "content": "村甿终岁不入城，入城怕逢县令行。\r\n行逢县令犹自可，莫见当衙据案坐。\r\n但闻坐处已惊魂，何事喧轰来向村。\r\n锒铛杻械从青盖，狼顾狐嗥怖杀人。\r\n鞭笞榜掠惨不止，老幼家家血相视。\r\n官私计尽生路无，不如却就城中死。\r\n一呼万应齐挥拳，胥隶奔散如飞烟。\r\n可怜县令窜何处？眼望高城不敢前。\r\n城中大官临广堂，颇知县令出赈荒。\r\n门外甿声忽鼎沸，急传温语无张皇。\r\n城中酒浓馎饦好，人人给钱买醉饱。\r\n醉饱争趋县令衙，撤扉毁阁如风扫。\r\n县令深宵匍匐归，奴颜囚首销凶威。\r\n诘朝甿去城中定，大官咨嗟顾县令。"
        },
        {
            "title": "虎丘暮归小舟口号",
            "content": "稻花菱叶满流波，\r\n秋色其如夕照何。\r\n暝泛不知柔橹乱，\r\n前川微月雁声多。"
        }
    ]
}