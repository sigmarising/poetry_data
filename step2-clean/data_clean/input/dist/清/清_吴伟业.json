{
    "dynasty": "清",
    "author": "吴伟业",
    "intro": "吴伟业（1609－1672），字骏公，号梅村，江苏大仓人。明崇祯四年进士，官左庶子。弘光朝，任少詹事。入清顺治时，官国子监祭酒，以母丧告假归里。其诗多以反映现实为主，早期作品风华绚丽，明亡后多激楚苍凉之音，尤擅歌行，既委婉含蓄，又沉着痛快。有《梅村集》。《清史稿》卷484有传。",
    "items": [
        {
            "title": "如梦令",
            "content": "镇日莺愁燕懒，遍地落红谁管？睡起爇沉香，小饮碧螺春盌。帘卷，帘卷，一任柳丝风软。"
        },
        {
            "title": "生查子·旅思",
            "content": "一尺过江山，万点长淮树。\r\n石上水潺潺，流入青溪去。\r\n\r\n六月北风寒，落叶无朝暮。\r\n度樾与穿云，林黑行人顾。"
        },
        {
            "title": "怀古兼吊侯朝宗",
            "content": "河洛风尘万里昏，百年心事向夷门。\r\n气倾市侠收奇用，策动宫娥报旧恩。\r\n多见摄衣称上客，几人刎颈送王孙。\r\n死生终负侯赢诺，欲滴椒浆泪满樽。"
        },
        {
            "title": "临顿儿",
            "content": "临顿谁家儿？生小矜白皙。\r\n阿爷负官钱，弃置何仓卒！\r\n贻我适谁家，朱门临广陌。\r\n嘱侬且好住，跳弄无知识。\r\n独怪临去时，摩首如怜惜。\r\n三年教歌舞，万里离亲戚。\r\n绝技逢侯王，宠异施恩泽。\r\n高堂红氍毹，华灯布瑶席。\r\n授以紫檀槽，吹以白玉笛。\r\n文锦缝我衣，珍珠装我额。\r\n瑟瑟珊瑚枝，曲罢恣狼藉。\r\n我本贫家子，邂逅道抛掷。\r\n一身被驱使，两口无消息。\r\n纵赏千万金，莫救饿死骨。\r\n欢乐居他乡，骨肉诚何益！"
        },
        {
            "title": "梅村",
            "content": "枳篱茅舍掩苍苔，乞竹分花手自栽。\r\n不好诣人贪客过，惯迟作答爱书来。\r\n闲窗听雨摊诗卷，独树看云上啸台。\r\n桑落酒香卢桔美，钓肥斜系草堂开。"
        },
        {
            "title": "伍员",
            "content": "投金濑畔敢安居？覆楚亡吴数上书。\r\n手把蜀镂思往事，九原归去愧包胥。"
        },
        {
            "title": "戏题仕女图",
            "content": "玉关秋尽雁连天，碛里明驼路几千！\r\n夜半李陵台上月，可能还似汉宫圆？"
        },
        {
            "title": "戏题仕女图",
            "content": "霸越亡吴计已行，论功何物赏倾城？\r\n西施亦有弓藏惧，不独鸱夷变姓名。"
        },
        {
            "title": "中秋看月有感",
            "content": "今年京口月，犹得杖藜看。\r\n暂息干戈易，重经少壮难。\r\n江声连戍鼓，人影出渔竿。\r\n晚悟盈亏理，愁君白玉盘。"
        },
        {
            "title": "读史杂感",
            "content": "北寺谗成狱，西园贿拜官。\r\n上书休讨贼，进爵在迎銮。\r\n相国争开第，将军罢筑坛。\r\n空余苏武节，流涕向长安。"
        },
        {
            "title": "读史杂感",
            "content": "莫定三分计，先求五等封。\r\n国中惟指马，阃外尽从龙。\r\n朝事归诸将，军需仰大农。\r\n淮南数州地，幕府但歌钟。"
        },
        {
            "title": "鸳湖曲",
            "content": "驾鸯湖畔草粘天，二月春深好放船。\r\n柳叶乱飘千尺雨，桃花斜带一路烟。\r\n烟雨迷离不知处，旧堤却认门前树。\r\n树上流莺三两声，十年此地扁舟住。\r\n主人爱客锦筵开，水闻风吹笑语来。\r\n画鼓队催桃叶伎，玉箫声出柘枝台。\r\n轻靴窄袖娇妆束，脆管繁弦竞追逐。\r\n云鬟子弟按霓裳，雪面参军舞鸜鹆。\r\n酒尽移船曲榭西，满湖灯火醉人归。\r\n朝来别奏新翻曲，更出红妆向柳堤。\r\n欢乐朝朝兼暮暮，七贵三公何足数！\r\n十幅蒲帆几尺风，吹君直上长安路。\r\n长安富贵玉骢骄，侍女薰香护早朝。\r\n分付南湖旧花柳，好留烟月伴归桡。\r\n那知转眼浮生梦，萧萧日影悲风动。\r\n中散弹琴竞未终，山公启事成何用！\r\n东市朝衣一旦休，北邙抔土亦难留。\r\n白杨尚作他人树，红粉知非旧日楼。\r\n烽火名园窜狐兔，画图偷窥老兵怒。\r\n宁使当时没县官，不堪朝市都非故！\r\n我来倚棹向湖边，烟雨台空倍惘然。\r\n芳草乍疑歌扇绿，落英错认舞衣鲜。\r\n人生苦乐皆陈迹，年去年来堪痛惜。\r\n闻笛休嗟石季伦，衔坏且效陶彭泽。\r\n君不见白浪掀天一叶危，收竿还伯转船迟。\r\n世人无限风波苦，输与江湖钓叟知。"
        },
        {
            "title": "直溪吏",
            "content": "直溪虽乡村，故是尚书里。\r\n短棹经其门，叫声忽盈耳。\r\n一翁被束缚，苦辞橐如洗。\r\n吏指所居堂，即贫谁信尔。\r\n呼人好作计，缓且受鞭垂。 \r\n穿漏四五间，中已无窗几。\r\n屋梁记日月，仰视殊自耻。\r\n昔也三年成，今也一朝毁。\r\n贻我风雨愁，饱汝歌呼喜。\r\n官逋依旧在，府帖重追起。\r\n旁人共唏嘘，感叹良有以。\r\n东家瓦渐稀，西舍墙半圯。\r\n生涯分应尽，迟速总一理。\r\n居者今何栖，去者将安徙。\r\n明岁留空村，极目唯流水。"
        },
        {
            "title": "捉船行",
            "content": "官差捉船为载兵，大船买脱中船行。\r\n中船芦港且潜避，小船无知唱歌去。\r\n郡符昨下吏如虎，快桨追风摇急橹。\r\n村人露肘捉头来，背似土牛耐鞭苦。\r\n苦辞船小要何用？争执汹汹路人拥。\r\n前头船见不敢行，晓事篙题敛钱送。\r\n船户家家坏十千，官司查点侯如年。\r\n发回仍索常行费，另派门摊云雇船。\r\n君不见官舫嵬峨无用处，打彭插旗马头住。"
        },
        {
            "title": "过淮阴有感",
            "content": "登高怅望八公山，琪树丹崖未可攀。\r\n莫想阴符遇黄石，好将鸿宝驻朱颜。\r\n浮生所欠只一死，尘世无由拾九还。\r\n我本淮王旧鸡犬，不随仙去落人间。"
        },
        {
            "title": "追悼",
            "content": "秋风萧索响空帏，酒醒更残泪满衣。\r\n辛苦共尝偏早去，乱离知否得同归。\r\n君亲有愧吾还在，生死无端事总非。\r\n最是伤心看稚女，一窗灯火照鸣机。"
        },
        {
            "title": "阻雪",
            "content": "关山虽胜路难堪，才上征鞍又解骖。\r\n十丈黄尘千尺雪，可知俱不似江南。"
        },
        {
            "title": "下相极东庵读同年北使时诗卷",
            "content": "兰若停骖洒墨成，过河持节事分明。\r\n上林飞雁无还表，头白山僧话子卿。"
        },
        {
            "title": "古意",
            "content": "欢似机中丝，织作相思树。\r\n侬似衣上花，春风吹不去。"
        },
        {
            "title": "野望",
            "content": "京江流自急，客思竟何依。\r\n白骨新开垒，青山几何围。\r\n危楼帆雨过，孤塔阵云归。\r\n日暮悲笳起，寒鸦漠漠飞。"
        },
        {
            "title": "采石矶",
            "content": "石壁千寻险，江流一矢争。\r\n曾闻飞将上，落日吊开平。"
        },
        {
            "title": "打冰词",
            "content": "北河风高水生骨，玉垒银桥堆几尺。\r\n新戍云中千骑马，横津直渡无行迹。\r\n下流湍悍川途开，吹笳官舫从南来。\r\n帆樯山齐排浪进，牵船百丈声如雷。\r\n雪深没髁衣露肘，背挽头低风塞口。\r\n相逢羡杀顺流船，急问来时河冻否。\r\n溜过湖宽放闸平，长年稳望一帆轻。\r\n夜深侧听流澌响，琐碎玲珑渐结成。\r\n篙滑难施橹枝折，舟人霜满髭须白。\r\n发鼓催船唤打冰，冲寒十指西风裂。\r\n吁嗟河伯何硁硁，白棓如雨终无声。\r\n鱼龙潜逃科斗匿，殊耐鞭杖非穷民。\r\n官舱裘酒自高卧，只话篙师叉手坐。\r\n早办人夫候治装，明日推车冰上过。"
        },
        {
            "title": "遇南厢园叟感赋八十韵",
            "content": "寒潮冲废垒，火云烧赤冈。\r\n四月到金陵，十日行大航。\r\n平生游宦地，踪迹都遗忘。\r\n道遇一园叟，问我来何方。\r\n犹然认旧役，即事堪心伤。\r\n开门延我坐，破壁低围墙。\r\n却指灌莽中，此即为南厢。\r\n衙舍成丘墟，佃种输租粮。\r\n谋生改衣食，感旧存园庄。\r\n艰难守兹土，不敢之他乡。\r\n我因访故基，步步添思量。\r\n面水背苍崖，中为所居堂。\r\n四海罗生徒，六馆登文章。\r\n松桧皆十围，钟筦声锵锵。\r\n百顷摇澄潭，夹岸栽垂杨。\r\n池上临华轩，菡萏吹芬芳。\r\n谈笑尽贵游，花月倾壶觞。\r\n其南有一亭，梧竹生微凉。\r\n回头望鸡笼，庙貌诸侯王。\r\n左李右邓沐，中坐徐与常。\r\n霜髯见锋骨，老将东瓯汤。\r\n配食十六侯，剑珮森成行。\r\n得之为将相，宁复忧封疆。\r\n北风江上急，万马朝腾骧。\r\n重来访遗迹，落日唯牛羊。\r\n吁嗟中山孙，志气胡勿昂！\r\n生世苟如此，不如死道旁。\r\n惜哉裸体辱，仍在功臣坊。\r\n萧条同泰寺，南枕山之阳。\r\n当时宝志公，妙塔天花香。\r\n改葬施金棺，手诏追褒扬。\r\n袈裟寄灵谷，制度由萧粱。\r\n千尺观象台，太史书桢祥。\r\n北望占旄头，夜夜愁光鋩。\r\n高帝遗衣冠，月出修蒸尝。\r\n图书盈玉几，弓剑堆金床。\r\n承乏忝兼官，再拜陈衣裳。\r\n南内因洒扫，铜龙启未央。\r\n幽花生御榻，苔涩青仓琅。\r\n离宫须望幸，执戟卫中郎。\r\n万事今尽非，东逝如长江。\r\n钟陵十万松，大者参天长。\r\n根节犹青铜，屈曲苍皮僵。\r\n不知何代物，同日遭斧创。\r\n前此千百年，岂独无兴亡！\r\n况自百姓伐，孰者非耕桑！\r\n群生与草木，长养皆吾皇。\r\n人理已澌灭，讲舍宜其荒。\r\n独念四库书，卷轴夸缥缃。\r\n孔庙铜牺尊，斑剥填青黄。\r\n弃掷草莽间，零落谁收藏！\r\n老翁见话久，妇子私相商。\r\n人倦马亦疲，剪韭炊黄粱。\r\n慎莫笑家贫，一一罗酒浆。\r\n从头诉兵火，眼见尤悲怆。\r\n大军从北来，百姓闻惊惶。\r\n下令将入城，传箭需民房。\r\n里正持府帖，佥在御赐廊。\r\n插旗大道边，驱遣谁能当！\r\n但求骨肉完，其敢携筐箱？\r\n扶持杂幼稚，失散呼耶娘。\r\n江南昔未乱，闾左称阜康。\r\n马阮作"
        },
        {
            "title": "圆圆曲",
            "content": "鼎湖当日弃人间，破敌收京下玉关，\r\n恸哭六军俱缟素，冲冠—怒为红颜。\r\n红颜流落非吾恋，逆贼夭亡自荒宴。\r\n电扫黄巾定黑山，哭罢君亲再相见。\r\n相见初经田窦家，侯门歌舞出如花。\r\n许将戚里箜篌伎，等取将军油壁车。\r\n家本姑苏浣花里，圆圆小字娇罗绮。\r\n梦向夫差苑里游，宫娥拥入君王起。\r\n前身合是采莲人，门前一片横塘水。\r\n横塘双桨去如飞，何处豪家强载归。\r\n此际岂知非薄命，此时唯有泪沾衣。\r\n薰天意气连宫掖，明眸皓齿无人惜。\r\n夺归永巷闭良家，教就新声倾坐客。\r\n坐客飞觞红日暮，一曲哀弦向谁诉？\r\n白晰通侯最少年，拣取花枝屡回顾。\r\n早携娇鸟出樊笼，待得银河几时渡？\r\n恨杀军书抵死催，苦留后约将人误。\r\n相约恩深相见难，一朝蚁贼满长安。\r\n可怜思妇楼头柳，认作天边粉絮看。\r\n遍索绿珠围内第，强呼绛树出雕阑。\r\n若非壮士全师胜，争得蛾眉匹马还？\r\n蛾眉马上传呼进，云鬟不整惊魂定。\r\n蜡炬迎来在战场，啼妆满面残红印。\r\n专征萧鼓向秦川，金牛道上车千乘。\r\n斜谷云深起画楼，散关月落开妆镜。\r\n传来消息满江乡，乌桕红经十度霜。\r\n教曲伎师怜尚在，浣纱女伴忆同行。\r\n旧巢共是衔泥燕，飞上枝头变凤凰。\r\n长向尊前悲老大，有人夫婿擅侯王。\r\n当时只受声名累，贵戚名豪竞延致。\r\n一斛明珠万斛愁，关山漂泊腰肢细。\r\n错怨狂风飏落花，无边春色来天地。\r\n尝闻倾国与倾城，翻使周郎受重名。\r\n妻子岂应关大计，英雄无奈是多情。\r\n全家白骨成灰土，—代红妆照汗青。\r\n君不见馆娃初起鸳鸯宿，\r\n越女如花看不足。\r\n香径尘生乌自啼，屧廊人去苔空绿。\r\n换羽移宫万里愁，珠歌翠舞古梁州。\r\n为君别唱吴宫曲，汉水东南日夜流！"
        },
        {
            "title": "题冒辟疆名姬董白小像",
            "content": "珍珠无价玉无瑕，\r\n小字贪看问妾家。\r\n寻到白堤呼出见，\r\n月明残雪映梅花。"
        },
        {
            "title": "临清大雪",
            "content": "白头风雪上长安，\r\n短褐疲驴帽带宽。\r\n辜负故园梅树好，\r\n南枝开放北枝寒。"
        },
        {
            "title": "过吴江有感",
            "content": "落日松陵道，堤长欲抱城。\r\n塔盘湖势动，桥引月痕生。\r\n市静人逃赋，江宽客避兵。\r\n廿年交旧散，把酒叹浮名。"
        },
        {
            "title": "悲歌赠吴季子",
            "content": "人生千里与万里，黯然销魂别而已。\r\n君独何为至于此，山非山兮水非水。\r\n生非生兮死非死。十三学经并学史，\r\n生在江南长纨绮，词赋翩翩众莫比，\r\n白璧青蝇见排诋。一朝束缚去，上书难自理。\r\n绝塞千里断行李，送吏泪不止，流人复何倚。\r\n彼尚愁不归，我行定已矣。八月龙沙雪花起，\r\n橐驼垂腰马没耳，白骨皑皑经战垒，\r\n黑河无船渡者几，前忧猛虎后苍  ，\r\n土穴偷生若蝼蚁，大鱼如山不见尾，\r\n张  为风沫为雨，日月倒行入海底，\r\n白昼相逢半人鬼。噫嘻乎悲哉!\r\n生男聪明慎莫喜，仓颉夜哭良有以，\r\n受患只从读书始，君不见，吴季子!"
        },
        {
            "title": "清凉山赞佛诗 四首",
            "content": "西北有高山，云是文殊台。\r\n台上明月池，干叶金莲开。\r\n花花相映发，叶叶同根栽。\r\n王母携双成，绿盖云中来。\r\n汉王坐法宫，一见光徘徊。\r\n结以同心合，授以九子钗。\r\n翠装雕玉辇，丹髹沉香斋。\r\n护置琉璃屏，立在文石阶。\r\n长恐乘风去，舍我归蓬莱。\r\n从猎往上林，小队城南隈。\r\n雪鹰异凡羽，果马殊群材。\r\n言过乐游苑，进及长杨街。\r\n张宴奏丝桐，新月穿宫槐，\r\n携手忽太息，乐极生微哀。\r\n千秋终寂寞，此日谁追陪。\r\n陛下寿万年，妾命如尘埃。\r\n愿共南山椁，长奉西宫杯。\r\n披香淖博士，侧听私惊猜：\r\n今日乐方乐，斯语胡为哉？\r\n待诏东方生，执戟前诙谐。\r\n熏炉拂黼帐，白露零苍苔。\r\n吾王慎玉体，对酒毋伤怀。\r\n\r\n伤怀惊凉风，深宫鸣蟋蟀。\r\n严霜被琼树，芙蓉凋素质。\r\n可怜千里草，萎落无颜色。\r\n孔雀蒲桃锦，亲自红女织。\r\n殊方初云献，知破万家室。\r\n瑟瑟大秦珠，珊瑚高八尺。\r\n割之施精蓝，干佛庄严饰。\r\n持来付一炬，泉路谁能识！\r\n红颜尚焦土，百万无容惜。\r\n小臣助长号，赐衣或一袭。\r\n只愁许史辈，急泪难时得。\r\n从官进哀诔，黄纸抄名入。\r\n流涕卢郎才，咨嗟谢生笔。\r\n尚方列珍膳，天厨供玉粒。\r\n官家未解菜，对案不能食。\r\n黑衣召志公，白马驮罗什。\r\n焚香内道场，广坐楞伽译。\r\n资彼象教恩，轻我人王力。\r\n微闻金鸡诏，亦由玉妃出。\r\n高原营寝庙，近野开陵邑。\r\n甫望仓舒坟，掩面添凄侧。\r\n戒言秣我马，遨游凌八极。\r\n八极何茫茫，曰往清凉山。\r\n此山蓄灵异．浩气共屈盘。\r\n能蓄太古雪，一洗天地颜。\r\n日驭有不到，缥缈风云寒。\r\n世尊昔示现，说法同阿难。\r\n讲树耸千尺，摇落青琅玕。\r\n诸天过峰头，绛节乘银鸾。\r\n一笑偶下谪，脱却芙蓉冠。\r\n游戏登琼楼，窈窕垂云鬟。\r\n三世俄去来，任作优昙看。\r\n名山初望幸，衔命释道安。\r\n预从最高顶，洒扫七佛坛。\r\n灵境乃杳绝，扪葛劳跻攀。\r\n路尽逢一峰，杰阁围朱阑。\r\n中坐一天人，吐气如栴檀。\r\n寄语汉皇帝，何苦留人间。\r\n烟岚倏灭没，流水空潺湲。\r\n回首长安城，缁"
        }
    ]
}