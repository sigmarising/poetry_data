{
    "dynasty": "清",
    "author": "黄遵宪",
    "intro": "（1848--1905） 清末诗人。字公度，广东嘉应州（今梅县）人。光绪举 人，历任驻日、英参赞及旧金山、新加坡总领事。后官湖南长宝盐法道、署按察使。参加戊戌变法，奉命出使日本，未行而政变起，罢归。论诗主张“我手写吾口”，以表现“古人未有之物，未辟之境”，倡导“诗界革命”。其诗长于古体，形式变化较多，语言也较通俗。对帝国主义侵略和清统治集团的腐朽颇多暴露，体现出改良政治的要求。所著有《人境庐诗草》、《日本国志》、《日本杂事诗》等。",
    "items": [
        {
            "title": "和钟西耘庶常德祥律门感怀诗",
            "content": "东西南北走舟车，虎穴惊看插邑闾。\r\n七万里戎来集此，五千年史未闻诸。\r\n考工述物搜奇字，鬼谷尊师发秘书。\r\n教训十年民力盛，倘排犀手射鲸鱼。"
        },
        {
            "title": "和钟西耘庶常德祥律门感怀诗",
            "content": "雷动星驰入贡车，舌人环列护爻闾。\r\n但占风雨都来享，偶断苞茅便问诸。\r\n宅北曾分羲仲命，绥南远赐赵佗书。\r\n盟津八百争朝会，犹记征祥纪白鱼。"
        },
        {
            "title": "羊城感赋六首",
            "content": "慷慨争挥壮士戈，洗兵竟欲挽天河。\r\n苦烦父老通邛笮，难禁奸民教尉佗。\r\n袄庙火焚氛更恶，鲛人珠尽泪犹多。\r\n纷纷和战都非策，聚铁虽坚奈错何！"
        },
        {
            "title": "羊城感赋六首",
            "content": "手挽三江尽北流，寇氛难洗越人羞。\r\n黄巢毒竟流天下，陶侃军难进石头。\r\n铤鹿偶然完首尾，烂羊多赖得公侯。\r\n欃枪扫尽红羊换，从此当朝息内忧。"
        },
        {
            "title": "和钟西耘庶常德祥律门感怀诗",
            "content": "八成无事息兵车，七叶讴吟洽里闾。\r\n岂谓浮云变苍狗，竟教明月蚀詹诸。\r\n骊山烽火成焦土，牛耳牲盘捧载书。\r\n秋草木兰驰道静，白龙微服记为鱼。"
        },
        {
            "title": "香港感怀十首",
            "content": "盗喜逋逃薮，兵夸曳落河。\r\n官尊大呼药，客聚众娄罗。\r\n王面镌金宝，蛮腰跨革靴。\r\n斑阑衣服异，关吏莫谁何。"
        },
        {
            "title": "和钟西耘庶常德祥律门感怀诗",
            "content": "狼慌遗种等高车，万族相从到尾间。\r\n魑魅入林逢不若，蛤蟆吞月鉴方诸。\r\n昔闻靺鞨歌西乐，今见佉卢制左书。\r\n始受—廛濠镜地，有明师早漏多鱼。"
        },
        {
            "title": "香港感怀十首",
            "content": "指北黄龙饮，从西天马来。\r\n飞轮齐鼓浪，祝炮日鸣雷。\r\n中外通喉舌，纵横积货财。\r\n登高遥望海，大地故恢恢。"
        },
        {
            "title": "和钟西耘庶常德祥律门感怀诗",
            "content": "鸾声阁道碾安车，元老相从话踦闾。\r\n未雨绸缪彻桑土，御冬旨蓄备桃诸。\r\n借筹幸辟同文馆，警鼓惊传奔命书。\r\n相戒鲂鱮休出入，吞声私泣过河鱼。"
        },
        {
            "title": "羊城感赋六首",
            "content": "早潮晚汐打城门，玉漏声催铜鼓喧。\r\n百货均输成剧邑，五方风气异中原。\r\n舵舟舆轿山川险，帕首  刀府帅尊。\r\n今古茫茫共谁语，越王台下正黄昏。"
        },
        {
            "title": "香港感怀十首",
            "content": "便积金如斗，能从聚窟消。\r\n蛮云迷宝譬，脂夜荡花妖。\r\n龙女争盘镜，鲛人斗织绡。\r\n珠帘春十里，难遣可怜宵。"
        },
        {
            "title": "香港感怀十首",
            "content": "酋长虬髯客，豪商碧眼胡。\r\n金轮铭武后，宝塔礼耶稣。\r\n火树银花耀，毡衣绣缕铺。\r\n五丁开凿后，欲界亦仙都。"
        },
        {
            "title": "香港感怀十首",
            "content": "《博物》张华志，千间广厦开。\r\n摩挲铜狄在，怅望宝山回。\r\n大鸟如人立，长鲸跋浪来。\r\n官山还府海，人力信雄哉！"
        },
        {
            "title": "香港感怀十首",
            "content": "沸地笙歌海，排山酒肉林。\r\n连环屯万室，尺土过千金。\r\n民气多羶行，夷言学鸟音。\r\n黄标千万积，翻讶屋沉沉。"
        },
        {
            "title": "和钟西耘庶常德祥律门感怀诗",
            "content": "电掣重轮走水车，风行千里献比闾。\r\n移山未要嗤愚叟，捧土真能塞孟诸。\r\n黑齿雕题征鬼箓，赤文绿字诩天书。\r\n寻常弓矢疑堪用，闻道潮人驱鳄鱼。"
        },
        {
            "title": "和钟西耘庶常德祥律门感怀诗",
            "content": "执梃降王走传车，先擒月爱后东闾。\r\n难言赤狄初何种，终痛庭坚祀忽诸。\r\n两帝东西争战国，九州大小混方书。\r\n喁喁鹣鲽来无路，久已纵横海大鱼。"
        },
        {
            "title": "羊城感赋六首",
            "content": "战台祠庙岿然存，双阙嵯峨耸虎门。\r\n谁似伏波饶将略？犹闻蹈海报君恩。\r\n要荒又议珠崖弃，霸业弥思纛屋尊。\r\n最是凋零苏武节，无人海外赋《招魂》！"
        },
        {
            "title": "香港感怀十首",
            "content": "岂欲珠崖弃，其如城下盟。\r\n帆樯通万国，壁垒遏三城。\r\n虎穴人雄据，鸿沟界末明。\r\n传闻哀痛诏，犹洒泪纵横。"
        },
        {
            "title": "香港感怀十首",
            "content": "弹指楼台现，飞来何处峰？\r\n为谁刘黎藋，遍地出芜蓉。\r\n方丈三神地，诸侯百里封。\r\n居然成重镇，高垒矗狼烽。"
        },
        {
            "title": "香港感怀十首",
            "content": "遣使初求地，高皇全盛时。\r\n六州谁铸错？一恸失燕脂。\r\n凿空蚕丛辟，嘘云蜃气奇。\r\n山头风猎猎，犹自误龙旗。"
        },
        {
            "title": "羊城感赋六首",
            "content": "际海边疆万里开，臣佗大长信奇才。\r\n平蛮看竖擎天柱，朝汉同登浴日台。\r\n南极星辰原北拱，东流海水竞西回。\r\n喁喁鹣鲽波涛阻，独有联翩天马来。"
        },
        {
            "title": "香港感怀十首",
            "content": "流水游龙外，平波又画桡。\r\n佛犹夸国乐，奴亦挟天骄。\r\n御气毬千尺，驰风马百骁。\r\n街弹巡赤棒，独少市声嚣。"
        },
        {
            "title": "和钟西耘庶常德祥律门感怀诗",
            "content": "六月中兴赋《出车》，金陵王气复充闾。\r\n华夷共主皆思服，尧舜如天尚病诸。\r\n荡寇重编归汉里，和戎难下绝秦书。\r\n只应文物开王会，珥笔曾夸太史鱼。"
        },
        {
            "title": "羊城感赋六首",
            "content": "木棉花落絮飞初，歌舞冈前夜雨余。\r\n阁道鸾声都寂寞，市搂蜃气亦空虚。\r\n骑羊漫诩仙人鹤，驱鳄难除海大鱼。\r\n独有十三行外柳，重重深护画搂居。"
        },
        {
            "title": "夜饮",
            "content": "长风吹月过江来，照我华堂在手杯。\r\n莫管阴晴圆缺事，尽欢三万六千回。"
        },
        {
            "title": "夜起",
            "content": "千声檐铁百淋铃，雨横风狂暂一停。\r正望鸡鸣天下白，又惊鹅击海东青。\r沉阴噎噎何多日，残月晖晖尚几星。\r斗室苍茫吾独立，万家酣睡几人醒？"
        },
        {
            "title": "纪事",
            "content": "众人耳目外，重以甘言诱；浓绿茁芽茶，浅碧酿花酒。\r斜纹黑普罗，杂俎红毡竓，琐屑到钗钏，取足供媚妇。\r上谒士雕龙，下访市屠狗；墨床与侏张，相见辄握手。\r指此区区物，是某托转授；怀上花名册，出请纪谁某。\r“知君有姻族，知君有甥舅，赖君提挈力，吾党定举首。\r”丁宁复丁宁：“幸勿杂然否。\r”"
        },
        {
            "title": "海行杂感",
            "content": "星星世界遍诸天，不计三千与大千。\r倘亦乘槎中有客，回头望我地球圆。"
        },
        {
            "title": "杂感",
            "content": "大块凿混沌，浑浑旋大圜；隶首不能算，知有几万年。\r羲轩造书契，今始岁五千；以我视后人，若居三代先。\r俗儒好尊古，日日故纸研；六经字所无，不敢入诗篇。\r古人弃糟粕，见之口流涎；沿习甘剽盗，妄造丛罪愆。\r黄土同抟人，今古何愚贤；即今忽已古，断自何代前？明窗敞流离，高炉蒸香烟；左陈端溪砚，右列薛涛笺；我手写我口，古岂能拘牵！即今流俗语，我若登简编；五千年后人，惊为古斓斑。"
        },
        {
            "title": "题梁任父同年",
            "content": "寸寸山河寸寸金，瓜离分裂力谁任。\r\n杜鹃再拜忧天泪，精卫无穷填海心。"
        }
    ]
}