{
    "dynasty": "清",
    "author": "方维仪",
    "intro": "字仲贤，江南桐城人。",
    "items": [
        {
            "title": "旅夜闻寇",
            "content": "蟋蟀吟秋户，凉风起暮山。\r\n衰年逢世乱，故国几时还。 \r\n盗贼侵南甸，军书下北关。\r\n生民涂炭尽，积血染刀镮。"
        },
        {
            "title": "死别离",
            "content": "昔闻生别离，不闻死别离。\r\n无论生与死，我独身当之。 \r\n北风吹枯桑，日夜为我悲。\r\n上视沧浪天，下无黄口儿。\r\n人生不如死，父母泣相持。\r\n黄鸟各东西，秋草亦参差。\r\n予生何所为，予死何所为。\r\n白日有如此，我心当自知。"
        }
    ]
}