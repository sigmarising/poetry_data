{
    "dynasty": "清",
    "author": "彭孙遹",
    "intro": "",
    "items": [
        {
            "title": "生查子 旅夜",
            "content": "薄醉不成乡，转觉春寒重。枕席有谁同？夜夜和愁共。\r\n梦好恰如真，事往翻如梦。起立悄无言，残月生西弄。"
        },
        {
            "title": "秋日登滕王阁",
            "content": "客路逢秋思易伤，江天烟景正苍凉。\r\n依然极浦生秋水，终古寒潮送夕阳。\r\n高士几回亭草绿？梅仙一去岭云荒。\r\n临风不见南来雁，书札何由达豫章？"
        }
    ]
}