{
    "dynasty": "清",
    "author": "沈德潜",
    "intro": "（1673--1763） 清诗人。字确士，号归愚，江苏长洲（今吴县）人。乾 隆进士，曾任内阁学士兼礼部侍郎。为叶燮门人，论诗主格调，提倡“温柔敦厚”之“诗教”。其诗多歌功颂德之作，少数篇章对民间疾苦有所反映。所著有《沈归愚诗文全集》。又选有《古诗源》、《唐诗别裁》、《明诗别裁》、《清诗别裁》等，流传颇广。",
    "items": [
        {
            "title": "游天池",
            "content": "山灵招我深，轻策上层阪。\r巅顶涵清池，坎艮象成蹇。\r水寒鱼不生，穴黝龙疑偃。\r想当融结初，天匠费镌铲。\r鉴影须眉寒，洗心烦郁遣。\r沿缘把垂藤，趺坐藉苍藓。\r是时暮樵还，风送歌声远。\r云游萝径湿。\r烟动僧愁饭。\r聊追谢监游，讵同阮公返。\r不见青莲花，羽化空遥缅。"
        },
        {
            "title": "雨泊话旧",
            "content": "寒雨萧萧夜打蓬，蓬窗相对一灯红。\r\n十年无限存亡感，并入空江话雨中。"
        },
        {
            "title": "夜月渡江",
            "content": "万里金波照眼明，布帆十幅破空行。\r\n微茫欲没三山影，浩荡还流六代声。\r\n水底鱼龙惊静夜，天边牛斗转深更。\r\n长风瞬息过京口，楚尾吴头无限情。"
        },
        {
            "title": "过真州",
            "content": "扬州西去真州路，\r\n万树垂杨绕岸栽。\r\n野店酒香帆尽落，\r\n寒塘渔散鹭初回。\r\n晓风残月屯田墓，\r\n零露浮云魏帝台。\r\n此夕临江动离思，\r\n白沙亭畔笛声哀。"
        }
    ]
}