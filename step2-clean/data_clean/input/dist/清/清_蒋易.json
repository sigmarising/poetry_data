{
    "dynasty": "清",
    "author": "蒋易",
    "intro": "",
    "items": [
        {
            "title": "题梅杓司藏卷，卷中乃诞北、颖侯、昆铜、伯",
            "content": "梅生海内结交繁，架上邮筒无数存。\r\n独宝数公残翰墨，欲留书种在乾坤。"
        },
        {
            "title": "题梅杓司藏卷，卷中乃诞北、颖侯、昆铜、伯",
            "content": "余公亢烈首捐躯，周沈同心亦与俱。\r\n莫羡陈刘考终命，肝肠寸折眼全枯。"
        },
        {
            "title": "题梅杓司藏卷，卷中乃诞北、颖侯、昆铜、伯",
            "content": "乍开此卷即沾巾，多是当年死难人。\r\n浩气尚能凝碧血，遗言终不化青磷。"
        },
        {
            "title": "乱后过瓜洲旧居",
            "content": "鸟散瓜洲渡，书归杨仆船。\r\n荒城无马迹，广厦几人烟。\r\n晴日江光凛，秋星杀气缠。\r\n蓬蒿原自满，此别更萧然。"
        },
        {
            "title": "十五夜默庵招饮",
            "content": "应为冰蟾好，羁凄共野亭。\r\n醉开双泪眼，寒动一天星。\r\n战鼓春风寂，渔灯夜气腥。\r\n炉存先世物，香爇蔗浆青。"
        }
    ]
}