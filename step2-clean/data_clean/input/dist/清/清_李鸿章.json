{
    "dynasty": "清",
    "author": "李鸿章",
    "intro": "李鸿章（1823一1901），清末大臣、洋务派和淮军首领。字少荃，安徽合肥人。道先进士。初在乡办团练抵抗太平军，屡败。后投曾国藩为幕僚，1861年编练淮军，调上海，攻太平军，升任江苏巡抚、两江总督、直隶总督兼北洋大臣。提倡“自强”、“求富”，开办近代军事工业，设立江南制造局、轮船招商局、津榆铁路、开平煤矿等。建立北洋舰队。有《李文忠公全集》。",
    "items": [
        {
            "title": "赴试途中有感",
            "content": "骊歌缓缓度离筵，正与亲朋话别天。\r\n此去但教磨铁砚，再来唯望插金莲。\r\n即今馆阁需才日，是我文章报国年。\r\n览镜苍苍犹未改，不应身世久迍邅。"
        },
        {
            "title": "赴试途中有感",
            "content": "丈夫只手把吴钩，意气高于百尺楼。\r\n一万年来谁著史? 八千里外觅封侯。\r\n定将捷足随途骥，那有闲情逐水鸥!笑指泸沟桥畔月，几人从此到瀛洲?"
        },
        {
            "title": "赴试途中有感",
            "content": "黄河泰岱势连天，俯看中流一点烟。\r\n此地尽能开眼界，远行不为好山川。\r\n陆机入洛才名振，苏轼来游壮志坚。\r\n多谢咿唔穷达士，残年兀坐守遗编。"
        },
        {
            "title": "赴试途中有感",
            "content": "一枕邯郸梦醒迟，蓬瀛虽远系人思。\r\n出山志在登鳌顶，何日身才入凤池?诗酒未除名士习，公卿须称少年时。\r\n碧鸡金马寻常事，总要生来福命宜。"
        },
        {
            "title": "临终诗",
            "content": "秋风宝剑孤臣泪，落日旌旗大将坛。\r\n海外尘氛犹未息，诸君莫作等闲看。"
        },
        {
            "title": "赴试途中有感",
            "content": "一肩行李又吟囊，检点诗书喜欲狂。\r\n帆影波痕淮浦月，马蹄草色蓟门霜。\r\n故人共赠王祥剑，荆女同持陆贾装。\r\n自愧长安居不易，翻教食指累高堂。"
        },
        {
            "title": "赴试途中有感",
            "content": "一入都门便到家，征人北上日西斜。\r\n槐厅谬赴明经选，桂苑犹虚及第花。\r\n世路恩仇收短剑，人情冷暖验笼纱。\r\n倘无驷马高车日，誓不重回故里车。"
        },
        {
            "title": "赴试途中有感",
            "content": "回头往事竟成尘，我是东西南北身。\r\n白下沉酣三度梦，青山沦落十年人。\r\n穷通有命无须卜，富贵何时乃济贫。\r\n角逐名场今已久，依然一幅旧儒巾。"
        },
        {
            "title": "赴试途中有感",
            "content": "频年伏枥困红尘，悔煞驹光二十春。\r\n马足出群休恋栈，燕辞故垒更图新。\r\n遍交海内知名士，去访京师有道人。\r\n即此可求文字益，胡为抑郁老吾身!\r\n【注释】：【注释】：李文忠公鸿章，初以明经入都就试，途中有感，乃成十律。一生事业，已于诗中兆之矣。\r\n——李伯元《庄谐诗话》卷二"
        },
        {
            "title": "舟夜苦雨",
            "content": "一月天何醉，四山云若痴。\r\n潮添积雨后，春到寒江迟。\r\n梦觉客衾薄，灯昏邻笛悲。\r\n流年孤艇送，不觉鬓丝丝。"
        },
        {
            "title": "赴试途中有感",
            "content": "桑于河上白云横，惟冀双亲旅舍平。\r\n回首昔曾勤课读，负心今尚未成名。\r\n六年宦海持清节，千里家书促远行。\r\n直到明春花放日，人间乌鸟慰私情。"
        },
        {
            "title": "赴试途中有感",
            "content": "局促真如虱处裈，思乘春浪到龙门。\r\n许多同辈矜科第，已过年华付水源。\r\n两字功名添热血，半生知已有殊恩。\r\n壮怀枨触闻鸡夜，记取秋风拭泪痕。"
        },
        {
            "title": "游鹿洞归途感赋",
            "content": "鹿去台空屋数椽，置身就在阆风巅。\r孤筇螟踏烟中路，万壑春藏洞里天。\r乱后诸生虚讲席，门前流水隔尘缘。\r低徊朱陆论心地，思使薪穷火不传。"
        }
    ]
}