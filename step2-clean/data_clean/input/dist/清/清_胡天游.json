{
    "dynasty": "清",
    "author": "胡天游",
    "intro": "（？--1397前） 元岳州平江（今属湖南）人。名乘龙，以字行，号松竹 主人，又号傲轩。元末隐居不仕。所著有诗集《傲轩吟稿》。",
    "items": [
        {
            "title": "杨花吟",
            "content": "吴江春水拍天涯，江上风吹杨柳花。\r\n花飞满空无处所，随风直渡吴江水。\r\n渡水随风太有情，萦花惹草恣轻盈。\r\n狂如舞蝶穿花径，细逐流莺度绮城。\r\n绮城楼阁连天际，杨花飞入千门去。\r\n飞去飞来稍觉多，纷纷如雪奈君何？珠帘绣箔深深见，舞榭妆楼处处过。\r\n楼中美人春睡起，愁见杨花思荡子。\r\n荡子飘零去不归，杨花岁岁点春衣。\r\n梦魂不识天涯路，愿作杨花片片飞。"
        },
        {
            "title": "晓行",
            "content": "梦阑莺唤穆陵西，驿吏催时雨拂衣。\r\n行客落花心事别，无端俱趁晓风飞。"
        },
        {
            "title": "烈女李三行",
            "content": "大海何漫漫，千年不能移。\r\n太山自言高，精卫衔石飞。\r\n朝见精卫飞，暮见精卫飞。\r\n吐血填作塸，一旦成路蹊。\r\n岂唯成路蹊，崔嵬复崔嵬。\r\n女面洁如玉，女身濯如脂。\r\n十四颇有余，十五十六时。\r\n婀娜怀春风，明月初徘徊。\r\n门中姊与姑，邻舍杂姥嫠。\r\n人笑女无声，人欢女长啼。\r\n昔昔重昔昔，皴痛不得治。\r\n有似食大鲠，祸喉连胁脐。\r\n阿母唤不应，步出中间闺。\r\n女身亦非狂，女心亦非痴。\r\n向母问阿爷，阿爷谁所尸，\r\n昨日门前望，裂眼宁忍窥！\r\n爷仇意妍妍，走马东西街。\r\n我无白杨刃，锻作双虹霓。\r\n磨我削葵刀，三寸久在怀。\r\n一心愿与仇，血肉相齑臡。\r\n仇人何陆梁，挟队健如犛。\r\n前者为饥狼，后者为怒豺。\r\n小雀抵黄鸸，徒恐哺作糜。\r\n大声呼县官，县官正聋蚩。\r\n宛转太守府。再三中丞司，\r\n堂皇信威严，隶卒森柴崖。\r\n安知坐中间，一一梗与泥。\r\n何由腐地骨，骨笑回牙欸。\r\n孤小不识事，闻人说京师。\r\n京师多贵官，列坐省与台。\r\n头上铁柱冠，獬廌当胸栖。\r\n獬廌角岳岳，多望能矜哀。\r\n局我头上发，缝我当躬衣。\r\n手中何所将，血帛斑烂丝。\r\n帛上何所书，繁霜惨濛埋。\r\n细躯诚艰难，要当自防支。\r\n女弱母所怜，请母勿攀持。\r\n今便辞母去，出门去如遗。\r\n是月仲冬节，杀气争骄排。\r\n层冰塞黄河，急霰穿毛锥。\r\n大风簸天翻，行人色成灰。\r\n灰里不见掌，深林抱枯枝。\r\n三更叫鴚鹅，四更嗥狐狸。\r\n五更道上行，踯躅增羸饥。\r\n举头望长安，盘盘凤皇陴。\r\n下著十二门，通洞纵横开。\r\n持我帛上书，鬻我囊中袿。\r\n跪伏御史府，廷尉三重墀。\r\n尚书几峨峨，峨峨唱驺归。\r\n头上铁柱冠，獬廌当胸栖。\r\n獬廌即无角，岂与群羊齐！\r\n李女倚柱啸，白日凋精辉。\r\n结怨弥中霄，中霄盛辛悲。\r\n有地何抟抟，有天何垂垂。\r\n高城不为崩，高陵不为阤。\r\n为遣明府来，明府来何迟。\r\n长跪向明府，泪落江东驰。\r\n如今千里还，女忧终身罹。\r\n女诚不敢给，愿官无见疑。\r\n父冤信沈沈，沈沈痛无期。\r\n一日但能尔，井底生朝曦。\r\n死父地下笑，生仇市中刲。\r\n顾此弱"
        }
    ]
}