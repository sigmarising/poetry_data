{
    "dynasty": "清",
    "author": "方文",
    "intro": "",
    "items": [
        {
            "title": "水崖哭明圃子留",
            "content": "忆昔相携吴楚游，日同匕箸夜同裯。\r\n奇欢东坝千钟酒，苦恨西湖一叶舟。\r\n共把愁心对陵阙，独将佳句播沧洲。\r\n河山犹未归尧禹，痛尔飘零先白头。"
        },
        {
            "title": "水崖哭明圃子留",
            "content": "少小能文气似兰，里人谁不信弹冠。\r\n只因丧乱身当废，纵使沉埋性所安。\r\n故国有怀唯涕泪，新诗无字不悲酸。\r\n漫劳铁匣藏枯井，此日流传血已丹。"
        },
        {
            "title": "水崖哭明圃子留",
            "content": "圣代遗民本不多，频年锋镝又销磨。\r\n衰宗尚剩农兼圃，至性同归笠与蓑。\r\n只道阳春回律管，岂知长夜闭烟萝。\r\n瑶华且受霜风折，冉冉孤根奈若何？"
        },
        {
            "title": "水崖哭明圃子留",
            "content": "里门裘马日纷纷，鸾鹤宁同鸡鹜群？\r\n如以衣冠坐涂炭，不徒富贵等浮云。\r\n家人愚暗还相劝，异类腥臊孰忍闻？\r\n十世国恩蒙者众，独将破衲报明君。"
        },
        {
            "title": "都下竹枝词",
            "content": "自古长安似弈棋，一番客到一番悲。\r\n许多大老休官去，几个名娼又嫁谁？"
        },
        {
            "title": "都下竹枝词",
            "content": "故老田居好是闲，无端荐起列鸳班。\r\n一朝谪去上阳堡，始悔从前躁出山。"
        },
        {
            "title": "都下竹枝词",
            "content": "东戍榆关西渡河，今人不及古人多。\r\n风吹草低牛羊见，更有谁能敕勒歌。"
        },
        {
            "title": "都下竹枝词",
            "content": "投认师生法不轻，其初只为杜逢迎。\r\n因而场屋真知己，怀刺无他止姓名。"
        },
        {
            "title": "都下竹枝词",
            "content": "前朝勋戚盛如云，后裔同归厮养群。\r\n莫向灞陵嗔醉尉，何人犹识故将军？"
        },
        {
            "title": "都下竹枝词",
            "content": "都门本是利名关，来去纷纷各不闲。\r\n亦有京官十数载，从无偷眼看西山。"
        },
        {
            "title": "都下竹枝词",
            "content": "自昔旃裘与酪浆，而今啜茗又焚香。\r\n雄心尽向蛾眉老，争肯捐躯入战场。"
        },
        {
            "title": "都下竹枝词",
            "content": "有客慈仁古寺中，苍龙鳞畔泣春风。\r\n布衣自有布衣语，不与簪绅朝士同。"
        },
        {
            "title": "客有教予谨言者，口占谢之",
            "content": "野老生来不媚人，况逢世变益嶙峋。\r\n诗中愤懑妻常戒，酒后颠狂客每嗔。\r\n自分余年随运尽，却无奇祸赖家贫。\r\n从今卜筑深山里，朝夕渔樵一任真。"
        },
        {
            "title": "太湖避兵",
            "content": "将近枫桥路，唯闻人语喧。\r\n北来兵肆掠，东去艇皆奔。\r\n震泽烟波迥，高秋风雨繁。\r\n此时期免患，艰苦复何论。"
        },
        {
            "title": "六月",
            "content": "六月重衾更着绵，阴寒浑似暮秋天。\r\n我生半百何曾见？记是康熙丙午年。"
        },
        {
            "title": "三月十九日作",
            "content": "野老难忘故国恩，年年恸哭向江门。\r\n南徐郭外三停棹，北固山头独怆魂。\r\n流水滔滔何日返，遗民落落几人存。\r\n钱生未死重相见，双袖龙钟尽血痕。"
        },
        {
            "title": "三月十九日作",
            "content": "年年今日强登高，独立南峰北向号。\r\n漫野玄云天色晦，美人黄土我心劳。\r\n虚疑杨柳牵愁绪，不忍沧浪鉴鬓毛。\r\n前辈有谁同此恨，雪庵和尚读离骚。"
        },
        {
            "title": "会试榜发，久不得报，有怀同社诸子",
            "content": "诸生皆耆旧，亡何试礼闱。\r\n便应骧首去，未许倦怀归。\r\n辇下新朝服，山中老布衣。\r\n高鹏与低鷃，各自一行飞。"
        },
        {
            "title": "含鄱岭至太乙峰",
            "content": "侵晨独出含鄱口，千里鄱湖一岭函。\r但使短藤穷碧献 ，何妨细雨湿青衫。\r林中黯淡高低树，雾里微茫上下帆。\r不是探奇索隐者，谁能踏雪履　岩。"
        },
        {
            "title": "竹枝词",
            "content": "春水新添几尺波，泛舟小妇解吴歌。\r\n笑指侬如江上月，团圆时少缺时多。"
        },
        {
            "title": "竹枝词",
            "content": "侬家住在大江东，妾似船桅郎似逢。\r\n船桅一心在篷里，篷无定向只随风。"
        }
    ]
}