{
    "dynasty": "清",
    "author": "朱彝尊",
    "intro": "（1629-1709），字锡鬯，号竹垞，浙江嘉兴人。有《曝书亭集》。博通经史，擅长诗词，为浙派的创始者，诗与王士禛齐名。",
    "items": [
        {
            "title": "鸳鸯湖棹歌　之四十二",
            "content": "绣线图存陆晃遥，唐家花鸟棘针描。\r\n只愁玉面无入画，须是传神盛子昭。"
        },
        {
            "title": "大孤册神祠（集唐）",
            "content": "川上晚萧萧（张谔）楚地连山寂寥（李嘉 ）女萝山鬼语相邀（李相隐）青山暮暮朝朝（刘长卿）樵子众师几家住（皇甫冉）鸳鸯一处两处（皮日休）潮至浔阳回去（张谜）风凄凄兮夜雨（王维）"
        },
        {
            "title": "忆少年",
            "content": "一钩斜月，一声新雁，一庭秋露。\r黄花初放了，小金铃无数。\r燕子已辞秋社去，剩香泥，旧时帘户。\r重阳将近也，又满城风雨。"
        },
        {
            "title": "怨王孙 七夕",
            "content": "一水填却双星如约。\r乞巧谁凭。\r诉愁君莫，知道呆女痴牛，肯怜不。\r悠悠岁月辞家者，孤眠且。\r此夕何夕也。\r碧梧小院风细，露槛同凭，昔年曾。"
        },
        {
            "title": "洞仙歌",
            "content": "崔微风貌，信十分姚冶。\r八尺吴绡问谁借。\r悔丹青不学，杀粉调铅，呈花面输与画工传写。\r乘闲思挂壁，分付装池，卷处香生一囊麝。\r自化彩云飞，虫网蜗涎，又谁对芳容播喏。\r尽沉水烟浓向伊熏，觊万一真真，夜深来也。"
        },
        {
            "title": "洞仙歌",
            "content": "行舟已发，又经旬调笑。\r不算匆匆别离了。\r奈飞龙骨出，束竹肠攒，月额雨持比泪珠差少。\r罗囊针管就，络以朱绳，淡墨疏花折枝袅。\r中有锦笺书，密嘱归期，道莫忘翠楼烟杪。\r枉姑负，刘郎此重来，恋小洞春香，尚馀细草。"
        },
        {
            "title": "洞仙歌",
            "content": "明湖碧浪，枉枉帆寻遍。\r咫尺仙源路非远，讶杜兰香去，已隔多时，又谁料佳约三年还践。\r纤腰无一把，飞入怀中，明月重窥旧面。\r归去怯孤眠，镜鹊晨开，云鬓掠小唇徐染。\r偏走向侬前道胜常，浑不似西窗，夜来曾见。"
        },
        {
            "title": "洞仙歌",
            "content": "萧郎归也，又烧灯时节。\r白马重嘶画桥雪。\r早青绫幛外，含笑相迎，花枝好绣上春衫谁襭。\r十三行小字，写与临摹，几日看来便无别。\r排闷偶题诗，玉镜台前，浑不省窃香人窃。\r待和了封题寄还伊，怕密驿沉浮，见时低说。"
        },
        {
            "title": "洞仙歌",
            "content": "苹洲小棹，约兜娘相共。\r岂意钱塘片帆送。\r逢故人江上，一路看山，宁料我过了恶泼灵洞。\r东瓯城下泊，孤屿中流，明月秋潮夜来涌。\r此际最消凝，苦忆西楼，想帘底玉钩亲控。\r舍旧枕珊瑚更谁知，有泪雨烘干，万千愁梦。"
        },
        {
            "title": "洞仙歌",
            "content": "花糕九日，缀蛮王狮子。\r圆菊金铃鬓边媚。\r向闲房密约，三五须来，也不用青雀先期飞至。\r恩深容易怨，释怨成欢，浓笑怀中露深意，得个五湖船，雉妇渔师，算随处可称乡思。\r笑恁若伊借人看，留市上金钱，尽赢家计。"
        },
        {
            "title": "洞仙歌",
            "content": "三竿日出，爱调妆人近。\r凫藻熏炉正香润。\r看樱桃小注，桂叶轻描。\r图画里只少耳边朱晕。\r金簪二寸短，留结殷勤，铸就偏名有谁认。\r便与夺鸾篦，锦髻梳成，笑犹是，少年风韵。\r正不在相逢合欢频，许并坐双行，也都情分。"
        },
        {
            "title": "洞仙歌",
            "content": "韶光最好，甚眉峰长聚。\r相劝乘船漾南浦。\r盼海棠簪后插到茶蘼，同梦里又是楝花风雨。\r桥东芳草岸，胜乐游原，勾队争看小蛮舞。\r雀舫曳疏帘，蛛网浮杯，但日日鸾箫吹度。\r听唱遍青春蓦山溪，待拆了歌台，放伊归去。"
        },
        {
            "title": "洞仙歌",
            "content": "隔年芳信，要同衾元夕。\r比及归时小寒食。\r怅鸭头船返，桃叶江空，端可惜误了兰期初七。\r易求无价宝，惟有佳人，绝世倾城再难得。\r薄命果生成，小字亲题，认点点泪痕犹裛。\r怪十样蛮笺旧曾贻，只一纸私书，更无消息。"
        },
        {
            "title": "洞仙歌",
            "content": "城头画角，报横江舻舳。\r催上扁舟五湖曲。\r怪刍尼噪罢，蟢子飞来，重携手也算天从人欲。\r红墙开窔奥，转入回廊，小小窗纱拓金屋。\r随意楚台云，抱玉挨香。\r冰雪净素肌新浴。\r便归触帘旌侍儿醒，只认是新凉，拂檐蝙蝠。"
        },
        {
            "title": "洞仙歌",
            "content": "佳期四五，问黄昏来否。\r说与低帷月明后。\r怕重门不锁，仙犬窥人，愁未稳花影匆匆分手。\r鸡缸三两盏，力薄春醪，何事卿卿便中酒，翻唤养娘眠，底事谁知，灯一点尚悬红豆。\r恨咫尺绳河隔三桥，全不管黄姑，夜深来又。"
        },
        {
            "title": "洞仙歌",
            "content": "别离改月，便恹恹成病。\r镇日相思梦难醒。\r唤连船渡口，晚饭芦中，相见了不用药炉丹鼎。\r双银莲叶盏，满贮椒花，同向灯前醉司命。\r昵枕未三更，兰夜如年，奈犹憾乱鸦初景。\r起折赠黄梅镜奁边，但流睇无言，断魂谁省。"
        },
        {
            "title": "洞仙歌",
            "content": "仲冬二七，算良期须果。\r若再沉吟甚时可。\r况熏炉渐冷，窗烛都灰，难道又各自抱衾闲坐。\r银湾桥已就，冉冉行云，明月怀中半霄堕，归去忒匆匆，软语丁宁，第一怕，袜罗尘涴。\r料消息青鸾定应知，也莫说今番，不曾真个。"
        },
        {
            "title": "洞仙歌",
            "content": "东风几日，觉寒犹甚。\r纤手偷携笑齐禁。\r对初三微月，重到团栾，铺地水处处袜罗凉浸。\r周郎三爵后，顾曲无心，争忍厌厌夜深饮。\r只合并头眠，有限春宵，切莫负暖香鸳锦。\r最难得，相逢上元时，且过了收灯，放船由恁。"
        },
        {
            "title": "洞仙歌",
            "content": "津亭回首，望高城天远，何况城中玉人面。\r数邮签万里，岭路千重，行不得，懊恼鹧鸪啼遍。\r郁孤台畔水，解送归人，三板轻船疾如箭。\r指点莫愁村，树下门前，怪别后双蛾较浅。\r若不是，临风暗相思，肯犹把留题，旧时团扇。"
        },
        {
            "title": "洞仙歌",
            "content": "谢娘春晓，借贫家螺黛。\r须拗花枝与伊戴。\r傍妆台，见了已慰相思。\r原不分，云母船窗同载。\r丛祠灯火下，暗祝心期，众里分明并侬拜。\r尽说比肩人，目送登舻，香渐辣晚风罗带。\r信柔橹，呕哑拨鱼衣，分燕尾溪流，赤栏桥外。"
        },
        {
            "title": "洞仙歌",
            "content": "书床镜槛，记相连斜桷。\r惯见修蛾远山学。\r倩青腰受简，素女开图，才凝盼，一线灵犀先觉。\r新来窥宋玉，不用登墙，近在蛛丝画屏角。\r见了乍惊回，点屐声频，分明睹翠帷低擢。\r旋手揭，流苏近前看，又何处迷藏，者般难捉。"
        },
        {
            "title": "临江仙",
            "content": "白鹭飞边舟一个，萦回几曲方洲。\r晚凉重过曝衣楼。\r笼灯迎竹外，摇橹到沙头。\r烟火空存桃叶渡，依然兰月如钩。\r十年霜鬓不禁秋。\r可怜新蝶梦，犹恋旧蚊帱。"
        },
        {
            "title": "临江仙",
            "content": "昨日苦留今日住，来朝再住无因。\r画楼欲下几逡巡。\r残灯三两焰，别泪一双人。\r料得离居多少恨，归期数遍冬春。\r长愁不独茧眉颦。\r口中生石阕，腹内转车轮。"
        },
        {
            "title": "临江仙",
            "content": "寒水篱根二尺，莫愁艇子能容。\r纤纤细步到房栊。\r青蛾匀黛浅，粉指掠云松。\r忆食忆眠忆坐，好春长定相逢。\r侍儿一一小名重。\r卷衣孙秀秀，灭烛许冬冬。"
        },
        {
            "title": "玉楼春",
            "content": "残霞散尽鱼天锦，卧柳门前萍叶浸。\r一梁尘暝燕空妆，露井风多蛩未寝。\r悲秋楚客今逾甚，那有闲情拚夜饮。\r屏山凝睇已无存，何况玉锼金带枕。"
        },
        {
            "title": "幔卷?",
            "content": "桃叶舟回，枫林客去，西渚波千叠。\r见十里横塘，几阵凉飔，独上小楼，柔肠断绝。\r春信莺花，秋期河汉，总是愁时节。\r怅碧海青天，夜色苍凉，归去明月。\r凄凄切切。\r相思苦梦雨何曾歇。\r恁不似当年，绛唇含笑，而今剩有啼痕泪颊。\r洛浦川长，青溪路断，晓露风灯灭。\r但寄语还淹，有个人儿，莫便轻别。"
        },
        {
            "title": "风入松",
            "content": "朝云不改旧时颜，飞下屏山。\r严城乍报三通鼓，何繇得遮梦重还。\r露叶犹闻响屧，风帘莫碍垂鬟。\r簪花小字箧中看，别思回环。\r穿针纵有他生约，怅迢迢路断银湾。\r锦瑟空成追忆，玉箫定在人间。"
        },
        {
            "title": "祝英台近",
            "content": "紫萧停，锦瑟远，寂寞旧歌扇。\r萍叶空池，卧柳扫还倦。\r便令凤频书，芹泥长润，招不到别巢秋燕。\r露华泫。\r犹剩插鬓金铃，残菊四三点。\r阶面青苔，不雨也生遍。\r纵馀一缕香尘，袜罗曾印，奈都被西风吹卷。"
        },
        {
            "title": "少年游",
            "content": "清溪一曲板桥斜，杨柳暗藏鸦。\r旧事巫山，朝云赋罢，梦里是生涯。\r而今追忆曾游地，无数断肠花。\r塘上燕子，梁间燕子，飞去入谁家。"
        },
        {
            "title": "留春令",
            "content": "针楼残烛，镜台剩粉，醉眠曾许。\r长记罗账梦回初，响几点催花雨。\r别泪连丝繁主薄，剩定情诗句。\r一样霜天月仍圆，只不照凌波步。"
        },
        {
            "title": "柳梢青",
            "content": "回雁书迟，烧灯时候，尚促归期。\r兽锦梭抛，鲛珠泪尽，也忒相思。\r彩云天远瑶姬，便不管人间别离。\r约指轻弡，熏香小像，都悔还伊。"
        },
        {
            "title": "玉阑干",
            "content": "玉阑干外秋蛩语，一架豆花清露。\r兰汤浴罢纳新凉，携纤手夜深尔汝。\r绿窗人远纱空护，网暗尘，蛛丝无数。\r旧时梁燕也惊心，一回来却又飞去。"
        },
        {
            "title": "鹊桥仙",
            "content": "青鸾有翼，飞鸿无数，消息何曾轻到。\r瑶琴尘满十三徽，止记得，思归一调。\r此时便去，梁间燕子，定笑画眉人老，天涯况是少归期，又匹马，乱山残照。"
        },
        {
            "title": "风蝶令",
            "content": "秋雨疏偏响，秋点夜迸啼。\r空床取次薄衾携。\r未到酒醒时候，已凄凄。\r寒雁横天远，江云拥树低。\r一湾杨柳板桥西。\r料得灯昏独上，小楼梯。"
        },
        {
            "title": "点绛唇",
            "content": "万里将行，剪灯重伴西楼语。\r远书欲附，细把邮签数。\r风雨江头，不许离人去。\r离人去。\r断肠归路，秋草真娘墓。"
        },
        {
            "title": "无闷 雨夜",
            "content": "密雨垂丝，细细晚风，约尽浮萍池水。\r乍一霎黄昏，小门深闭。\r作弄新凉天气。\r怕早有井梧飘阶砌。\r正楚筠，簟冷香篝，简点旧时鸳被。\r无计。\r才独眠，更坐起恁说愁边滋味。\r翠蛾别久，远信莫致。\r纵有梦魂能记。\r寻不到，长安三千里。\r料此夜一点孤灯，知他睡也不睡。"
        },
        {
            "title": "一叶落",
            "content": "泪眼注，临当去。\r此时欲住已难住。\r下楼复上楼，楼头风吹雨。\r风吹雨，草草离人语。"
        },
        {
            "title": "采桑子 五月六日",
            "content": "携来九子同心粽，蒲酒犹深。\r夜帐轻容，续命丝长针再缝。\r须知后会浑无据，难道相逢。\r十二巫峰，峡雨轻回第四重。"
        },
        {
            "title": "如梦令 七夕",
            "content": "记摘小园瓜李，七夕年时花底。\r呆女嫁痴牛，嫁到良宵十四。\r弹指，弹指，好事已成虚事。"
        },
        {
            "title": "换巢鸾凤",
            "content": "桐扣亭前。\r记春花落尽，才返吟鞭。\r鸭头凝练浦，鹅眼屑榆钱。\r兰期空约月初弦。\r待来不来，红桥小船。\r蓬山近，又风引翠鬟不见。\r飞燕，书乍展。\r哽咽泪痕，犹自芳笺染。\r玉镜妆台，青莲砚匣，定自沉吟千遍。\r解道临行更开封，背人一缕香云剪。\r知他别后，凤钗拢鬓深浅。"
        },
        {
            "title": "红娘子",
            "content": "袖薄吹香过，发重萦鬟亸。\r压众风流，倾城色笑，趁时梳裹。\r惯新诗咏罢少人知，一篇篇教和。\r别泪看频堕，密约何曾果。\r七夕星河，中秋院落，上元灯火。\r悔当时花月可怜宵，镇相逢闲坐。"
        },
        {
            "title": "卜算子",
            "content": "留赠镜湖纱，浣女机中织。\r裁作轻衫稳称身，更染蒲萄色。\r松叶玻璃碧，劝饮春纤执。\r本向人前欲避嫌，禁不住心怜惜。"
        },
        {
            "title": "浣溪沙",
            "content": "桑叶阴阴浅水湾，更无人处竹回环。\r飞来一片望夫山。\r劝客且留今日住，催归深悔那时还。\r断肠朝雨赋阳关。"
        },
        {
            "title": "好事近",
            "content": "往事记山阴，风雪镜湖残腊。\r燕尾香缄小字，十三行封答。\r中央四角百回看，三岁袖中纳。\r一自凌波去后，怅神光难舍。"
        },
        {
            "title": "减兰",
            "content": "犀梳在手，逋发未撩匀面后。\r眉语心知，引过闲房步步随。\r颓香暖玉，牵拂腰巾带重来。\r一段归云，谁验蛇医臂上痕。"
        },
        {
            "title": "后庭花",
            "content": "低鬟敛尽云欹侧，粉香都拭。\r生憎桂帐秋虫入，教郎轻擘。\r红藤细织暹罗席，方花盈尺。\r冷波一任鸳鸯拍，残梦无力。"
        },
        {
            "title": "南楼令",
            "content": "垂柳板桥低，娇莺着意啼。\r正门前春水初齐。\r记取鸦头罗袜小，曾送上，窅娘堤。\r花底惜分携，苔钱旧径迷。\r燕巢空落尽芹泥。\r惟有天边眉月在，犹自挂，小楼西。"
        },
        {
            "title": "南楼令",
            "content": "疏雨过轻尘，圆莎结翠茵。\r惹红襟乳燕来频。\r乍暖乍寒花事了，留不住，塞垣春。\r归梦苦难真，别离情更亲。\r恨天涯芳信无因。\r欲语去年今日事，能几个，去年人。"
        },
        {
            "title": "青玉案",
            "content": "湾头分手盈盈步，潜约到西湖住。\r苏小门前芳草渡。\r依稀曾记，小楼深巷，尽是销魂处。\r到来忽下前溪路，月黑频催送柔橹。\r及到前溪人又去。\r游丝落絮，春来无定，总被东风误。"
        },
        {
            "title": "捣练子",
            "content": "烟袅袅，雨绵绵，花外东风冷杜鹃。\r独上小楼人不见，断肠春色又今年。"
        },
        {
            "title": "生查子",
            "content": "刺绣在深闺，总是愁滋味。\r方便借人看，不把帘垂地。\r弱线手频挑，碧绿青红异。\r若遣绣鸳鸯，但绣鸳鸯睡。"
        },
        {
            "title": "四和香",
            "content": "小小春情先漏泄，爱绾同心结。\r唤作莫愁愁不绝，须未是，愁时节。\r才学避人帘半揭，也解秋波瞥。\r篆缕难烧心字灭，且拜了，初三月。"
        },
        {
            "title": "清平乐",
            "content": "齐心藕意，下九同嬉戏。\r两翅蝉云梳未起，一十二三年纪。\r春愁不上眉山，日长慵倚雕阑。\r走近蔷薇架底，生擒蝴蝶花间。"
        },
        {
            "title": "满庭芳",
            "content": "雨盖飘荷，霜枝钉菊，满庭芳草萋萋。\r莫愁催送，香径手重携。\r叠取鸳鸯绣被，屏山近已分双栖。\r金簪拔，暗除了鸟，不用绕唐梯。\r低帷听细语，五湖心事，钗卜难稽。\r得雾深三里，花隔千溪。\r只是仙源无路，添惆怅残月荒鸡。\r绳河晓，黄姑织女，依旧水东西。"
        },
        {
            "title": "三姝媚",
            "content": "湾头登小艓。\r惯风生衣香，水湔裙褶。\r待到重门，纵教携玉腕，尚羞红颊。\r月姊窥侬，也劝饮深杯稠叠。\r织女机边，一线秋河，夜凉人涉。\r早是含情迎接。\r怕峡雨他山，易沾桃叶。\r第一相思，是床东袜刬，暗尘潜蹑。\r旧事凄凉，化梦里双飞蝴蝶。\r剩有轻绡十幅，曾围秀靥。"
        },
        {
            "title": "梦芙蓉",
            "content": "日长深院里，见微吟红豆，学书青李。\r鼠须散卓，曾付扫眉翠，绿纱风不起，炉烟都篆心字。\r。\r密缔星期，许支机石畔，来往绛河水。\r谁料分飞万里。\r雾露芙蓉，恨别成秋蒂。\r桃蹊重到，仙犬遽迎吠。\r涩尘凝满砌，夕阳空自垂地。\r旧日回廊，剩枇杷一树，花下小门闭。"
        },
        {
            "title": "声声慢 七夕",
            "content": "桐阴重碧，豆叶轻黄，溪沙过雨无泥。\r尽卷纤云，一钩凉月楼西。\r寻思昔游历历，记回廊纤手曾携。\r好风度，爱吹衣香细，点屐声低。\r谁道离多会少，比露蛩秋蟀，只解凝啼。\r恨别江淹，旧时南浦都迷。\r输成双星岁岁，料红墙银汉难跻。\r孤梦远，尚牵人横阁小梯。"
        },
        {
            "title": "南乡子",
            "content": "斗账杏梁西，不许花蚊内并栖。\r分与罗衾香缭绕。\r遮了，一剪微风纨扇小。"
        },
        {
            "title": "南乡子",
            "content": "明日别离人，未恋今宵月似银。\r只愿五更风又雨。\r飞到暮，啼杀杜鹃催不去。"
        },
        {
            "title": "台城路",
            "content": "晨红才射南窗影，犀帷被谁惊起。\r啅雀争枝，寒梅吐萼，搅得雪花都坠。\r暗香簪未。\r早湿了当风画罗衣袂。\r简点熏笼，辟邪炉火陷灰细。\r昨宵回忆并坐。\r问何曾酒酽，宿酲如是。\r榄浆酸，蛤蜊汤俊，犹道不消残醉。\r曲屏斜倚。\r看旧埽眉峰，渐低穹翠，半枕瞢腾，到日高翻睡。"
        },
        {
            "title": "城头月",
            "content": "别离偏比相逢易，众里休回避。\r唤坐回身，料是秋波，难制盈盈泪。\r酒阑空有相怜意，欲住愁无计。\r漏鼓三通，月底灯前，没个商量地。"
        },
        {
            "title": "西江月",
            "content": "傍玉何曾暑热，惜香最恨眠迟。\r残灯未杀影迷离，一点纱龙红蕊。\r小雨初过庭树，新凉渐近罗帏。\r殷勤临别为披衣，软语虫飞声里。"
        },
        {
            "title": "婆罗门令 九日",
            "content": "渠去日一帆春水。\r侬到日也一帆秋水。\r怪道相逢，翻不是相期地。\r无一语，只当相逢未。\r霜风紧，霜叶脆。\r上危梯，九日层楼倚。\r楼头纵得潜携手，催去也，怨鹦鹉红嘴。\r别时真惜，住也无计。\r此恨绵绵，讵已每遇登高会，便洒登高泪。"
        },
        {
            "title": "摸鱼儿",
            "content": "粉墙青虯檐百尺，一条天色催暮。\r洛妃偶值无人见，相送袜尘微步。\r教且住。\r携玉手潜得莫惹冰苔仆。\r芳心暗诉。\r认香雾长鬟边，好风衣上，分付断魂语。\r双栖燕，岁岁花时飞度。\r阿谁花底催去。\r十年镜里樊川雪，空袅茶烟千缕。\r离梦苦。\r浑不省锁香金箧归何处。\r小池枯树。\r算只有当时，一丸冷月，犹照夜深路。"
        },
        {
            "title": "十六字令",
            "content": "寻，帘外无端堕玉簪。\r笼灯去，休待落花深。"
        },
        {
            "title": "金缕曲",
            "content": "枕上闲商略，记全家元夜看灯，小楼帘幕。\r暗里横梯听点屐，知是潜回香阁。\r险把个玉清追着。\r径仄春衣风渐逼，惹钗横翠凤都惊落。\r三里雾，旋迷却。\r星桥路返填河鹊。\r算天孙已嫁经年，夜情难度。\r走近合欢床上坐，谁料香含红萼。\r又两暑三霜分索。\r绿叶清阴看总好，也不须频悔当时错。\r且莫负，晓云约。"
        },
        {
            "title": "增字渔家傲",
            "content": "百蝶仙裙风易袅。\r藕覆低垂，浅露惊鸿爪。\r元夕初过寒尚峭。\r呼别棹，雪花点点轻帆杪。\r别院羊灯收未了。\r高揭珠帘，特地留人照。\r众里偏他回避早。\r猜不到，罗帏昨夜曾双笑。"
        },
        {
            "title": "两同心",
            "content": "认丹鞋响，下画楼迟。\r犀梳掠倩人犹未，螺黛浅，俟我乎而。\r看不足，一日千回，眼转迷离。\r比肩纵得相随，梦雨难期。\r密意写折枝朵朵，柔魂递续命丝丝。\r洛神赋，小字中央，只有侬知。"
        },
        {
            "title": "行香子",
            "content": "蚕月桑津，轻浪鱼鳞。\r好风光最易愁人。\r相逢休便，闲却残春。\r待播船回，游骢去，又因循。\r歌罢梁尘，舞散花茵。\r下楼梯帘外逡巡。\r有绿并坐，不在横陈。\r话夜阑时，人如月，月如银。"
        },
        {
            "title": "眼儿媚",
            "content": "那年私语小窗边，明月未曾圆。\r含羞几度，已抛人远，忽近人前。\r无情最是寒江水，催送渡头船。\r一声归去，临得又坐，乍起翻眠。"
        },
        {
            "title": "鹊桥仙",
            "content": "辛夷花落，海棠风起，朝雨一番新过。\r狸奴去后绣墩温，且伴我日长闲坐。\r笑言也得，欠伸也得，行处丹鞋婀娜。\r簸钱斗草已都输，问持底今宵偿我。"
        },
        {
            "title": "芙蓉月",
            "content": "蛮府辍棹时，梅熟处日日阑风吹雨。\r无心好梦，早被行云勾住。\r难道今番是梦，梦里分明说与。\r留不得，翠衾凉，珠泪飘残蜜炬。\r啼鹃满山树。\r谢多情小鸟，劝侬归去。\r秋期过了，夜月寒生南浦。\r执手枯荷池上，宛种玉。\r亭东路。\r贪梦好，问柔魂，可曾飞度。"
        },
        {
            "title": "南歌子",
            "content": "忍泪潜窥镜，催归懒下阶。\r临去不胜杯。\r为郎回一盼，强兜鞋。"
        },
        {
            "title": "天仙子",
            "content": "小阁春寒烟乍禁，炉香先润鸳鸯锦。\r低帷才悔杀明灯，花影浸。\r窗棂渗，斜月一条刚到枕。"
        },
        {
            "title": "天仙子",
            "content": "小棹若邪乘晓入，苧萝人已当风立。\r好春不雨但浓阴，铅水急。\r溪纱湿，丽草云根香暗拾。"
        },
        {
            "title": "鹊桥仙 十一月八日",
            "content": "一箱书卷，一盘茶磨，移住早梅花下。\r全家刚上五湖舟，恰添了个人如画。\r月弦新直，霜花乍紧，兰桨中流徐打，寒威不到小蓬窗，渐坐近越罗裙衩。"
        },
        {
            "title": "瑶花 午梦",
            "content": "日长院宇，针绣慵拈，况倚阑无绪。\r翡帷翠幄看尽展，忘却东风帘户。\r芳魂摇漾，渐听不分明莺语。\r逗红蕉叶底微凉，几点绿天疏雨。\r画屏遮遍遥山，知一缕巫云，吹堕何处。\r愁春未醒，定化作，凤子寻香留住。\r相思人并，料此际，惊回最苦。\r亟丁宁池上杨花，莫便枕边飞去。"
        },
        {
            "title": "朝中措",
            "content": "兰桡并载出横塘，山寺踏春阳。\r细草弓弓袜印，微风叶叶衣香。\r一湾流水，半竿斜日。\r同上归艎。\r赢得渡头人说，秋娘八配冬郎。"
        },
        {
            "title": "秦楼月",
            "content": "春眠足，画楼十二屏山六。\r屏山六。\r柔波不断，远峰难续。\r庭前种尽相思木，机中织就相思曲。\r相思曲，看朱成碧，视丹如绿。"
        },
        {
            "title": "如梦令",
            "content": "横塘答斜日照扉，松钗柳带依依。\r犹记石桥下，绿阴小舫催归。\r花飞，花飞，独自水上湔衣。"
        },
        {
            "title": "渔家傲",
            "content": "淡墨轻衫染趁时，落花芳草步迟迟。\r行过石桥风渐起。\r香不已，众中早被游人记。\r桂火初温玉酒卮，柳阴残照柁楼移。\r一面船窗相并倚。\r看渌水，当时已露千金意。"
        },
        {
            "title": "卜算子",
            "content": "残梦绕屏山，小篆消香雾。\r镇日帘栊一片垂，燕语人无语。\r庭草已含烟，门柳将飘絮。\r听遍梨花昨夜风，今夜黄昏雨。"
        },
        {
            "title": "玉带生歌并序",
            "content": "玉带生，文信国所遗砚也。予见之吴下，既摹其铭\r\n而装池之，且为之歌曰：\r\n\r\n玉带生，吾语汝：汝产自端州，汝来自横浦。\r\n幸免事降表，佥名谢道清，\r\n亦不识大都承旨赵孟俯。\r\n能令信公喜，辟汝置幕府。\r\n当年文墨宾，代汝一一数：\r\n参军谁？谢皐羽；寮佐谁？邓中甫；\r\n弟子谁？王炎午。\r\n独汝形躯短小，风貌朴古；步不能趋，口不能语：既无鹳之鹆之活眼睛，兼少犀纹彪纹好眉妩；\r\n赖有忠信存，波涛孰敢侮？\r\n是时丞相气尚豪，可怜一舟之外无尺土，\r\n共汝草檄飞书意良苦。\r\n四十四字铭厥背，爱汝心坚刚不吐。\r\n自从转战屡丧师，天之所坏不可支。\r\n惊心柴市日，慷慨且诵临终诗，疾风蓬勃扬沙时。传有十义士，表以石塔藏公尸。\r\n生也亡命何所之？\r\n或云西台上，唏发一叟涕涟洏，\r\n手击竹如意，生时亦相随。\r\n冬青成阴陵骨朽，百年踪迹人莫知。\r\n会稽张思廉，逢生赋长句。\r\n抱遗老人阁笔看，七客寮中敢（口夭）怒？\r\n吾今遇汝沧浪亭，漆匣初开紫衣露，\r\n海桑陵谷又经三百秋，以手摩挱尚如故。\r\n洗汝池上之寒泉，漂汝林端之霏雾；\r\n俾汝畏留天地间，墨花恣洒鹅毛素。"
        },
        {
            "title": "晚次崞县",
            "content": "百战楼烦地，三春尚朔风。\r\n雪飞寒食后，城闭夕阳中。\r\n行役身将老，艰难岁不同。\r\n流移嗟雁户，生计各西东。"
        },
        {
            "title": "菩萨蛮",
            "content": "低鬟十八云初约，春衫剪就轻容薄。\r弹作墨痕飞，折枝花满衣。\r罗裙百子褶，翠似新荷叶。\r小立敛风才，移时吹又开。"
        },
        {
            "title": "来青轩",
            "content": "天书稠叠此山亭，往事犹传翠辇经。\r\n莫倚危栏频北望，十三陵树几曾青？"
        },
        {
            "title": "哭王处士翃",
            "content": "相送悲长别，还家惨独行。\r\n流连简书札，次第念交情。\r\n自有箧中作，何难身后名！\r\n泉台应快意，未必似平生。"
        },
        {
            "title": "长亭怨慢·雁",
            "content": "结多少悲秋俦侣，特地年年，北风吹度。紫塞门孤，金河月冷，恨谁诉？\r\n回汀枉渚，也只恋江南住。随意落平沙，巧排作、参差筝柱。 \r\n别浦，惯惊移莫定，应怯败荷疏雨。一绳云杪，看字字悬鍼垂露。\r\n渐欹斜、无力低飘，正目送、碧罗天暮。写不了相思，又蘸凉波飞去。"
        },
        {
            "title": "一叶落",
            "content": "泪眼注，临当去，此时欲住已难住。下楼复上楼，楼头风吹雨。风吹雨，草草离人语。"
        },
        {
            "title": "出居庸关",
            "content": "居庸关上子规啼，饮马流泉落日低。\r\n雨雪自飞千嶂外，榆林只隔数峰西。"
        },
        {
            "title": "忆少年",
            "content": "飞花时节，垂杨巷陌，东风庭院。重帘尚如昔，但窥帘人远。 \r\n叶底歌莺梁上燕，一声声，伴人幽怨。相思了无益，悔当初相见。"
        },
        {
            "title": "金缕曲·初夏",
            "content": "谁在纱窗语？是梁问、双燕多愁，惜春归去。早有田田青荷叶，占断板桥西路。\r\n听半部、新添蛙鼓。小白蔫红都不见，但愔愔、门巷吹香絮。绿阴重，已如许。 \r\n花源岂是重来误？尚依然、倚杏雕阑，笑桃朱户。隔院秋千看尽拆，过了几番疏雨。\r\n知永日、簸钱何处？午梦初回人定倦，料无心、肯到闲庭宇。空搔首，独延伫。"
        },
        {
            "title": "云中至日",
            "content": "去岁山川缙云岭，今年雨雪白登台。\r\n可怜日至长为客，何意天涯数举杯！\r\n城晚角声通雁塞，关寒马色上龙堆。\r\n故园望断江村里，愁说梅花细细开。"
        },
        {
            "title": "木兰花慢·上元",
            "content": "今年风月好，正雪霁、凤城时。把鱼钥都开，钿车溢巷，火树交枝。\r\n参差闹蛾歌后，听笛家齐和《落梅》词。翠幌低悬录蔌（二字四头），红楼不闭葳蕤。 \r\n蛾眉帘卷再休垂，众里被人窥。乍含羞一晌，眼波又掷，鬟影相随。\r\n腰肢风前转侧，却凭肩回睇似沉思。料是金钗溜也，不知兜上鞋儿。"
        },
        {
            "title": "尉迟杯·七夕怀静怜",
            "content": "吴绫白，偏爱缝双袖鸦翎黑。多应北里新妆，怕堕寻常标格。\r\n微风帘额，看露叶，中庭尽秋色。记鳞鳞，月底疏云，曾照勾阑吹笛。 \r\n一自细马驮归，剩罗帕、当时别泪偷拭。最恨初鸿，衔芦塞上，不递愁人消息。\r\n枉飞度、河桥山驿。想柳外、高楼长如昔。更何年，并坐穿针？六度凄凉今夕。"
        },
        {
            "title": "梅花引·苏小小墓",
            "content": "小溪澄，小桥横，小小坟前松柏声。碧云停，碧云停，凝想往时，香车油壁轻。 \r\n溪流飞遍红襟鸟，桥头生遍红心草。雨初晴，雨初晴，寒食落花，青骢不忍行。"
        },
        {
            "title": "霜天晓角·晚次东阿",
            "content": "鞭影匆匆。又铜城驿东。\r\n过雨碧罗天净，才八月，响初鸿。　 \r\n微风何寺钟？夕曛岚翠重。\r\n十里鱼山断处，留一抹、枣林红。"
        },
        {
            "title": "解佩令·自题词集",
            "content": "十年磨剑，五陵结客，把平生、涕泪都飘尽。老去填词，一半是，空中传恨。几曾围、燕钗蝉鬓？ \r\n不师秦七，不师黄九，倚新声、玉田差近。落拓江湖，且分付、歌筵红粉。料封侯、白头无分！"
        },
        {
            "title": "高阳台",
            "content": "桥影流虹，湖光映雪，翠帘不卷春深。一寸横波，断肠人在楼阴。\r\n游丝不系羊车住，倩何人传语青禽？最难禁，倚遍雕阑，梦遍罗衾。　 \r\n重来已是朝云散，怅明珠佩冷，紫玉烟沉。前度桃花，依然开满江浔。\r\n钟情怕到相思路，盼长堤草尽红心。动愁吟，碧落黄泉，两处难寻。"
        },
        {
            "title": "南楼令",
            "content": "疏雨过轻尘，圆莎结翠茵，惹红襟乳燕来频。乍暖乍寒花事了，留不住，塞垣春。 \r\n归梦苦难真，别离情更亲，恨天涯芳信无因。欲话去年今日事，能几个，去年人？"
        },
        {
            "title": "卖花声·雨花台",
            "content": "衰柳白门湾，潮打城还，\r小长干接大长干。\r歌板酒旗零落尽，剩有鱼竿。\r\r秋草六朝寒，花雨空坛，\r更无人处一凭栏。\r燕子斜阳来又去，如此江山。"
        },
        {
            "title": "晓入郡城",
            "content": "轻舟乘间入，击缆坏篱根。\r\n古道横边马，孤城闭水门。\r\n星含兵气动，月傍晓烟昏。\r\n辛苦乡关路，重来断客魂。"
        },
        {
            "title": "鸳鸯湖棹歌　之八十八",
            "content": "百花庄口水沄沄，中是吾家太傅坟。\r\n当暑黄鹂鸣灌木，经科红叶映斜曛。"
        },
        {
            "title": "鸳鸯湖棹歌　之八十七",
            "content": "桑边禾黍水重围，时有秋虫上客衣。 \r\n三过堂东开夕阳，满村黄叶一僧归。"
        },
        {
            "title": "鸳鸯湖棹歌　之八十六",
            "content": "稗花枫叶宋坡湖，路转潮鸣山翠无。\r\n百里盐田相望白，至今人说小长芦。"
        },
        {
            "title": "鸳鸯湖棹歌　之八十五",
            "content": "怀苏亭子草成蹊，六鹤空堂旧迹迷。\r\n唯有清香楼上月，夜深长照子城西。"
        },
        {
            "title": "鸳鸯湖棹歌　之八十四",
            "content": "仲圭旧里足淹徊，曲径横桥一水隈。\r\n小？春风认酹酒，佛香长和墓门梅。"
        },
        {
            "title": "鸳鸯湖棹歌　之八十三",
            "content": "蕲王战舰已无踪，娄相高坟启旧封。\r\n曾见朋游南渡日，北山堂外九株松。"
        },
        {
            "title": "度大庾岭",
            "content": "雄关直上岭云孤，驿路梅花岁月徂。\r\n丞相祠堂虚寂寞，越王城阙总荒芜。\r\n自来北至无鸿雁，从此南飞有鹧鸪。\r\n乡国不堪重伫望，乱山落日满长途。"
        },
        {
            "title": "鸳鸯湖棹歌　之八十二",
            "content": "秋晚东林落木疏，白莲僧寺水中居。\r\n昏钟不隔渔庄火，古殿犹存日本书。"
        },
        {
            "title": "鸳鸯湖棹歌　之八十一",
            "content": "野王台废只空墩，翁子坟荒有墓门。\r\n舍宅尚传裴相国，移家曾住赵工孙。"
        },
        {
            "title": "鸳鸯湖棹歌　之八十",
            "content": "郎家湖北妾湖南，两浆缘流路旧谙。\r\n却似钓鳌矶边鹭，往来凉月影毵毵。"
        },
        {
            "title": "鸳鸯湖棹歌　之七十九",
            "content": "移船只合甓川居，酿就新浆雪不如。\r\n留客最怜乡味好，屠汶秋鸟马嗥鱼。"
        },
        {
            "title": "鸳鸯湖棹歌　之七十八",
            "content": "走马岗长夕照中，塘连沙渚路西东。\r\n不知吴会谁分地，生遍茱萸一色红。"
        },
        {
            "title": "鸳鸯湖棹歌　之七十六",
            "content": "郎牵百丈上官塘，客倚篷窗晚饭香。\r\n黄口近前休卖眼，船头已入语儿乡。"
        },
        {
            "title": "鸳鸯湖棹歌　之七十五",
            "content": "春绢秋罗软胜绵，折枝花小样争传。 \r\n舟移濮九娘桥宿，夜半鸣梭搅客眠。"
        },
        {
            "title": "鸳鸯湖棹歌　之七十三",
            "content": "招宝塘倾水浅深，会骸山古家销沉。\r\n都缘世上钱神贵，地下刘伶改姓金。"
        },
        {
            "title": "鸳鸯湖棹歌　之七十二",
            "content": "鹰案绝顶海风晴，乌免秋残夜并生。\r\n铁锁石塘三百里，惊涛啮尽寄奴城。"
        },
        {
            "title": "鸳鸯湖棹歌　之七十四",
            "content": "曲律昆山最后时，海盐高调教坊知。 \r\n至今十棒元宵鼓，绝倒梨园弟子师。"
        },
        {
            "title": "鸳鸯湖棹歌　之七十一",
            "content": "劝郎莫饮黄支犀，劝郎莫听花冠鸡。\r\n闻琴桥东海月上，乌夜村边开始乌末啼。"
        },
        {
            "title": "鸳鸯湖棹歌　之七十",
            "content": "横浦东连白塔云，下方钟鼓落潮闻。\r\n结成海气楼相似，煮就吴盐雪不分。"
        },
        {
            "title": "鸳鸯湖棹歌　之六十九",
            "content": "巫子峰晴返景开，传闻秦女葬山隈。\r\n闲听野老沙中语，曾有毛民海上来。"
        },
        {
            "title": "鸳鸯湖棹歌　之六十八",
            "content": "阿侬家住秦溪头，日长爱棹横湖舟。\r\n沾云寺东花已放，义妇堰南春可游。"
        },
        {
            "title": "鸳鸯湖棹歌　之六十七",
            "content": "鹦鹉湖流碧几湾，白龙湫水落陈山。\r\n游人秦小娘祠过，社鼓声边醉酒还。"
        },
        {
            "title": "鸳鸯湖棹歌　之六十六",
            "content": "绿烟初洗兔华秋，片片鱼云静不流。\r\n山月池边看未足，移船买酒弄珠楼。"
        },
        {
            "title": "鸳鸯湖棹歌　之七十七",
            "content": "轻船三板过南亭，蚕女提笼两岸经。\r\n曲罢残阳人不见，阴阴桑柘石门青。"
        },
        {
            "title": "鸳鸯湖棹歌　之六十五",
            "content": "蒲山草与荠山齐，澉浦潮来乍浦西。\r\n白沃庙南看白马。巫言风雨夜长嘶。"
        },
        {
            "title": "鸳鸯湖棹歌　之六十四",
            "content": "花船新造水中央，晓发当湖溯汉塘。\r\n听尽钟声十八里，平林小市入新坊。"
        },
        {
            "title": "鸳鸯湖棹歌　之六十三",
            "content": "伍胥山头花满林，石佛寺下水深深。 \r\n妾似胥山长在眼，郎如石佛本无心。"
        },
        {
            "title": "鸳鸯湖棹歌　之六十二",
            "content": "青粉墙低望里遥，红泥亭子柳千条。\r\n郎船但逐东流水，西丽桥来北丽桥。"
        },
        {
            "title": "鸳鸯湖棹歌　之六十一",
            "content": "马场渔溆几沙汀，宿雨初消树更青。\r\n最好南园丛桂发，画桡长泊煮茶亭。"
        },
        {
            "title": "鸳鸯湖棹歌　之六十",
            "content": "九里桥西落照衔，樱桃初熟鸟争qian。\r\n须知美酒乌程到，遥见新塍一片帆。"
        },
        {
            "title": "鸳鸯湖棹歌　之五十九",
            "content": "鱼梁沙浅鹭争淘，处处村田响桔槔。 \r\n一夜城西苕水下，酒船直并小楼高。"
        },
        {
            "title": "鸳鸯湖棹歌　之五十八",
            "content": "五月新丝满市廛，缲车响彻斗门边。 \r\n沿流直下羔羊堰，双橹迎来贩客船。"
        },
        {
            "title": "鸳鸯湖棹歌　之五十七",
            "content": "漏泽寺西估客多，楼前官道后官河。\r\n正值喧阗日中市，杨花小伎抱筝过。"
        },
        {
            "title": "鸳鸯湖棹歌　之五十六",
            "content": "屋上鸠鸣谷雨开，横塘游女荡舟回。\r\n桃花落后蚕齐浴，竹笋抽时燕便来。"
        },
        {
            "title": "鸳鸯湖棹歌　之五十五",
            "content": "秋泾极望水平堤，历历杉青古闸西。\r\n夜半呕哑柔橹拨，亭前灯火落帆齐。"
        },
        {
            "title": "鸳鸯湖棹歌　之五十四",
            "content": "芳草城隅绿映衫，凤池坊北好抽帆。\r\n徐恬旧宅芹泥暖，雨过斜阳燕子衔。"
        },
        {
            "title": "鸳鸯湖棹歌　之五十二",
            "content": "江楼人日酒初浓，一一红妆水面逢。\r\n不待上元灯火夜，徐王庙下鼓冬冬。"
        },
        {
            "title": "鸳鸯湖棹歌　之五十一",
            "content": "天星湖口好花枝，便过三春采未迟。\r\n蝴蜨双飞如可遂，教郎乞梦冷仙祠。"
        },
        {
            "title": "鸳鸯湖棹歌　之五十",
            "content": "风樯水槛尽飞花，一曲春波潋滟斜。 \r\n北斗阑干郎记取，七星桥下是儿家。"
        },
        {
            "title": "鸳鸯湖棹歌　之四十九",
            "content": "苏小墓前秋草平，苏小墓上秋瓜生。\r\n同心绾结不知处，日暮野塘空水声。"
        },
        {
            "title": "鸳鸯湖棹歌　之五十三",
            "content": "河头时有浣衣人，处处春流漾白蘋。\r\n桥下轻舟来往疾，南经娱老北蹲宾。"
        },
        {
            "title": "鸳鸯湖棹歌　之四十七",
            "content": "酒市茶寮总看场，金风亭子入春凉。\r\n俊游改作乌篷小，蔡十郎桥低不妨。"
        },
        {
            "title": "鸳鸯湖棹歌　之四十六",
            "content": "龙香小柄琵琶弯，切玉玲珑约指环。\r\n试按花深深一曲，海棠开后望郎还。"
        },
        {
            "title": "鸳鸯湖棹歌　之四十五",
            "content": "比翼鸳鸯举棹回，双飞蝴蝶遇风开。\r\n生憎湖上鸬鹚鸟，百遍鱼梁晒翅来。"
        },
        {
            "title": "鸳鸯湖棹歌　之四十四",
            "content": "榆钱阵阵麦纤纤，野菜花黄蝶易粘。\r\n记送郎船溪水曲，平芜一点甑山尖。"
        },
        {
            "title": "鸳鸯湖棹歌　之四十三",
            "content": "去郭西南桂树林，五亩之园一半阴。\r\n笑插枝头最深蕊，两鬟如粟辟寒金。"
        },
        {
            "title": "鸳鸯湖棹歌　之四十一",
            "content": "秋灯无焰剪刀停，冷露浓浓桂树青。\r\n伯解罗衣种罂粟，月明如水浸中庭。"
        },
        {
            "title": "鸳鸯湖棹歌　之四十",
            "content": "雨近黄梅动浃旬，舟回顾渚斗茶新。 \r\n问郎紫笋谁家焙，莫是前溪读曲人。"
        },
        {
            "title": "鸳鸯湖棹歌　之三十九",
            "content": "戗金砚匣衍波笺，日坐春风小阁前。 \r\n镂管簪花书小字，把郎诗学鲁？编。"
        },
        {
            "title": "鸳鸯湖棹歌　之三十八",
            "content": "小舫中流播燕梢，一螺青水练塘坳。 \r\n随郎尽日盐官去，莫漫将侬半逻抛。"
        },
        {
            "title": "鸳鸯湖棹歌　之三十七",
            "content": "小妇春风楼下眠，与论家计最堪怜。\r\n劝移百福坊南往，多买千金圩上田。"
        },
        {
            "title": "鸳鸯湖棹歌　之三十六",
            "content": "三姑庙南豆叶黄，马王塘北稻花香。\r\n秋衣薄处宜思妾，春酒熟时须饷郎。"
        },
        {
            "title": "鸳鸯湖棹歌　之三十五",
            "content": "画眉墨是沈珪丸，水滴蟾蜍砚未干。\r\n休恨图经山色少，与郎终日远峰看。"
        },
        {
            "title": "鸳鸯湖棹歌　之三十四",
            "content": "木犀花落捣成泥，霜后新橙配作齑。\r\n犹恐夜深妨酒渴，教添玉乳御儿梨。"
        },
        {
            "title": "鸳鸯湖棹歌　之三十三",
            "content": "宣公桥南画鼓挝，酒船风幔拄鸦叉。 \r\n碧山银碗劝郎醉，棹入南湖秋月斜。"
        },
        {
            "title": "鸳鸯湖棹歌　之三十二",
            "content": "踠地垂杨絮未飘，兰舟上巳祓除遥。\r\n射襄城北南风起，直到吴江第四桥。"
        },
        {
            "title": "鸳鸯湖棹歌　之三十一",
            "content": "长水风荷叶叶香，斜塘惯宿野鸳鸯。\r\n郎舟爱向斜塘去，妾意终怜长水长。"
        },
        {
            "title": "鸳鸯湖棹歌　之三十",
            "content": "天宁佛阁早春开，鸟语风铃次第催。\r\n怪道回船湿罗袜，严将军墓踏青来。"
        },
        {
            "title": "鸳鸯湖棹歌　之二十九",
            "content": "织成锦衾碧间红，缭以吴绵四五通。\r\n锦上鸳鸯三十六，双栖夜夜水纹中。"
        },
        {
            "title": "鸳鸯湖棹歌　之二十八",
            "content": "莲花细步散香尘，金粟山门礼佛频。\r\n一种少年齐目断，不知谁是比肩人。"
        },
        {
            "title": "鸳鸯湖棹歌　之二十六",
            "content": "梅花小阁两重阶，屈戍屏风六扇排。\r\n不及张铜炉在地，三冬长暖牡丹鞋。"
        },
        {
            "title": "鸳鸯湖棹歌　之二十五",
            "content": "学绣女儿行水浔，遥看三塔小如针。\r\n并头菡萏双飞翼，记取挑丝色浅深。"
        },
        {
            "title": "鸳鸯湖棹歌　之二十四",
            "content": "怀家亭馆相家湖，雪艇风阑近已芜。\r\n犹有白蘋香十里，生来黄蚬蛤蜊粗。"
        },
        {
            "title": "鸳鸯湖棹歌　之二十三",
            "content": "金鱼院外即通津，转粟千艘压水滨。\r\n年少女墙随意望，缝衣恰对柁楼人。"
        },
        {
            "title": "鸳鸯湖棹歌　之二十二",
            "content": "谷水由来出小湖，渚城辟塞总春芜。\r\n战场吴楚看犹在，折戟沙中定有无。"
        },
        {
            "title": "鸳鸯湖棹歌　之二十一",
            "content": "藉袈桥上水松牌，白石登登雁齿阶。\r\n曾记小时明月夜，踏歌连臂竹邻街。"
        },
        {
            "title": "鸳鸯湖棹歌　之二十七",
            "content": "鹤湖东去水茫茫，一面风泾接魏塘。\r\n看取松江布帆至，鲈鱼切玉劝郎尝。"
        },
        {
            "title": "鸳鸯湖棹歌　之二十",
            "content": "徐园青李核何纤，未比僧庐味更甜。\r\n听说西施曾一搯，至今颗颗爪痕添。"
        },
        {
            "title": "鸳鸯湖棹歌　之十九",
            "content": "村中桑斧响初停，溪上丛麻色渐清。\r\n郡阁南风才几日，荷花开满镜香亭。"
        },
        {
            "title": "鸳鸯湖棹歌　之十八",
            "content": "姑恶飞鸣触晓烟，红蚕四月已三眠。\r\n白花满把蒸成露，紫葚盈筐不取钱。"
        },
        {
            "title": "鸳鸯湖棹歌　之十七",
            "content": "西水驿前津鼓声，原田角角野鸡鸣。\r\n苔心菜甲桃花里，未到天明棹入城。"
        },
        {
            "title": "鸳鸯湖棹歌　之十六",
            "content": "城北城南尽水乡，红薇径外是回塘。\r\n千家晓阁纱窗拓，二月东风蕙草香。"
        },
        {
            "title": "鸳鸯湖棹歌　之十五",
            "content": "鸭馄饨小漉微盐，雪后垆头酒价廉。\r\n听说河豚新入市，蒌蒿荻笋急须拈。"
        },
        {
            "title": "鸳鸯湖棹歌　之十三",
            "content": "金衣楚雀白？鸡，不住裴公岛上啼。\r\n白马未嘶云屋外，红船先渡板桥西。"
        },
        {
            "title": "鸳鸯湖棹歌　之十一",
            "content": "桃花新水涌吴艚，十五渔娃橹自操。\r\n网得钱塘一双鲤，不知鱼腹有瓜刀。"
        },
        {
            "title": "鸳鸯湖棹歌　之十",
            "content": "樯燕樯乌绕楫师，树头树底挽船丝。\r\n村边处处围桑叶，水上家家养鸭儿。"
        },
        {
            "title": "鸳鸯湖棹歌　之九",
            "content": "女墙官柳遍啼鸦，小阁临风卷幔斜。\r\n笑指孩儿桥下水，雨晴漂出满城花。"
        },
        {
            "title": "鸳鸯湖棹歌　之八",
            "content": "倅廨偏宜置酒过，亭前花月至今多。\r\n不知三影吟成后，可载兜娘此地歌?"
        },
        {
            "title": "鸳鸯湖棹歌　之七",
            "content": "百尺红楼四面窗，石梁一道锁晴江。\r\n自从湖有鸳鸯目，水鸟飞来定自双。"
        },
        {
            "title": "鸳鸯湖棹歌　之六",
            "content": "檇李亭荒蔓草存，金陀坊冷寺钟昏。\r\n湖天夜上高楼望，月出东南白苧村。"
        },
        {
            "title": "鸳鸯湖棹歌　之五",
            "content": "西埏里接韭溪流，一篑瓶山古木秋。\r\n惯是争枝乌未宿，夜深啼上月波楼。"
        },
        {
            "title": "鸳鸯湖棹歌　之四",
            "content": "宝带河连锦带斜，精严寺古黯金沙。\r\n墙阴一径游人少，开遍年年梓树花。"
        },
        {
            "title": "鸳鸯湖棹歌　之三",
            "content": "春城处处起吴歌，夹岸疏帘影翠娥。\r\n一叶舟穿妆阁底，倾脂河畔落花多。"
        },
        {
            "title": "鸳鸯湖棹歌　之二",
            "content": "沙头宿鹭傍船栖，柳外惊乌隔岸啼。\r\n为爱秋来好明月，湖东不住住湖西。"
        },
        {
            "title": "鸳鸯湖棹歌　之一",
            "content": "蟹舍渔村两岸平，菱花十里棹歌声。\r\n依家放鹤洲前水，夜半真如塔火明。"
        },
        {
            "title": "鸳鸯湖棹歌　之一百",
            "content": "槛边花外尽重湖，到处怀觞兴不孤。 \r\n安得家家寻画手，溪堂遍写读书图。"
        },
        {
            "title": "鸳鸯湖棹歌　之九十九",
            "content": "归人万里望邱为，白酒黄壶瓠作卮。 \r\n来往棹歌无不可，西溪东泖任吾之。"
        },
        {
            "title": "鸳鸯湖棹歌　之九十八",
            "content": "溪上梅花舍后开，市南新酒酦新醅。\r\n寻山近有殳基宅，看雪遥登顾况台。"
        },
        {
            "title": "鸳鸯湖棹歌　之九十七",
            "content": "舍南舍北绕春流，花外初莺啭未休。\r\n毕竟林塘输甪里，爱携宾客醉山楼。"
        },
        {
            "title": "鸳鸯湖棹歌　之九十六",
            "content": "茅屋东溪兴可乘，竹篱随意挂鱼罾。\r\n三冬雪压千年树，四月花繁百尺藤。"
        },
        {
            "title": "鸳鸯湖棹歌　之十四",
            "content": "堤外湖光堤内池，露荷珠缀夜凉时。\r\n阿谁月底修萧谱，更按《东堂》旧日词。"
        },
        {
            "title": "鸳鸯湖棹歌　之九十五",
            "content": "父老禾兴旧馆前，香（禾亢）熟后话丰年。\r\n楼头沽酒楼外泊，半是江淮贩米船。"
        },
        {
            "title": "鸳鸯湖棹歌　之九十四",
            "content": "石尤风急驻苏湾，逢着邻船贩橘还。\r\n只道夜过平望驿，不知朝发洞庭山。"
        },
        {
            "title": "鸳鸯湖棹歌　之九十三",
            "content": "百步桥南解缆初，香醪五木隔年储，\r\n不须合路寻鱼鲊，但向分湖问蟹胥。"
        },
        {
            "title": "鸳鸯湖棹歌　之九十二",
            "content": "妾家城南望虎墩，郎家城北白牛村。 \r\n白牛不见郎骑至，望虎何由过郭门。"
        },
        {
            "title": "鸳鸯湖棹歌　之九十一",
            "content": "江市鱼同海市鲜，南湖菱胜北湖偏。\r\n四更枕上歌声起，泊遍冬瓜堰外船。"
        },
        {
            "title": "鸳鸯湖棹歌　之九十",
            "content": "秋水寻常没钓矶，秋林随意敞柴扉。\r\n八月田中黄雀？，九月盘中黄雀肥。"
        },
        {
            "title": "鸳鸯湖棹歌　之八十九",
            "content": "鸭嘴小船浅水通，获花门巷萧萧风。\r\n荆南豫北斗新酿，不比吾乡清若空。"
        },
        {
            "title": "马草行",
            "content": "阴风萧萧边马鸣，健儿十万来空城。\r\n角声呜呜满街道，县官张灯征马草。\r\n阶前野老七十余，身上鞭扑无完肤。\r\n里胥扬扬出官署，未明已到田家去。\r\n横行叫骂呼盘飧，阑牢四顾搜鸡豚。\r\n归来输官仍不足，挥金夜就倡楼宿。"
        },
        {
            "title": "鸳鸯湖棹歌　之十二",
            "content": "穆湖莲叶小于钱，\r\n卧柳虽多不碍船。\r\n两岸新苗才过雨，\r\n夕阳沟水响溪田。"
        },
        {
            "title": "卖花声",
            "content": "衰柳白门湾，潮打城还，\r\n小长干接大长干。\r\n歌板酒旗零落尽，剩有鱼竿。\r\n秋草六朝寒，花雨空坛，\r\n更无人处一凭栏。\r\n燕子斜阳来又去，如此江山。"
        },
        {
            "title": "桂殿秋",
            "content": "思往事，渡江干。\r\n青娥低映越山看。\r\n共眠一舸听秋雨，\r\n小簟轻衾各自寒。"
        },
        {
            "title": "鸳鸯湖棹歌　之四十八",
            "content": "落花三月葬西施，寂寞城隅范蠡祠。\r\n水底尽传螺五色，湖边空挂网千丝。"
        }
    ]
}