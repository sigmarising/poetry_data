{
    "dynasty": "清",
    "author": "程岫",
    "intro": "",
    "items": [
        {
            "title": "杂诗",
            "content": "木棉初种时，其子皆露天。\r\n意在衣被人，不肯为人怜。\r\n我行忽见之，三叹心惕然。\r\n感此复再拜，草中有大贤。\r\n丈夫生宇内，岂止图自全。\r\n鹑衣瓮牗下，措意在八埏。\r\n杯水虽至微，味亦同深渊。\r\n泰山非不高，远视等一卷。\r\n但使志今存，何必快目前。\r\n惜哉彼下士，白发守遗编。"
        },
        {
            "title": "赠徐凤麓",
            "content": "积雨消春日，羁人叹暮年。\r\n淮流寒照树，乡梦夜闻鹃。\r\n旧业浮云外，游装短棹前。\r\n亲知零落尽，去住总凄然。"
        }
    ]
}