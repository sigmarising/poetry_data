{
    "dynasty": "清",
    "author": "黄仲则",
    "intro": "",
    "items": [
        {
            "title": "笥河先生偕宴太白歌醉中作歌",
            "content": "红霞一片海上来，照我楼上华筵开。\r\n倾觞绿酒忽复尽，楼中谪位安在哉？\r\n青山对面客起舞，彼此青莲一抔土。\r\n若论七尺归蓬蒿，此楼作客山是主。\r\n若论醉月来江滨，此楼作主山是宾。\r\n谁将诗卷掷江流，定不与江东向流。"
        },
        {
            "title": "感旧",
            "content": "从此音尘各悄然，春山如黛草如烟。\r\n泪添吴苑三更雨，恨惹邮亭一夜眠。\r\n讵有青马缄别句，聊将锦瑟记流年。\r\n他时脱便微之过，百转千回只自怜。"
        },
        {
            "title": "感旧",
            "content": "遮莫临行念我频，竹枝留涴泪痕新。\r\n多缘刺史无坚约，岂视萧郎作路人。\r\n望里彩云疑由由，愁边春水故粼粼。\r\n珊瑚百尺珠千斛，难换罗敷未嫁身。"
        },
        {
            "title": "感旧",
            "content": "唤起窗前尚宿醒，啼鹃催去又声声。\r\n丹青旧誓相如札，禅棍经时杜牧情。\r\n别后相思空一水，重来回首已三生。\r\n云阶月地依然在，旧逐空香百遍行。"
        },
        {
            "title": "感旧",
            "content": "大道青楼望不遮，年时系写醉流霞。\r\n风前带是同心结，杯底人如解语花。\r\n下杜城边南北路，上阑门外去来车。\r\n匆匆觉得扬州梦，检得闲愁在鬓华。"
        }
    ]
}