{
    "dynasty": "清",
    "author": "洪秀全",
    "intro": "",
    "items": [
        {
            "title": "诫曾玉璟",
            "content": "迷途既返速加鞭，\r\n振起雄心赶向前。\r\n尽把凡情丢却去，\r\n方能直上九重天。"
        },
        {
            "title": "毁冯云山书馆中偶像",
            "content": "神天之外更无神，\r\n何故愚顽假作真！\r\n只为本心浑天却，\r\n焉能超出在凡尘。"
        },
        {
            "title": "定乾坤诗",
            "content": "龙潜海角恐惊天，\r\n暂且偷闲跃在渊；\r\n等待风云齐聚会，\r\n飞腾六合定乾坤。"
        },
        {
            "title": "金鸟诗",
            "content": "鸟向晓兮必如我，\r\n太平天子事事可；\r\n身照金鸟灾尽消，\r\n龙虎将军都辅佐。"
        },
        {
            "title": "述志诗",
            "content": "手握乾坤杀伐权，\r\n斩邪留正解民悬。\r\n眼通西北江山外，\r\n声振东南日月边。\r\n展爪似嫌云路小，\r\n腾身何怕汉程偏。\r\n风雷鼓舞三千浪，\r\n易象飞龙定在天。"
        },
        {
            "title": "吟剑诗",
            "content": "手持三尺定山河，四海为家共饮和。\r\n擒尽妖邪扫地网，收残奸宄落天罗。\r\n东西南北敦皇极，日月星辰奏凯歌。\r\n虎啸龙吟光世界，太平一平乐如何。"
        }
    ]
}