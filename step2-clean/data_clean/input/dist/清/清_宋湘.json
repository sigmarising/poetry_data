{
    "dynasty": "清",
    "author": "宋湘",
    "intro": "（1756--1826） 清诗人。字焕襄，号芷湾，嘉应州（今广东梅县）人。嘉 庆进士。官至湖北督粮道。自言“作诗不用法”，反对摹拟。诗多纪行及题赠之作。所著有《红杏山房诗钞》。",
    "items": [
        {
            "title": "说诗",
            "content": "读书万卷真须破，念佛千声好是空。\r\n多少英雄齐下泪，一生缠死笔头中。"
        },
        {
            "title": "说诗",
            "content": "文章妙绝有邱迟，一纸书中百首诗。\r\n正在将军旗鼓处，忽然花杂草长时。"
        },
        {
            "title": "说诗",
            "content": "池塘春草妙难寻，泥落空梁苦用心。\r\n若比大江流日夜，哀丝豪竹在知音。"
        },
        {
            "title": "说诗",
            "content": "学韩学杜学髯苏，自是排场与众殊。\r\n若使自家无曲子，等闲铙鼓与笙芋。"
        },
        {
            "title": "说诗",
            "content": "豫章出地势轮囷，细草孤花亦可人。\r\n独有五通仙杜老，各还命脉各精神。"
        },
        {
            "title": "说诗",
            "content": "心源探到古人初，征实翻空总自如。\r\n好把臭皮囊洗净，神仙楼阁在高虚。"
        },
        {
            "title": "说诗",
            "content": "涂脂传粉画长眉，按拍循腔疾复迟。\r\n学过邯郸多少步，可怜挨户卖歌儿。"
        },
        {
            "title": "说诗",
            "content": "三百诗人岂有诗，都成绝唱沁心脾。\r\n今人不讲源头水，只问支流派是谁。"
        },
        {
            "title": "忆少年",
            "content": "老屋柴门树打头，\r\n青山屋后水自流。\r\n受书十日九逃学，\r\n恨不先生命牧牛。"
        }
    ]
}