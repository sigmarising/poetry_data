{
    "dynasty": "清",
    "author": "吴绡",
    "intro": "字素公，江南长洲人。",
    "items": [
        {
            "title": "咏古",
            "content": "公子翩翩信绝伦，拟将豪举却狂秦。\r\n不知宾客成何事，枉向楼头折美人。"
        },
        {
            "title": "杨柳枝词",
            "content": "宫柳初开一抹眉，武昌城下乍逢时。\r\n春来树树烟条绿，欲认何枝是旧枝。\r\n寒食东风已满城，小枝纤弱拂啼莺。\r\n东君不惜离人苦，又向前年折处生。"
        },
        {
            "title": "七夕",
            "content": "星光历历汉悠悠，怅望双星独倚楼。\r\n莫谓人间多别恨，便疑天上有离愁。\r\n梁清谪去谁相伴，子晋归来合公游。\r\n惟有月娥应最妒，一轮风露不胜秋。"
        },
        {
            "title": "啸台",
            "content": "魏晋已如梦，荒台今独存。\r\n龙蛇正交斗，鸾凤自高骞。 \r\n避俗惟长啸，逢人常不言。\r\n始知真隐意，何必入桃源。"
        }
    ]
}