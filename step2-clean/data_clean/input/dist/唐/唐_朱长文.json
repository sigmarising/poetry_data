{
    "dynasty": "唐",
    "author": "朱长文",
    "intro": "朱长文，大历间江南诗人。诗六首。",
    "items": [
        {
            "title": "华亭吴江道中偶作十绝",
            "content": "贤哲多为贵势拘，人人空道爱江湖。\r\n谁将五鼎盈前食，肯换秋风一箸鲈。"
        },
        {
            "title": "知府司封见和喜雨诗次韵陈谢",
            "content": "天意分明应鲁雩，高坛晨拜紫袍濡。\r\n禽窥旧井寒泉长，鱼泳新荷涸辙苏。\r\n敏政有余闲利刃，清诗无颣掷灵珠。\r\n夏畦蒙润秋皋稔，颜巷销忧卒岁娱。"
        },
        {
            "title": "次韵彦舍席上有作",
            "content": "苍烟寒水满方塘，插架排签典籍场。\r\n喜对七贤闲把手，希逢四皓醉飞觞。\r\n林深回出千龄干，诗就俄成万丈光。\r\n逸兴欲寻丁氏宅。云间老鹤共昂昂。"
        },
        {
            "title": "次韵司封使君和程给事",
            "content": "涌波是上几秋千，花接遥山柳接天。\r\n故里松楸沾雨露，神都池苑隔云烟。\r\n耕桑交劝红尘外，罗绮分游画舫边。\r\n暂歇甘棠随众望，不禁野岸更闻鹃。"
        },
        {
            "title": "元少保生日",
            "content": "体貌方隆避政枢，归来衮绣耀东吴。\r\n骑鲸才格从天禀，化鹤风姿与从殊。\r\n经国文章垂睿想，济民德泽感神扶。\r\n堂边三寿高千丈，依旧扁舟泛五湖。"
        },
        {
            "title": "苏学十题·泮山",
            "content": "山形拱泮宫，林壑意无穷。\r\n自得千岩秀，无亏九仞功。\r\n光延东岭月，清转青潭风。\r\n官冷真相称，婆娑一钓翁。"
        },
        {
            "title": "祖母生日",
            "content": "挺生贤德对耆英，岁物皆新气淑清。\r\n年至七旬人已少，子为四品世称荣。\r\n紫泥屡捧门多庆，华发虽稠体益轻。\r\n欲比遐龄何所似，蟠校结实老仙京。"
        },
        {
            "title": "光禄生日",
            "content": "舜庭新遣牧，汉寺旧名卿。\r\n致主丹心在，忧民素发生。\r\n鹫峰仙桂老，猿涧古松清。\r\n金简传真理，期颐休更轻。"
        },
        {
            "title": "郡牧李侍郎生日",
            "content": "柱史仙翁旧指枝，生贤左右太平基。\r\n居留成就昭陵后，赐告从容故里时。\r\n筹策久为当世重，动劳方受两宫知。\r\n欲祈天锡公眉寿，更过芳莲叶上龟。"
        },
        {
            "title": "次韵俞子文南轩雨后",
            "content": "农畴已种圃畦青，高卧丘园自放情。\r\n客少不嫌三径湿，年丰休汉一瓢清。\r\n残莺喜向内前啭，病鹤犹能月下鸣。\r\n千载令名如有得，莫愁轩冕老无成。"
        },
        {
            "title": "谒郭道冲唐师德登台偶作",
            "content": "冲寒步郊原，烟水照林薄。\r\n雪余山色佳，浦浚湖波落。\r\n静可钓纶垂，清欲尘缨濯。\r\n相逢两俊友，辞义富金臒。\r\n携手登高台，谈笑有真乐。\r\n寸眸周远近，幽思腾寥廓。\r\n逝将飞片帆，直泛洞庭脚。\r\n絷维阻并游。搔首向城郭。"
        },
        {
            "title": "次韵司封使君和程给中越来溪三章",
            "content": "忠魂自农沧波去，往恨空随茂苑春。\r\n若使吴王思后患，属镂只合赐谗人。"
        },
        {
            "title": "英宗皇帝挽词五首",
            "content": "有德三宗后，无忧累圣间。\r\n凤当金粟翥，龙隔鼎湖攀。\r\n玉几言犹在，霓旌去不还。\r\n园陵饶瑞气。东接永昭山。"
        },
        {
            "title": "秋月乘兴游松江至垂虹亭登长桥夜泊南岸旦游",
            "content": "银潢倒泻入沧溟，身近鱼龙夜不惊。\r\n呜舻空飞孤雁过，渔灯照浦一星明。\r\n\r\n【注释】：【原题】：\r\n秋月乘兴游松江至垂虹亭登长桥夜泊南岸旦游宁境院因成十绝呈君勉且寄子通"
        },
        {
            "title": "英宗皇帝挽词五首",
            "content": "凤翣行将远，龙髯断莫寻。\r\n白云留穆御，黄屋岂尧心。\r\n虽享天龄浅，终成睿算深。\r\n垂鸿须万祀，累叶奉姜任。"
        },
        {
            "title": "彦和善谈性理子文继成偈句见要属和谨次韵",
            "content": "万法都明一瞬中，可邻情膜久相蒙。\r\n浮云映月元非暗，病眼生花本是空。\r\n断想求真犹未悟，将心觅佛转相攻。\r\n谁能吸尽曹溪水，莫负当年祖道东。"
        },
        {
            "title": "次韵子文抱病幽居之作二首",
            "content": "好闲不复爱轻肥，病起神清与道宜。\r\n药灶夜寒薪焰歇，书窗书寂竹阴移。\r\n坦怀莫学途穷哭，行已应无屋漏欺。\r\n里巷游从须勉强，相逢犹记是童儿。"
        },
        {
            "title": "元少保生日",
            "content": "孟夏尧蓂六叶残，来从仙府瑞人寰。\r\n几年彩凤池中浴，此日神龟叶上闲。\r\n七老相欢非将相，二疏设宴欠湖山。\r\n羡公退自台衡地，长在烟霞缥缈间。"
        },
        {
            "title": "喜公权仲逢垂访",
            "content": "高轩相约访柴关，潇洒如君会合难。\r\n雨径偕行穿履湿，风亭久伫袷衣寒。\r\n百忙好向闲中息，万动宜当静处看。\r\n公暇再来应不倦，东篱金蕊未凋残。"
        },
        {
            "title": "贺林承务还吴门",
            "content": "朱颜充赋早，苍鬓拜恩归。\r\n烟水鹡鸰聚，霜穹鸿雁飞。\r\n传经金耻富，下笔玉藏辉。\r\n贵仕毋嫌晚，天门受赐衣。"
        },
        {
            "title": "喜雪上太守",
            "content": "筑坛精祷意通神，零雨先期泽此民。\r\n骤作六花犹及腊，更迟一日即回春。\r\n斜飘燕寝初惊密，平压高楼渐喜匀。\r\n千里山河忘险秽。十门坊市绝埃尘。\r\n谢庭贺燕凌晨集，郢曲歌声遇景新。\r\n细入吟窗粘冻笔，轻随舞袖落花茵。\r\n膠舟渐进危墙远，汲井弥甘短绠伸。\r\n遍壅枯根苏杞柳，巧妆寒叶活松筠。\r\n终朝论息延佳客，几度年丰达紫宸。\r\n力可回天消旱暵，为霖岂独傅岩人。"
        },
        {
            "title": "咏斋偶书呈通无隐",
            "content": "夙志在萧间，获此遁幽迹。\r\n乔林无冬春，苍霭异晨夕。\r\n旁窥疑好峰，俯瞰惊峭壁。\r\n浩然溪山兴，尽在陶潜宅。\r\n杖藜行水边，萍际湛空碧。\r\n良鱼不轻游，弱羽犹自惜。\r\n吟髭不禁霜，晓鉴见早白。\r\n古人已深叹，信是林园客。\r\n遣累假禅锋，陶情任诗格。\r\n寄声招友人，来看亭前柏。"
        },
        {
            "title": "公堂置酒群彦咸集作诗吴学中诸先辈且用叙别",
            "content": "汉有郡文学，儒宫所宗师。\r\n稚圭虽叹滞，邓禹犹愿为。\r\n圣朝兴庠序，内外振新规。\r\n嗟余介且拙，性与丘壑宜。\r\n青衫起泮水，六见开辛夷。\r\n经术聊辩惑，文章非振奇。\r\n群英何济济，屈就董生帷。\r\n讲羽良可乐，教学交相资。\r\n但观芹藻长，不恤颜鬓衰。\r\n忽传太学命，飞诏下天涯。\r\n自省草茅贱，岂称廊庙知。\r\n亲友颇敦迫，黾勉趋官期。\r\n生平好古心，或冀伸此时。\r\n偶兹春奠毕，将与诸生辞。\r\n浊酒多如渑，颁贶自守麾。\r\n乡饮久不讲，礼意犹可追。\r\n高阁矗丹槛，公堂焕云楣。\r\n裒衣二百众，齿发叙尊卑。\r\n笾豆俨在列，鹓鸿来有仪。\r\n表饔荐瑶觞。虽醉尚肃祗。\r\n式燕固云喜，有行尤怆离。\r\n勉旃重勉旃，修业戒荒嬉。\r\n黼绣在德义，金玉惟书诗。\r\n豫章生拱把，群木共葳蕤。\r\n养之得其性。自有凌云枝。\r\n又如甽浍流，不息趋天池。\r\n居乡为闵参，得志慕皋夔。\r\n当令竹帛间，炳炳令名垂。"
        },
        {
            "title": "闰月丙子判府相公被制命升使弼越六月癸卯公",
            "content": "武德阴功积在民，既生太姒复生申。\r\n手提将钺虽三世，身到台衡始二人。\r\n膝下龙驹环寿斝，日边凤使振恩纶。\r\n沙堤筑就朱衣引，富有青春尚四旬。\r\n\r\n【注释】：【原题】：\r\n闰月丙子判府相公被制命升使弼越六月癸卯公诞生之辰谨斋洁为诗二章拜献左右虽辞句芜颣不足奉扬盛德姑以述惓惓之诚"
        },
        {
            "title": "次韵蒲左丞游虎丘十首",
            "content": "西溪风月宜真赏，东岭烟霞称苦吟。\r\n他日黄扉勤论道，秋风一梦到山林。"
        },
        {
            "title": "次韵杨彝甫见成甫装褾旧书之什",
            "content": "儒者须看万卷书，古人精博固难如。\r\n残编莫惜装褫费，旧迹堪邻缮写初。\r\n轻拨蠹虫文未损，平齐缃帙架无虚。\r\n白头更且穷经艺，谁道忘筌便得鱼。"
        },
        {
            "title": "秋月乘兴游松江至垂虹亭登长桥夜泊南岸旦游",
            "content": "彩衣几度醉江滨，今日重来泪满巾。\r\n惟有旧诗存屋壁，岂知投老负垂纶。\r\n\r\n【注释】：【原题】：\r\n秋月乘兴游松江至垂虹亭登长桥夜泊南岸旦游宁境院因成十绝呈君勉且寄子通"
        },
        {
            "title": "重九与子通游虎丘谒祖印大师三首",
            "content": "绝境良辰少两全，支筇莫倦到山巅。\r\n清谈已可忘樽俎，真乐何劳听管弦。\r\n才子就题黄绢语，高僧多讽碧云篇。\r\n孤舟欲去更回首，天半楼台生晚烟。"
        },
        {
            "title": "次韵枢言龙图得请洞霄之作",
            "content": "世间如幻此生浮，宁典仙祠不典州。\r\n决胜金城动烈茂，宣风玉垒治声优。\r\n远移遁迹无嘶马，旧得调元问喘牛。\r\n耆俊如公宜大用，行闻召节趣兰舟。"
        },
        {
            "title": "近承南康朝请使君宠访林圃小酌至夜公权特惠",
            "content": "栝柏森森覆小台，凌风采菊共衔杯。\r\n东篱寂寞陶翁醉，连骑缤纷卫相来。\r\n放浪五湖渐钓客，均调玉烛仰璇魁。\r\n秋河半夜檐前转，谁泛仙槎去却回。\r\n\r\n【注释】：【原题】：\r\n近承南康朝请使君宠访林圃小酌至夜公权特惠篇什谨次韵"
        },
        {
            "title": "次韵公权子通唱酬诗四首·阊门怀古",
            "content": "九曲堙沦茂苑荒，吴人谁复怨吴王。\r\n莫言故国千秋远，知是仙家几日长。\r\n湖上只夸浮海相，里中休笑佼颦娘。\r\n旧时芳径今犹在，但属渔樵自采香。"
        },
        {
            "title": "判府曹宣徽生日",
            "content": "星杓指未月增弦，神选良时协半千。\r\n恭慎动遵长乐意，法清能绍冀王贤。\r\n缓垂相印淹公论，坚请州符避剧权。\r\n四十拥旄非不贵，更看黄发珥貂蝉。"
        },
        {
            "title": "春眺西上冈寄徐员外",
            "content": "芜城西眺极沧流，漠漠春烟暗戍楼。\r\n瓜步早潮吞建业，蒜山晴日照扬州。\r\n隋家故事不能问，鹤在仙池斯我游。"
        },
        {
            "title": "归隐桥新成偶题三绝句书呈同志",
            "content": "挂却簪缨裹幅巾，清流绕舍断红尘。\r\n小桥何用通来往，犹为凝冬病涉人。"
        },
        {
            "title": "苏学十题·多干柏",
            "content": "古柏列重门，连枝若弟昆。\r\n参天分直干，得地共灵根。\r\n月照龙蛇影，风摧铁石痕。\r\n鸾凰期可宿，香叶向春繁。"
        },
        {
            "title": "归隐桥新成偶题三绝句书呈同志",
            "content": "幽居处处映烟萝，归隐桥边月色多。\r\n蟾桂有情邻病叟，清光终夕照酣歌。"
        },
        {
            "title": "仲春上丁知府金部躬率僚宷释奠于先圣既而升",
            "content": "天意绍斯文，成书在圣孙。\r\n一篇穷妙理，万古诵微言。\r\n美行敷华叶，精诚固本根。\r\n并明参日月，幽赞极乾坤。\r\n奥义谁鑽仰，真儒善讨论。\r\n披云观泰华，行水自昆仑。\r\n庠序非才处，诗书素志敦。\r\n崇朝羞倚席，暇日废窥园。\r\n辩惑开群听，潜心到大原。\r\n意将追往哲，学岂为专门。\r\n盛府连称治，耆英继典藩。\r\n始终临讲席，前后枉高轩。\r\n全帐罗金鼎，盈庭倒玉樽。\r\n旌旗来有庆，衿佩寂无喧。\r\n士识师资贵，民知道义尊。\r\n僖公史官颂，邓校相君存。\r\n芹藻欢欣意，陵阿长育恩。\r\n中材多杞梓，宝器列瑶琨。\r\n五纪登朝盛，群英著籍繁。\r\n美哉文正学，遗泽洽元元。\r\n\r\n【注释】：【原题】：\r\n仲春上丁知府金部躬率僚宷释奠于先圣既而升公堂命学官讲书窃惟中庸之篇自安定先生常以是诲人阅岁既久嗣音者希某孤陋无似窃慕前哲其启讲也今龙阁黄公尝临之其终讲也金部使君又临之郡儒在列咸与荣观辄成五言律诗二十韵叙谢"
        },
        {
            "title": "次韵司封使君和练推官再咏山茶",
            "content": "珍木何年种，繁英满旧枝。\r\n开从残雪裹，盛过牡丹时。\r\n对日心全展，凌风干不欹。\r\n药阶如赋咏，欠此尚相思。"
        },
        {
            "title": "郡牧李侍郎生日",
            "content": "当年弧矢设门阑，英气钟於曲阜间。\r\n名覆金瓯新品地，香盘密印旧家山。\r\n腰边龟组光华动，膝下龙驹礼法闲。\r\n五福俱全谁跂及及，流霞为寿日开颜。"
        },
        {
            "title": "重九与子通游虎丘谒祖印大师三首",
            "content": "秋山寥旷景无涯，执手凭栏到日斜。\r\n地竦一丘容涧谷，天低四面纳云霞。\r\n凌风剧饮从吹帽，多病忘情懒插花。\r\n深羡二难兄弟好，共将岩壑占为家。"
        },
        {
            "title": "苏学十题·新杉",
            "content": "弱植还生意，凌冬见后凋。\r\n尚低沾雨露，更长拂云霄。\r\n庭月摇疏影，檐风舞细条。\r\n他年逢匠石，宝构壮天朝。"
        },
        {
            "title": "华亭吴江道中偶作十绝",
            "content": "烟暝重湖日欲明，轻篷遥递浦前声。\r\n良鱼好人深渊去，不为鸣榔到次惊。"
        },
        {
            "title": "次韵蒲左丞游虎丘十首",
            "content": "层峦稍稍暮云归，乔木森森众鸟依。\r\n再踏石花寻去路，画船十只带斜晖。"
        },
        {
            "title": "秋月乘兴游松江至垂虹亭登长桥夜泊南岸旦游",
            "content": "两山映日磨苍玉，万顷涵虚皱碧罗。\r\n不会乐天犹近俗，谩将弦管杂烟波。\r\n\r\n【注释】：【原题】：\r\n秋月乘兴游松江至垂虹亭登长桥夜泊南岸旦游宁境院因成十绝呈君勉且寄子通"
        },
        {
            "title": "秋月乘兴游松江至垂虹亭登长桥夜泊南岸旦游",
            "content": "江裹鲈肥味不膻，江头酒美滑如泉。\r\n长桥为席云为幕，祗欠洪崖笑拍肩。\r\n\r\n【注释】：【原题】：\r\n秋月乘兴游松江至垂虹亭登长桥夜泊南岸旦游宁境院因成十绝呈君勉且寄子通"
        },
        {
            "title": "元厚之少保生日",
            "content": "四纪勋荣动冕旒，倦趋黄阁傍沧洲。\r\n名如白傅身尤贵，才继微之德更优。\r\n千载神龟巢叶称，九霄老凤带雏游。\r\n蓬莱水浅公犹分歧，辉照东南对斗牛。"
        },
        {
            "title": "次韵蒲左丞游虎丘十首",
            "content": "地近峰胝俗惯游，不知绝景冠吴州。\r\n从今合与名山等，左辖题诗翠岭头。"
        },
        {
            "title": "送曹县丞入京",
            "content": "忠义家声久，夫群更美才。\r\n吏民愁既去，交友约重来。\r\n别岫浮云远，征帆晓月开。\r\n棣华同郡府，眷恋共衔杯。"
        },
        {
            "title": "判府蒲左丞宠赠佳篇谨次韵",
            "content": "高文大册耀天衢，新句锵金掷隐居。\r\n廊庙方将归辅弼，江湖犹复念耕渔。\r\n百城草木知威望，一代贤能入荐书。\r\n近日东南兴节士，既旌吴子又褒徐。"
        },
        {
            "title": "答人见庆除博士",
            "content": "幅巾短褐对江云，闲把群经自计论。\r\n鲁泮未能载后学，虞庠岂称讲微言。\r\n羸驹久绝腾骧望，病木犹沾化育恩。\r\n蒋径虽荒陶菊在，徘徊惟恐去吴门。"
        },
        {
            "title": "上运使陈兵部",
            "content": "屈指西州当世英，我公杰出久知名。\r\n自从扬马奇才后，又得岷峨灵气清。\r\n刚者近仁今始见，惠而能政古难并。\r\n胸罗万象纵横有，目悦群情黑白明。\r\n已借牙筹安右辅，尚留金节压东瀛。\r\n片章驰上云霄动，一檄飞前草木惊。\r\n断割剧繁如简易，针砭瘦瘠使丰盈。\r\n此时阜俗资良策，匪夕畴庸在老成。\r\n窃愧衰姿毗太府，幸逢雅是庇寒生。\r\n欲忻阴施增仙算，几见蟠桃结子荣。"
        },
        {
            "title": "秋月乘兴游松江至垂虹亭登长桥夜泊南岸旦游",
            "content": "人争轩冕安在哉，我爱烟霞归去来。\r\n鲁望有灵还见笑，更回城郭恋尘埃。\r\n\r\n【注释】：【原题】：\r\n秋月乘兴游松江至垂虹亭登长桥夜泊南岸旦游宁境院因成十绝呈君勉且寄子通"
        },
        {
            "title": "苏学十题·石楠",
            "content": "昔年曾赏玩，移自碧山遥。\r\n古干磨文石，寒枝熨翠绡。\r\n虽殊楩梓用，终免雪霜凋。\r\n来者宜珍护，毋令困采樵。"
        },
        {
            "title": "求虎丘竹",
            "content": "劲节难同众草看，深根更入白云蟠。\r\n园庐种此多余地，为向西南斸数竿。"
        },
        {
            "title": "送魏君致远之吴兴兼寄祝修中",
            "content": "庠中今多材，灿若荆岫玉。\r\n琢磨观粹美，尤爱魏与祝。\r\n二子幼相友，共学横山麓。\r\n抱书来泮宫，美质异碌碌。\r\n文辞堪适用，光莹轻缣幅。\r\n前年掇高选，丽赋人争录。\r\n吴兴太守贤，好善下白屋。\r\n贻书勤聘礼，扫榻待英躅。\r\n伯乐过冀北，所顾皆骥騄。\r\n翩翩告别去，舟泛苕溪渌。\r\n南陔争亲养，聊以奉水菽。\r\n愧我不能留，嗈嗈想鸿鹄。\r\n良辰振六翮，一举耸群目。\r\n云汉期高翔，稻梁非所欲。"
        },
        {
            "title": "海贾",
            "content": "千艘万货集江边，争较锥刀逐利迁。\r\n生理幸逃鱼腹馁，梦魂犹怕蜃楼烟。"
        },
        {
            "title": "奉谢司封使君宴公临顾园居",
            "content": "闲卧林泉与世疏，使君三度枉旌旟。\r\n未陪徐孺升宾榻，敢屈文侯式敝闾。\r\n暂掷鱼竿丝半卷，旋开松径草新锄。\r\n愧无美酒拈巾漉，难得金波款绪余。"
        },
        {
            "title": "吴门比月不雨司封使君深闵而精祈俄有佳应谨",
            "content": "一雨欢心几万家，预期春稻博流霞。\r\n低侵滬渎田交岸，高傍支山水满车。\r\n叶幄谩沾桃李实，是奁暗长芰荷花。\r\n丰年阖境浑无事，闲把诗毫放两衙。\r\n\r\n【注释】：【原题】：\r\n吴门比月不雨司封使君深闵而精祈俄有佳应谨吟成七言二首聊代谒贺"
        },
        {
            "title": "苏学十题·玲珑石",
            "content": "巨浪洗苍玉，一峰飞我前。\r\n凿开混沌窍，窥见沧浪天。\r\n洞敞延华月，岩虚生翠烟。\r\n幽轩相对久，古意日倏然。"
        },
        {
            "title": "秋月乘兴游松江至垂虹亭登长桥夜泊南岸旦游",
            "content": "僧舍萧疏竹苇间，开轩处处面云山。\r\n诗家不及禅家乐，坐卧湖光百虑闲。\r\n\r\n【注释】：【原题】：\r\n秋月乘兴游松江至垂虹亭登长桥夜泊南岸旦游宁境院因成十绝呈君勉且寄子通"
        },
        {
            "title": "秋月乘兴游松江至垂虹亭登长桥夜泊南岸旦游",
            "content": "云动鉴中只桨飞，天围林外片帆归。\r\n栏杆倚遍日云暮，坐看丹霞生翠微。\r\n\r\n【注释】：【原题】：\r\n秋月乘兴游松江至垂虹亭登长桥夜泊南岸旦游宁境院因成十绝呈君勉且寄子通"
        },
        {
            "title": "咏斋三绝",
            "content": "泰伯祠边旧圃开，半栽蔬果半池台。\r\n闲门不放红尘入，门裹清流自在来。"
        },
        {
            "title": "华亭吴江道中偶作十绝",
            "content": "川上飞桥处处横，几回经此阅平生。\r\n碧芦萧瑟风前韵，一似家林霰雪声。"
        },
        {
            "title": "佳雪应时呈司土使君三首",
            "content": "炫晃天花著物新，壶中万景净无尘。\r\n光辉只欲饶寒士，清洁尤宜比古人。\r\n韦白吟时飘入砚，邹枚燕处舞回茵。\r\n明年霄汉横飞去，应踏繁霙拜玉宸。"
        },
        {
            "title": "次韵蒲左丞游虎丘十首",
            "content": "群山处处尽凌空，未若奇峰隐寺中。\r\n一见便知名不叶，为传佳句满江东。"
        },
        {
            "title": "叠嶂楼有怀吴门",
            "content": "虎邱换得敬亭山，句水松陵数舍间。\r\n天下难如两州好，君恩乞与一身闲。\r\n惭无牒诉烦敲扑，喜有林泉数往还。\r\n犹想朋云隐君子，思归时见鬓毛班。"
        },
        {
            "title": "黄朝散挽诗",
            "content": "持心平厚胜浇浮，仕路徊翔四十秋。\r\n政事每於谈笑办，交亲多向急难收。\r\n命由真宰随穷达，身在劳生任去留。\r\n旧治昔年应画像，庞眉闻讣泪先流。"
        },
        {
            "title": "求筇杖",
            "content": "霜筠来自蜀山遥，天骨轻清素节高。\r\n我若得之如佩玉，君应辍此似秋毫。"
        },
        {
            "title": "次韵公权灯花",
            "content": "兰膏未耗结花新，花自无情喜在人。\r\n生向轻笼先得地，开从细焰别装春。\r\n飞蛾虽绕光难掩，梦蝶初回色尚匀。\r\n更待玉堂清夜直，赐来莲烛影相邻。"
        },
        {
            "title": "春秋终讲伏蒙知府谏议临视学舍宴劳诸生谨成",
            "content": "泰山先生久冥寞，世把春秋束高阁。\r\n腐儒退隐三十年，独玩遗经思笔削。\r\n滥居师席愧匪才，日演微言更岁籥。\r\n欲遵广路视堂奥，誓辟浮云窥碧落。\r\n兹辰讲解告终篇，敢屈邦君旧是补衮才，\r\n忠论嘉谟动宸幄。密为福泽遍寰瀛，\r\n暂得麾符出京洛。爱民如子不忍伤，\r\n政用中和屏威虐。深惟教本在庠序，\r\n力助儒哕止奸恶。群材傥得就长育，\r\n百堵何为惮兴作。耽耽舍尽修严，\r\n翼翼公堂骤清廓。已知名人士华构将落成，\r\n肯枉只旌率僚幕。清晨初谒二公祠，\r\n重道严师致恭恪。更忘烦暑临讲席，\r\n自降威容听扬推。羜肥酒酾宴诸生，\r\n金印煌煌对褒博。传闻长幼相告语，\r\n争诵诗书亲教约。欢声四出屏阴沴，\r\n云雾俄收日华烁。文翁化蜀士皆成，\r\n鲁侯修泮民思乐。自惭传道竟何补，\r\n禄食充饥免藜藿。幸逢贤守善承流，\r\n喜与吴人醉优渥。\r\n\r\n【注释】：【原题】：\r\n春秋终讲伏蒙知府谏议临视学舍宴劳诸生谨成小诗叙谢"
        },
        {
            "title": "梅评事携诗过访欲求属和因次其韵",
            "content": "筑室寻幽处，唯求水竹邻。\r\n心安何必贵，累少莫如贫。\r\n石裹求奇古，花中悟道新。\r\n不须多辙迹，猿鹤自为宾。"
        },
        {
            "title": "秋月乘兴游松江至垂虹亭登长桥夜泊南岸旦游",
            "content": "前哲临流猛拂衣，身违忧患是先几。\r\n非才自合居闲旷，不泛五湖何处归。\r\n\r\n【注释】：【原题】：\r\n秋月乘兴游松江至垂虹亭登长桥夜泊南岸旦游宁境院因成十绝呈君勉且寄子通"
        },
        {
            "title": "和公权秋暑奉怀",
            "content": "谁谓云中句，能移江上峰。\r\n清飙随玉楮，爽气袭尘容。\r\n剧暑婴多病，嘉招恨未从。\r\n眷言相与意，深荷故情浓。"
        },
        {
            "title": "蒙使君召预池光之会",
            "content": "韦公池阁尚依然，宾主于今不乏贤。\r\n郡内欣逢两耆俊，樽前喜会四同年。\r\n清谈自可成珠玉，真常何须听管弦。\r\n宴罢旌旗摇暮霭，蔡经寂寞别群仙。"
        },
        {
            "title": "次韵俞子文感事",
            "content": "我曾折桂向蟾宫，君有文华似彩虹。\r\n连蹇未酬平日愿，笑歌犹得故乡同。\r\n不才甘作耕岩叟，有志宜为结驷翁。\r\n穷达由来都似梦，几人曾是黑头公。"
        },
        {
            "title": "次韵蒲左丞游虎丘十首",
            "content": "丘如蹲虎占吴西，应得佳名故国时。\r\n未必金精能变化，空传怪说使人疑。"
        },
        {
            "title": "邵湘母挽诗",
            "content": "华屋辞荣养，佳城合旧封，\r\n浮生无定相，众善有遗踪。\r\n家盛金籯在，山长玉案重。\r\n浮图传胜事，宝殿壮天峰。"
        },
        {
            "title": "次梅评事韵",
            "content": "瓶盂潇洒似禅家，任有籯金岂足夸。\r\n自入醉乡头不白，新诗何用祝苍华。"
        },
        {
            "title": "次韵公权子通唱酬诗四首·牡丹",
            "content": "奇姿须赖接花工，未必妖华限洛中。\r\n应是春皇偏与色，却教仙女愧乘风。\r\n朱栏共约他年赏，翟幄休嗟数日空。\r\n谁就东吴为品第，清晨子细阅芳丛。"
        },
        {
            "title": "雪夕林亭小酌因成拙诗四十韵以贻坐客昔欧阳",
            "content": "极望铺千顷，平观彻九霄。\r\n纵横随物象，合散委天飙。\r\n洒竹声微动，妆松势不摇。\r\n庭空飞鸟影，窗失远山椒。\r\n钓罢盈孤屿，行稀覆小桥。\r\n争先笼碧瓦，骋巧缀柔条。\r\n片片谁裁制，团团似琢琱。\r\n丘陵平坎险，草木起枯焦。\r\n皎洁那容染，轻清祗自飘。\r\n匊来便幼稚，披去羡渔樵。\r\n篷冷孤舟泊，蹄轻逸骥骄。\r\n危楼明皓皓，虚室静萧萧。\r\n余霰霏残夜，层冰结霁朝。\r\n界疑华藏见，境入洞天遥。\r\n向晦终难掩，居高却晚销。\r\n润滋甘井脉，寒减暮江潮。\r\n思妇啼红袖，征夫拥皂貂。\r\n履穿愁践足，心悟任齐腰。\r\n就映犹开卷。频餐愈病痟。\r\n袁公当强起，谢女尚能谣。\r\n旋取茶铛泛，多收药匕调。\r\n任令埋蜡屐，直欲鼓兰桡。\r\n扫处迷三径，吟余冻一瓢。\r\n因思良友至，急牧童邀。\r\n池馆增潇洒，杯盘奈寂寥。\r\n壶中闻笑语，物外睹风标。\r\n真乐非弦管，奇辞脱篆雕。\r\n红尘荡涤尽，宿酒等间消。\r\n烛映凝膏浅，香清切柏烧。\r\n谈围终易解，诗将可称骁。\r\n闻道群贤集，言从五马招。\r\n黄堂催盛宴，缇幕会英僚。\r\n海气连平野，岩光满丽谯。\r\n缤纷沾寿斝，炫晃照华镳。\r\n刘白才名重，枚邹笔力超。\r\n褥襦歌美政，牟麦庆新苗。\r\n畎亩深盈尺。风云会再宵。\r\n贺声周四境，瑞奏达中朝。\r\n郡国仁风远，乾坤协气饶。\r\n年年书大有，击壤望唐尧。\r\n\r\n【注释】：【原题】：\r\n雪夕林亭小酌因成拙诗四十韵以贻坐客昔欧阳公与人咏雪先戒勿用梨梅练絮白舞鹅鹤等字今篇中辄守此戒但愧不工伏惟采览"
        },
        {
            "title": "华亭吴江道中偶作十绝",
            "content": "人间出鹤只云间，相合仙经得亦难。\r\n尘外应多随羽客，未教流俗等闲看。"
        },
        {
            "title": "程给事新第",
            "content": "朱门不锁走朱轮，东省仙材书锦人。\r\n石上云轻林屋晓，花头露重洛阳春。\r\n谢公棋战乌巾静，裴令吟高绿野新。\r\n他日南园真可乞，满池烟水正相邻。"
        },
        {
            "title": "次韵公绍贺崇静之赐金紫",
            "content": "久脱朝衣袭野裳，亲逢盛旦日重光。\r\n耕田凿井尧民事，垂组怀黄汉服章。\r\n诸老相欢陶圣治，两宫遥祝与天长。\r\n谪仙才调今谁是，肯解金龟燕夕阳。"
        },
        {
            "title": "再和",
            "content": "乡校叨微禄，家林傍旧峰。\r\n散人那适用，逋客拙为容。\r\n良友幸不叶，华轩时肯从。\r\n早秋须命驾，荷叶露华浓。"
        },
        {
            "title": "少章过吴门宠示淳夫子瞻唱和并惠山寄少游什",
            "content": "怀友对华月，身如匏系何。\r\n遥聆金玉音，怅望江湖波。\r\n忧来诵三篇，调饥饷嘉禾。\r\n苏范天下贤，阅士岁月多。\r\n邻君似兰芷，长育瑶山阿。\r\n良工得宝璧，韫椟加琢磨。\r\n发为惊人语，九曲倾洪河。\r\n蟠蜿寄短章，浩荡写长歌。\r\n一官得武林，万景尽包罗。\r\n又如弹音泉，余韵清且和。\r\n籍是师韩文，其则有代柯。\r\n俯视枳棘间，翔鸾岂蹉跎。\r\n圣朝颂声作，周雝与商那。\r\n二公且大用，岂得归岷沱。\r\n\r\n【注释】：【原题】：\r\n少章过吴门宠示淳夫子瞻唱和并惠山寄少游什俾余继作辄次二公韵以寄"
        },
        {
            "title": "次韵司封使君和推官早梅山茶二首",
            "content": "嫩跗黏绛蜡，轻朵插珠钿。\r\n雪裹心偏苦，花中达最先。\r\n玉阶香馥郁，烟野蕊联娟。\r\n托植虽然别，黄金子并圆。"
        },
        {
            "title": "谢虎丘祖印相访",
            "content": "支岭高风远，杼山佳句稀。\r\n云岩有开士，诗理到精微。\r\n不知蓬户隘，未倦凎钚飞。\r\n忘形任谈笑，敷衽评是非。\r\n近师宣城老，远慕苏州韦。\r\n我亦有吟痴，古人思与归。\r\n愿闻碧云篇，所得如珠玑。\r\n渔樵未晚出，乘兴叩禅扉。"
        },
        {
            "title": "送知府滕光禄",
            "content": "榜登龙虎亚伦魁，一纪横飞长宪台。\r\n谟议轩昂开日月，辞章雄伟鼓风雷。\r\n朝端已庆明良会，庙论咸推将相才。\r\n一跌云衢成老大，几迁方面叹邅回。\r\n致君事业看霜鬓，经国风猷付玉杯。\r\n驱弩屡惊园令出，引章还喜买臣来。\r\n殿坟乍觉青松长，视学追怀绛帐开。\r\n荣满江山增气象，仁沾里闬舞儿鲐。\r\n齐云晚咏难留白，绿野新居欲继裴。\r\n淮海巨藩虽重寄，傅岩须起作盐梅。"
        },
        {
            "title": "次韵司封使君新岁喜雪",
            "content": "玉烛均调应改元，贤侯喜雪望尧天。\r\n暗声撒竹高齐夜，瑞彩连支画戟前。\r\n千里湖山成洞府，万家觞咏展宾筵。\r\n应邻陋巷袁安卧，拥褐孤吟又过年。"
        },
        {
            "title": "佳雪应时呈司土使君三首",
            "content": "藓台风雨名如期，太守精诚不待祈。\r\n万廪更为来岁计，六花故应腊晨飞。\r\n静装松桂仙枝老，深壅芝兰土脉肥。\r\n衡泌栖迟墙仞远，为公何晶赋缁衣。"
        },
        {
            "title": "奉谢司封使君宴公临顾园居",
            "content": "未入柴扉即下车，茅斋挥尘缓论书。\r\n不知铜虎威权重，岂责荷衣礼貌疏。\r\n此日狂歌希鲁望，昔年能赋拟相如。\r\n箧中残藁如传后，虽枉朱轓亦不虚。"
        },
        {
            "title": "送荣子扬斋郎",
            "content": "茹蔬酌水度清晨，自是浮生洁静身。\r\n好事频过三径晚，爱闲惜别五湖春。\r\n品泉暗识南零味，鉴茗多藏北苑真。\r\n且著青袍居膝下，少年未羡折腰人。"
        },
        {
            "title": "次韵蒲左丞宗孟游虎丘二首",
            "content": "蓬岛奇峰水四环，何年涌出向人间。\r\n清池不测通沧海，宝玉长存润碧山。\r\n曾致神仙留欢咏，可令轩冕乐萧间。\r\n谢公芳为苍生起，恋恋烟萝日暮还。"
        },
        {
            "title": "游虎丘借前韵",
            "content": "一丘虽小势巉然，自古登临历几贤。\r\n门惹白云常尽日，地藏灵剑不如年。\r\n清欢相与随只旆，幽趣谁能解七弦。\r\n每月来游存故事，郡中依旧有诗仙。"
        },
        {
            "title": "英宗皇帝挽词五首",
            "content": "代邸推贤久，甘盘授学精。\r\n持盈周鼎重，立长禹谟明。\r\n仙馆灵芝秀，严祠宿潦平。\r\n历观唐汉盛，未若庙称英。"
        },
        {
            "title": "光禄生日",
            "content": "卿寺方森棘，侯邦屡建旗。\r\n才锋周物理，智烛见神机。\r\n寿远眉毫秀，身康鬓雪稀。\r\n翠筠高挺节，古柏暗增围。\r\n云陛朝升对，铜符夕佩归。\r\n灌苗潜致茂，针瘼坐令肥。\r\n召杜名方重，松乔志所希。\r\n非才学诗礼，多幸奉庭闱。\r\n叶载神龟称，雏随彩凤飞。\r\n晨昏趋膝下，永着老莱衣。"
        },
        {
            "title": "次韵司封使君立春纪事",
            "content": "碧瓦犹藏腊雪寒，东杓初向斗旁观。\r\n雪垂华旦天京远，雉舞条风野老欢。\r\n官柳嫩黄迎皂盖，园蔬新绿委金盘。\r\n诗才例作姑苏守，一曲阳春喜岁端。"
        },
        {
            "title": "施柏花开柖子通",
            "content": "桃李芳时不肯来，俄随风雨落莓苔。\r\n斋前施柏花如锦，犹待诗仙醉眼开。"
        },
        {
            "title": "晓坐朋云斋怀公绍",
            "content": "晓来乘兴步高冈，便就幽斋作醉乡。\r\n邻寺楼台分两面，一家池馆得中央。\r\n南坡嫩橘寒倾日，北牖疏筠小带霜。\r\n更待怪松擎积雪，莫辞访戴举瑶觞。"
        },
        {
            "title": "次韵公权庚中成咏",
            "content": "坐局偷闲步小桥，风随秋叶过轩萧。\r\n愁多万斛量难尽，饮欠千钟困易销。\r\n笠泽狂歌方继陆，海门高隐莫如焦。\r\n昔时委吏犹堪处，谁道仓公厌寂寥。"
        },
        {
            "title": "华亭吴江道中偶作十绝",
            "content": "独当家责性难堪，五女同孤已嫁三。\r\n更待人间了尘事，别寻云外结茅庵。"
        },
        {
            "title": "次韵虎丘祖印大师秋日怀寄",
            "content": "不爱纷华爱寂寥，松风竹月共萧萧。\r\n因随野鹤过三径，每对江鸥洗一瓢。\r\n无复尘埃沾短褐，尚思烟水泛归桡。\r\n道人肯与羲之友，飞锡重来莫待招。"
        },
        {
            "title": "次韵送毛正仲太博赴召",
            "content": "马周起布衣，一日见紫宸。\r\n献言中机会，数岁持衡钧。\r\n叹息慕前哲，谁能继清尘。\r\n毛公东南美，迥掩竹箭珍。\r\n高才与精识，卓尔出天真。\r\n论政明得失，谈兵到几神。\r\n天戈讨梅山，婉画昔忆伸。\r\n一官遇贤守，相与康吴民。\r\n孰云芙蓉幕，久卧五色麟。\r\n圣君驭群材，功业图日新。\r\n旌麾颇牧用，帷幄良平臻。\r\n奇士求即至，当世有传人。\r\n君今赴明诏，亨会在此辰。\r\n夕发碧江外，秋过清汴津。\r\n彤庭敞神丽，文陛高嶙刚。\r\n良筹上意合，深策庙谟亲。\r\n功名立少壮，富贵将迫身。\r\n我亦有志者，卧疾松陵滨。\r\n耰锄代长铗，韦带比华绅。\r\n高怀未遐弃，荒径杜朱轮。\r\n纚纚听君语，懦夫气益振。\r\n病骝观逸骥，举首嘶呜频。\r\n尚期居要路，回光及幽沦。"
        },
        {
            "title": "苏学十题·泮池",
            "content": "怪石铺幽麓，芳塘倚茂林。\r\n冷光开玉镜，清景涤人心。\r\n芹藻无伤性，龟鱼各就深。\r\n泉源应不涸，何必傅岩霖。"
        },
        {
            "title": "苏学十题·百干黄阳",
            "content": "宝干多材美，孤根一气同。\r\n春余花淡薄，雪裹叶青葱。\r\n蕃衍非人力，坚刚禀化工。\r\n寸枝裁玉轸，可助舜南风。"
        },
        {
            "title": "苏学十题·辛夷",
            "content": "楚客曾流咏，吴都独擅奇。\r\n风霆存老干，桃李避芳时。\r\n名入文房梦，功资妙手医。\r\n紫微颜色好，先占凤凰池。"
        },
        {
            "title": "次韵司封使君和推官早梅山茶二首",
            "content": "柏叶元同翠，桃颜未比红。\r\n留芳占春月，弄蕊耐秋风。\r\n自称阶庭玩，休烦帟幕笼。\r\n佳篇补韦白，流品重吴中。"
        },
        {
            "title": "次韵枢言龙图得请洞霄之作",
            "content": "平生气节薄青云，不任机心只任真。\r\n金为散多虚越橐，衣从洗净远京尘。\r\n吟随猿鹤沧洲晚，醉赏莺花茂苑春。\r\n仰止高贤同里闬，扫门羞未效前人。"
        },
        {
            "title": "次韵蒲左丞游虎丘十首",
            "content": "海涌当年有旧山，吴王侈葬倚层峦。\r\n谁知国破丘陵在，兄弟幽居属二难。"
        },
        {
            "title": "秋月乘兴游松江至垂虹亭登长桥夜泊南岸旦游",
            "content": "漠漠秋烟幕故园，沉沉暮色暝渔船。\r\n月华未出诗翁远，乐事人间少十全。\r\n\r\n【注释】：【原题】：\r\n秋月乘兴游松江至垂虹亭登长桥夜泊南岸旦游宁境院因成十绝呈君勉且寄子通"
        },
        {
            "title": "次韵朱牧乐圃宴有感",
            "content": "窃禄都无簿领迷，得钱邀客手频携。\r\n春来佳景回三径，雪后晴波满一溪。\r\n岁月易凋青鬓色，尘埃难上白云梯。\r\n烦君枉驾惭荒萦，空种梧桐待凤栖。"
        },
        {
            "title": "转运少卿生日",
            "content": "昔在章圣朝，先君为名臣。\r\n入陪儒林老，出拥使者轮。\r\n忠漠与休烈，万世永不泯。\r\n惜哉未大任，天意昌后人。\r\n公生韫俊德，磊落幼绝伦。\r\n深林有条梅，不柔自可珍。\r\n外隅正以方，中府粹且仁。\r\n沛然施之事，迅若般之斤。\r\n自联金闺彦，颉颃三十春。\r\n牙筹析经费，龙节绥远民。\r\n朅来天畿东，威誉薄海垠。\r\n群情无遁照，众理日益勤。\r\n吏径皆敞辟，敝根悉锄耘。\r\n惸惸旧鳏寡，今也皆不贫。\r\n阖部数百城，膏泽一以均。\r\n正月方再浃。是日为生申。\r\n东人竞祝公，百福丛于身。\r\n同宗复荷德，善祷久所陈。\r\n况公方耆艾，百行郭明神。\r\n俾公永且康，笔端扶化钧。\r\n俾公炽而大，膝下林华绅。\r\n近得举之躅，前望伯虎尘。\r\n先阀期益显，蹇品庶可亲。"
        },
        {
            "title": "陆宝山",
            "content": "陆家山色隐平芜，文彩如虹照碧虚。\r\n痛尔临刑思鹤泪，输他谢病食江鲈。"
        },
        {
            "title": "英宗皇帝挽词五首",
            "content": "英断能承祖，慈襟善继仁。\r\n诗书教宗室，体貌待元臣。\r\n损已迟徽册，恭天彻步茵。\r\n昔年平水患，尽力在斯民。"
        },
        {
            "title": "林少卿挽诗",
            "content": "寿考安荣遇圣朝，构成门户自勤劳。\r\n闺中莱妇皆华发，膝下荀龙尽绿袍。\r\n堂有金籯身更约，案披玉简道尤高。\r\n人间厚福终归尽，涨海难停一夜涛。"
        },
        {
            "title": "次韵公权子通唱酬诗四首·春日旅怀",
            "content": "身在尘劳未免忧，伤春伫立碧江头。\r\n回肠办殢千里钟饮，方寸那容万斛愁。\r\n懒着锦袍凌巨浪，好乘黄犊傍高丘。\r\n池塘得句频相示，直把珠玑为暗投。"
        },
        {
            "title": "次韵蒲左丞游虎丘十首",
            "content": "万丈澄潭挟两崖，削成奇壁自天开。\r\n龙泉一淬名因得，不待秦皇发冢来。"
        },
        {
            "title": "华亭吴江道中偶作十绝",
            "content": "妖华倾国岂无情，忍复颦眉见越兵。\r\n若使将军犹好色，安能三徙更成名。"
        },
        {
            "title": "判府曹宣徽生日",
            "content": "盛世高门福两全，星辰粹气萃为贤。\r\n钓璜韬略传三叶，斋钺风棱积十年。\r\n阴德在人宜寿考，清才脱俗恐神仙。\r\n寒儒欲继崧高颂，不独生申但美宣。"
        },
        {
            "title": "闰月丙子判府相公被制命升使弼越六月癸卯公",
            "content": "宣制初闻下玉墀，又逢盛事协熊罢。\r\n青霄灵昂凝祥久，紫府蟠桃结实奇。\r\n养志增添龟鹤算，避权辞让凤凰池。\r\n从今若校中书考，屈指当如郭子仪。\r\n\r\n【注释】：【原题】：\r\n闰月丙子判府相公被制命升使弼越六月癸卯公诞生之辰谨斋洁为诗二章拜献左右虽辞句芜颣不足奉扬盛德姑以述惓惓之诚"
        },
        {
            "title": "吴门比月不雨司封使君深闵而精祈俄有佳应谨",
            "content": "贤守忧劳鬓欲霜，通宵脉沐满吴疆。\r\n五湖水阔鱼龙喜，九曲尘清桧柏香。\r\n更入高乡多{左禾右罢}稏，虽当浅处泛艅艎。\r\n为霖事业传家世，润泽应难限一方。\r\n\r\n【注释】：【原题】：\r\n吴门比月不雨司封使君深闵而精祈俄有佳应谨吟成七言二首聊代谒贺"
        },
        {
            "title": "佳雪应时呈司土使君三首",
            "content": "千里江山入郡楼，凭栏乍喜密云浮。\r\n冷光交映天峰色，余润遥随笠泽流。\r\n民叠褥襦看不厌，客丛簪履赏应留。\r\n野人乘兴狂吟外，引鹤披蓑上钓舟。"
        },
        {
            "title": "次韵子文抱病幽居之作二首",
            "content": "几年彩笔擅辞场，鬓发相饶色更苍。\r\n千里旧闻称骥騄，九霄安得接鸾凰。\r\n醉凭净几抛乌帽，闲卷新诗置锦囊。\r\n治世莫将公干比，松陵风物胜清漳。"
        },
        {
            "title": "咏斋三绝",
            "content": "尘冠寂寞更休弹，车辙荒芜书掩关。\r\n一片清晖长在眼，多情惟有四飞山。"
        },
        {
            "title": "华亭吴江道中偶作十绝",
            "content": "吹散青云见好峰，家林祗在此山东。\r\n寄声猿鹤休悲怨，蕙帐今宵遂不空。"
        },
        {
            "title": "次韵司封使君和程给事",
            "content": "胜地宽闲旧卜邻，耆年得意辟高门。\r\n中吴书锦如公少，好作坊名贲故园。"
        },
        {
            "title": "彦和与子文相期卜邻子文作诗以遗谨次韵",
            "content": "仙才宣在道家山，却学幽人欲闭关。\r\n清燕曾陪明主问，群言已助相君删。\r\n谈围莫敌书盈腹，诗杜相过酒满颜。\r\n闻道卜邻同喜慰，亦开荒径待余闲。"
        },
        {
            "title": "华亭吴江道中偶作十绝",
            "content": "舟去舟来阅古今，梦中忧乐累人深。\r\n凭将一匊松江水，未洗尘缨且洗心。"
        },
        {
            "title": "次韵公绍贺崇静之赐金紫",
            "content": "北窗二纪傲羲皇，节比渊明事更光。\r\n共喜遐龄垂紫绶，莫嫌猛退弃铜章。\r\n文房句就心常佚，药鼎功成寿转长。\r\n七品官阶三品服，满斟绿醑醉春阳。"
        },
        {
            "title": "次韵徐中散丙寅二月见访之什",
            "content": "数年解绂隐林扉，乘兴频来访羽池。\r\n老似乐天兼少病，官如叔夜又能诗。\r\n身闲幸与耆英接，学浅虚蒙国士如。\r\n白雪佳章难复继，策驽追骥自嫌疲。"
        },
        {
            "title": "次韵司封使君和程给中越来溪三章",
            "content": "万舸连云载水犀，旌旗倒影蔽长堤。\r\n谁知数岁干戈后，不是吴溪是越溪。"
        },
        {
            "title": "次韵蒲左丞游虎丘十首",
            "content": "扫石个萝向上行，门前坐见白云生。\r\n应思梦得多佳趣，独宿楼中待月明。"
        },
        {
            "title": "英宗皇帝挽词五首",
            "content": "仁庙规模远，慈闱教爱隆。\r\n承平万世策，临御五千功。\r\n玉锁开天上，金滕纳匮中。\r\n乘云那复见，陵柏起悲风。"
        },
        {
            "title": "华亭吴江道中偶作十绝",
            "content": "白日归来皆有意，平生事了最为难。\r\n可邻万顷烟波色，只属天随醉眼看。"
        },
        {
            "title": "次韵公权喜太守再留",
            "content": "不为机巧不求新，坦坦襟怀任道真。\r\n揭节二方险布德，分符千里别生春。\r\n儿童共喜重迎伋，父老相欢许借恂。\r\n池阁逍遥无一事，清风入座转汀苹。"
        },
        {
            "title": "奉谢司封使君宴公临顾园居",
            "content": "甘盘德业满天区，博学承家行有余。\r\n凤翥频观先帝诏，牙签新补相君书。\r\n晨羊不饮康衢静，夜犬无声狱犴虚。\r\n风绩已应推第一，螯峰深处列仙居。"
        },
        {
            "title": "梅公书齐挂衰笠钓纶船楫四物形於诗句余为和",
            "content": "快楫轻纶笠与衣，闲将四物挂柴扉。\r\n江头夜雪好披去，湖上春光宜棹归。\r\n静处无忧嫌印绶，贫中有味胜轻肥。\r\n兴来愿借君毋吝，渺渺烟波一叶飞。\r\n\r\n【注释】：【原题】：\r\n梅公书齐挂衰笠钓纶船楫四物形於诗句余为和之"
        },
        {
            "title": "次韵蒲左丞宗孟游虎丘二首",
            "content": "命相将乘傅说舟，爱山寻遍乐天游。\r\n先声汶北安千里，选胜吴西贲一丘。\r\n静见陇云生峭壁，寒知海气入危楼。\r\n锵金佳句留萧寺，剡纸朝来贵此州。"
        },
        {
            "title": "次韵司封使君和给事寒食城外感事",
            "content": "花如步障草如茵，万景繁华在此旬。\r\n金印谁来夸故里，密章燔了贲慈亲。\r\n莫看白发兴千感，好共朱幡醉一春。\r\n俱是诗人兼富贵，只疑元白是前身。"
        },
        {
            "title": "苏学十题·公堂槐",
            "content": "五纪栽培后，三春长育中。\r\n灵根蟠故国，密叶荫儒宫。\r\n患与般斤远，歌宜鲁藻同。\r\n先儒垂意远，期此出三公。"
        },
        {
            "title": "次梅评事韵",
            "content": "满止红尘汩没深，谁能世事总无心。\r\n买松野老栽成径，觅竹山僧种满林。\r\n薄酒时斟资道气，好诗频讽涤烦襟。\r\n凤雏光显门庭喜，应笑陶潜责子吟。"
        },
        {
            "title": "奉和司封使君春日回文之作",
            "content": "佳景更同民共乐，俊髦皆集盛飞觞。\r\n花随客醉还成句，柳赠人行欲断肠。\r\n斜月上时霞散绮，暖风来处寝凝香。\r\n华年惜过须心赏，富贵丛身逼鬓霜。"
        },
        {
            "title": "佳雨应祈因思昔年诸友作诗今再叙旧",
            "content": "晏侯昔为州，岁旱庆霖雨。\r\n夫君与方子，吟思共清苦。\r\n不才辄继声，玉石愧同处。\r\n赓酬自邦君，高歌遍幕府。\r\n开编读英辞，风义恨修阻。\r\n历年屈指八，阅守今已五。\r\n温温刘苏州，扬仁美风士。\r\n篇章极清新，操行到淳古。\r\n去年掌膠庠，幸此阴德宇。\r\n遇君来自西，暂作皋桥旅。\r\n并游盍簪裾，良宴陪樽俎。\r\n辱顾眼俱青，言诗多见与。\r\n近当庚伏间，不雨病禾黍。\r\n田乾如龟裂，一溉劳远取。\r\n如惨沴气生，望岁群心沮。\r\n园居离间旷，何处逃蕴暑。\r\n使君忧悯深。雩祀以时举。\r\n精诚祷祠下，若与神告语。\r\n随车油云飞，阖境膏泽溥。\r\n槁苗兴朊原，涸辙通别浦。\r\n万轮水可汲，千笠草务去。\r\n籼禾与稏稻，指期入我庚。\r\n清晖登溪山，余润满林圃。\r\n中吴垂白叟，买酒相汴舞。\r\n扫石邀良朋，清风快谈尘。\r\n此时无一诗，欢意何以叙。\r\n朝家日隆平，二圣保其绪。\r\n施仁寒天渊，敷政皆尧禹。\r\n旧臣留旦奭，新相拜房杜。\r\n风和调舜琴，欲厚空周圄。\r\n销变召泰和，协气应律吕。\r\n吾侪夙承学，嘉庆幸亲睹。\r\n相期美康平，复见颂多余。"
        },
        {
            "title": "次韵练定公权垂访乐圃之什",
            "content": "隐圃甚萧条，驱车岂惮劳。\r\n境从前代胜，冈封远山高。\r\n林晓猿抽臂，池秋鹤浴毛。\r\n兴来频就醉，奇句仆离骚。"
        },
        {
            "title": "黄朝散挽诗",
            "content": "江湖尝佩左符归，一卧漳滨素愿违。\r\n平日华旌过里巷，此时丹旐下岩扉。\r\n群峰拱揖开新穴，万木森罗条旧围。\r\n伫看于门驱驷马，想应丘陇亦光辉。"
        },
        {
            "title": "次韵李子功留别之作",
            "content": "采兰无复养，婴此终天悲。\r\n家空弱妹长，恐失桃夭时。\r\n翠蔓倚长松，之子得所随。\r\n衔杯款相遇，掺袂伤暂离。\r\n洞庭春风高，杨柳绿江湄。\r\n柴门归独掩，桂楫暮何之。\r\n眷眷厚有余，佳什犹在兹。\r\n散帙渴精论。言诗伫良规。\r\n惜哉片帆去，快若驷马驰，\r\n东皋多乐事，归计勿迟迟。"
        },
        {
            "title": "次韵司封使君和程给中越来溪三章",
            "content": "溪色如蓝照舳舻，越王金璧献姑苏。\r\n馆娃宫裹长高枕，不觉舟师到国都。"
        },
        {
            "title": "秋月乘兴游松江至垂虹亭登长桥夜泊南岸旦游",
            "content": "长虹称卧碧江心，梦寐频游览莫寻。\r\n欢友相逢清绝处，酣歌一夕抵千金。\r\n\r\n【注释】：【原题】：\r\n秋月乘兴游松江至垂虹亭登长桥夜泊南岸旦游宁境院因成十绝呈君勉且寄子通"
        },
        {
            "title": "华亭吴江道中偶作十绝",
            "content": "千古鸱夷节独高，脱遗富贵一鸿毛。\r\n馆娃宫女曾亡国，岂独相携泛海涛。"
        },
        {
            "title": "奉送中散使君提举崇禧观",
            "content": "方面威名久，朝端闻望隆。\r\n需章祈玉陛，宝诏与琳宫。\r\n睿奖均劳逸，高情保始终。\r\n他年黄发老，清世紫芝翁。\r\n迹放风波外，心安梦幻中。\r\n身轻随寿鹤，目极送冥鸿。\r\n祖帐群公集，啼婴万俗同。\r\n何缘留召父，无路达尧聪。\r\n挎里金龟重，荣先密印崇。\r\n高堂罗俎豆，幽径铲蒿蓬。\r\n趁健歌归去，因闲味道冲。\r\n谢庭常有庆，越橐任令空。\r\n醉帽欹华月，吟髭动好风。\r\n翠虬乔木老，锦障海棠红。\r\n平昔高轩过，深嗟陋巷穷。\r\n嘘枯言不绝，推毂赐尝蒙。\r\n载酒要彭泽，名乡表郑公。\r\n量材如断木，荷德重维崧。\r\n耆俊方图任，明廷正纳忠。\r\n剧藩如择将，犹恐起宗工。"
        },
        {
            "title": "苏学十题·并秀桧",
            "content": "槃根几百龄，合干倚冥冥。\r\n偃蹇只虬耸，联翩两盖青。\r\n紫鳞霜外跃，绀叶雨余馨。\r\n左纽凭仙宇，何如拱泮亭。"
        },
        {
            "title": "次韵蒲左丞游虎丘十首",
            "content": "玉常紫阁冠英游，身作三公未白头。\r\n须向凤凰池上浴，岂容萧散咏林丘。"
        },
        {
            "title": "次韵蒲左丞游虎丘十首",
            "content": "云霞咫尺压吴郊，乘兴斯须棹小舠。\r\n欲往结庐嗟未得，羡他何氏有三高。"
        },
        {
            "title": "太守召陪诸公游虎丘",
            "content": "海涌一小山，远视如陵丘。\r\n中藏天下奇，岩谷峻且幽。\r\n石壁老万古，剑池照千秋，\r\n蕞尔小吴会，隐然瞰瀛洲。\r\n能令轩冕客，到此忘沉忧。\r\n乐天拥各骑，一月常一游。\r\n高贤爱绝景，尘事莫可留。\r\n我公初下车，明断速如流。\r\n千里满和气，讼庭无击囚。\r\n三英皆肤使，金节憩南州。\r\n同声约真赏，相应如呜球。\r\n半刺富文雅，嘉宾张与刘。\r\n清晨出西阊，山翠逼兰舟。\r\n耕叟迎彩旆，佳禽和呜驺。\r\n凭阑共四顾，湖海入危楼。\r\n云低未作雨，万象围寸眸。\r\n宪老挥散隶，妙绝与古俦。\r\n河汉淡轻霭，天门跳惊虯。\r\n才名三十年，余事及银钩。\r\n兹游虽偶然，千载仰芳猷。\r\n日暮下危磴，玉杯相献酬。\r\n一篇间一局，豪放不自休。\r\n乐哉文字饮，相与喜贤侯。\r\n短篇春事胜，可与吴儿讴。"
        },
        {
            "title": "江浦",
            "content": "一川吐纳五湖深，海裹三山何处寻。\r\n料得鸱夷从此去，古来烟水祗如今。"
        },
        {
            "title": "寄和晏守",
            "content": "二年怀郡印，八度到柴扉。\r\n曾未陪珠履，频烦友布衣。\r\n水边孤鹤睡，天际片云归。\r\n拜德知何日，烟霞恋翠微。"
        },
        {
            "title": "奉陪太守及诸公游虎丘",
            "content": "何必襄阳孟浩然，苦吟自可继前贤。\r\n虎丘合去十二度，熊轼再游三百年。\r\n云阁为君追旧额，霓裳从古播朱弦。\r\n此行不减唐人乐，畅饮惟无八酒仙。"
        },
        {
            "title": "青龙江上偶书两绝呈无逸监镇",
            "content": "卷碇初来海客船，脱身鲸浪见吴天。\r\n千帆总约秋风至，应助关征额外钱。"
        },
        {
            "title": "次韵苏文饶见贻之什",
            "content": "间钓松陵阅岁多，家林终日对烟萝。\r\n茹芝深隐惭商皓，献璧求知笑卞和。\r\n静送征鸿云外翼，吟看老桂月中柯。\r\n洛阳年少材惊俗，车马犹从陋巷过。"
        },
        {
            "title": "归隐桥新成偶题三绝句书呈同志",
            "content": "逢人尚欲开松径，送客应休过笔溪。\r\n林下有谁频肯顾，春深好听子规啼。"
        },
        {
            "title": "重九与子通游虎丘谒祖印大师三首",
            "content": "浮世谁如金石坚，吟须俄顷见皤然。\r\n登山未免怀千古，泛菊相期保百年。\r\n方外逸民犹有传，人间高爵岂知仙。\r\n良辰盛宴多遗迹，何似江南五柳贤。"
        },
        {
            "title": "次韵司封使君和练推官春望之什",
            "content": "目极江湖近，心存象魏遥。\r\n未调金鼎餗，新泛玉觞椒。\r\n赋为凭栏得，忧从散帙消。\r\n高才方谢守，轻举羡王乔。\r\n桃结千年蕊，松抽百尺条。\r\n天涯舟一叶，风送逸渔樵。"
        },
        {
            "title": "青龙江上偶书两绝呈无逸监镇",
            "content": "潮满沟塍稻满田，暑天不雨自丰年。\r\n海商有货官无扰，游子争来就一廛。"
        },
        {
            "title": "句",
            "content": "夜静忽疑身是梦，更闻寒雨滴芭蕉。\r\n（《宿僧房》，见《诗式》）。\r\n第二百七十三卷"
        },
        {
            "title": "吴兴送梁补阙归朝赋得荻花",
            "content": "柳家汀洲孟冬月，云寒水清荻花发。\r\n一枝持赠朝天人，愿比蓬莱殿前雪。"
        },
        {
            "title": "题虎丘山西寺",
            "content": "王氏家山昔在兹，陆机为赋陆云诗。\r\n青莲香匝东西宇，日月与僧无尽时。"
        },
        {
            "title": "咏斋三绝",
            "content": "非山非市且优游，尚有尘缘未自由。\r\n岩下结庐应更好，石门西去近松楸。"
        },
        {
            "title": "望中有怀",
            "content": "龙向洞中衔雨出，鸟从花里带香飞。\r\n白云断处见明月，黄叶落时闻捣衣。"
        },
        {
            "title": "送李司直归浙东幕兼寄鲍将军（一作朱湾诗）",
            "content": "翩翩书记早曾闻，二十年来愿见君。今日相逢悲白发，\r\n同时几许在青云。人从北固山边去，水到西陵渡口分。\r\n会作王门曳裾客，为余前谢鲍将军。"
        },
        {
            "title": "春眺扬州西上岗寄徐员外",
            "content": "芜城西眺极苍流，漠漠春烟间曙楼。瓜步早潮吞建业，\r\n蒜山晴雪照扬州。隋家故事不能问，鹤在仙池期我游。"
        },
        {
            "title": "宿新安江深渡馆寄郑州王使君",
            "content": "霜飞十月中，摇落众山空。孤馆闭寒木，大江生夜风。\r\n赋诗忙有意，沈约在关东。"
        },
        {
            "title": "次韵公权子通唱酬诗四首·春晚遣怀",
            "content": "春华急似晓天星，谁得年年鬓发青。\r\n露濯浅深枝上锦，风吹离合水中萍。\r\n吟余金谷香随步，书罢兰亭酒欲醒。\r\n拟把冽泉同一酌，为君林下洗寒瓶。"
        },
        {
            "title": "张虞卿挽诗",
            "content": "一卧东吴七十春，区区南北笑乡人。\r\n盛开黌舍招英俊，敞辟华堂待缙绅。\r\n婉婉重孙胜彩服，煌煌两婿拥朱轮。\r\n铭旌已去空回首，通德门前旧是邻。"
        }
    ]
}