{
    "dynasty": "唐",
    "author": "皮日休",
    "intro": "字袭美，一字逸少，襄阳人，性傲诞，隐居鹿门，自号间气布衣。咸通八年，登进士第。崔璞守苏，辟军事判官。入朝，授太常博士。黄巢陷长安，伪署学士，使为谶文，疑共讥已，遂及祸。集二十八卷，今编诗九卷。",
    "items": [
        {
            "title": "无题",
            "content": "病来无事草堂空，昼水休闻十二筒。桂静似逢青眼客，\r\n松闲如见绿毛翁。潮期暗动庭泉碧，梅信微侵地障红。\r\n尽日枕书慵起得，被君犹自笑从公。"
        },
        {
            "title": "伤开元观顾道士",
            "content": "协晨宫上启金扉，诏使先生坐蜕归。鹤有一声应是哭，\r\n丹无余粒恐潜飞。烟凄玉笥封云篆，月惨琪花葬羽衣。\r\n肠断雷平旧游处，五芝无影草微微。"
        },
        {
            "title": "华亭鹤闻之旧矣及来吴中以钱半千得一只养之",
            "content": "池上低摧病不行，谁教仙魄反层城。阴苔尚有前朝迹，\r\n皎月新无昨夜声。菰米正残三日料，筠笼休碍九霄程。\r\n不知此恨何时尽，遇著云泉即怆情。"
        },
        {
            "title": "独在开元寺避暑，颇怀鲁望，因飞笔联句",
            "content": "烦暑虽难避，僧家自有期。泉甘于马乳，苔滑似龙漦。\r--皮日休\r任诞襟全散，临幽榻旋移。松行将雅拜，篁阵欲交麾。\r--陆龟蒙\r望塔青髇识，登楼白鸽知。石经森欲动，珠像俨将怡。\r--皮日休\r筠簟临杉穗，纱巾透雨丝。静谭蝉噪少，凉步鹤随迟。\r--皮日休\r烟重回蕉扇，轻风拂桂帷。对碑吴地说，开卷梵天词。\r--陆龟蒙\r积水鱼梁坏，残花病枕奇支。怀君潇洒处，孤梦绕罘罳。\r--陆龟蒙"
        },
        {
            "title": "润卿鲁望寒夜见访，各惜其志，遂成一绝",
            "content": "世外为交不是亲，醉吟俱岸白纶巾。\r清风月白更三点，未放华阳鹤上人。"
        },
        {
            "title": "庭中初植松桂，鲁望偶题，奉和次韵",
            "content": "毵毵绿发垂轻露，猎猎丹华动细风。\r恰似青童君欲会，俨然相向立庭中。"
        },
        {
            "title": "润卿遗青饣迅饭兼之一绝，聊用答谢",
            "content": "传得三元饣迅饭名，大宛闻说有仙卿。分泉过屋舂青稻，\r拂雾彯衣折紫茎，蒸处不教双鹤见，服来唯怕五云生。\r草堂空坐无饥色，时把金津漱一声。"
        },
        {
            "title": "鲁望以轮钩相示，缅怀高致，因作三篇",
            "content": "角柄孤轮细腻轻，翠篷十载伴君行。撚时解转蟾蜍魄，\r抛处能啼络纬声。七里滩波喧一舍，五云溪月静三更。\r牛衣鲋足和蓑睡，谁信人间有利名。\r一线飘然下碧塘，溪翁无语远相望。蓑衣旧去烟披重，\r箬笠新来雨打香。白鸟白莲为梦寐，清风清月是家乡。\r明朝有物充君信，木審酒三瓶寄夜航。\r尽日悠然舴艋轻，小轮声细雨溟溟。三寻丝带桐江烂，\r一寸钩含笠泽腥。用近詹何传钓法，收和范蠡养鱼经。\r孤篷半夜无余事，应被严滩聒酒醒。"
        },
        {
            "title": "鲁望以竹夹膝见寄，因次韵酬谢",
            "content": "圆于玉柱滑于龙，来自衡阳彩翠中。拂润恐飞清夏雨，\r叩虚疑贮碧湘风。大胜书客裁成柬，颇赛谿翁截作筒。\r从此角巾因尔戴，俗人相访若为通。"
        },
        {
            "title": "重玄寺元达年逾八十，好种名药，凡所…余奇",
            "content": "雨涤烟锄伛偻赍，绀牙红甲两三畦。药名却笑桐君少，\r年纪翻嫌竹祖低。白石静敲蒸朮火，清泉闲洗种花泥。\r怪来昨日休持钵，一尺雕胡似掌齐。\r香蔓蒙茏覆昔邪，桂烟杉露湿袈裟。石盆换水捞松叶，\r竹径穿床避笋芽。藜杖移时挑细药，铜瓶尽日灌幽花。\r支公谩道怜神骏，不及今朝种一麻。"
        },
        {
            "title": "所居首夏，水木尤清，适然有作",
            "content": "病来无事草堂空，昼水休闻十二筒。桂静似逢青眼客，\r松闲如见绿毛翁。潮期暗动庭泉碧，梅信微侵地障红。\r尽日枕书慵起得，被君犹自笑从公。"
        },
        {
            "title": "孙发百篇将游天台请诗赠行，因以送之",
            "content": "孙子荆家思有余，元戎曾荐入公车。百篇宫体喧金屋，\r一日官衔下玉除。紫府近通斋后梦，赤城新有寄来书。\r因逢二老如相问，正滞江南为鱼兔鱼。"
        },
        {
            "title": "临顿宅将有归于之日鲁望以诗见贶，因抒怀酬",
            "content": "共老林泉忍暂分，此生应不识回文。几枚竹笥送德曜，\r一乘柴车迎少君。举案品多缘涧药，承家事少为谿云。\r居然自是幽人事，辄莫教他孙寿闻。"
        },
        {
            "title": "偶成小酌招鲁望不至，以诗为解，因次韵酬之",
            "content": "醉侣相邀爱早阳，小筵催办不胜忙。冲深柳驻吴娃幰，\r倚短花排羯鼓床。金凤欲为莺引去，钿蝉疑被蝶勾将。\r如何共是忘形者，不见渔阳掺一场。"
        },
        {
            "title": "鲁望以躬掇野蔬兼示雅什，用以酬谢",
            "content": "杖擿春烟暖向阳，烦君为我致盈筐。深挑乍见牛唇液，\r细掐徐闻鼠耳香。紫甲采从泉脉畔，翠牙搜自石根傍。\r雕胡饭熟饣是餬软，不是高人不合尝。"
        },
        {
            "title": "病中庭际海石榴花盛发，感而有寄",
            "content": "一夜春光绽绛囊，碧油枝上昼煌煌。风匀只似调红露，\r日暖唯忧化赤霜。火齐满枝烧夜月，金津含蕊滴朝阳。\r不知桂树知情否，无限同游阻陆郎。"
        },
        {
            "title": "登第后寒食杏园有宴，因寄录事宋垂文同年",
            "content": "雨洗清明万象鲜，满城车马簇红筵。恩荣虽得陪高会，\r科禁惟忧犯列仙。当醉不知开火日，正贫那似看花年。\r纵来恐被青娥笑，未纳春风一宴钱。"
        },
        {
            "title": "谏议以罢郡将归以六韵赐示，因伫酬献",
            "content": "欲下持衡诏，先容解印归。露浓春后泽，霜薄霁来威。\r旧化堪治疾，余恩可疗饥。隔花攀去棹，穿柳挽行衣。\r佐理能无取，酬知力甚微。空将千感泪，异日拜黄扉。"
        },
        {
            "title": "赤门堰白莲花",
            "content": "缟带与纶巾，轻舟漾赤门。千回紫萍岸，万顷白莲村。\r\n荷露倾衣袖，松风入髻根。潇疏今若此，争不尽余尊。"
        },
        {
            "title": "咏白莲",
            "content": "腻于琼粉白于脂，京兆夫人未画眉。静婉舞偷将动处，\r\n西施嚬效半开时。通宵带露妆难洗，尽日凌波步不移。\r\n愿作水仙无别意，年年图与此花期。\r\n细嗅深看暗断肠，从今无意爱红芳。折来只合琼为客，\r\n把种应须玉甃塘。向日但疑酥滴水，含风浑讶雪生香。\r\n吴王台下开多少，遥似西施上素妆。"
        },
        {
            "title": "夜看樱桃花",
            "content": "纤枝瑶月弄圆霜，半入邻家半入墙。\r\n刘阮不知人独立，满衣清露到明香。"
        },
        {
            "title": "樱桃花",
            "content": "婀娜枝香拂酒壶，向阳疑是不融酥。\r\n晚来嵬峨浑如醉，惟有春风独自扶。"
        },
        {
            "title": "嘲归仁绍龟诗",
            "content": "硬骨残形知几秋，尸骸终是不风流。\r\n顽皮死后钻须遍，都为平生不出头。"
        },
        {
            "title": "药名联句",
            "content": "为待防风饼，须添薏苡杯。--张贲\r\n香然柏子后，尊泛菊花来。--皮日休\r\n石耳泉能洗，垣衣雨为裁。--陆龟蒙\r\n从容犀局静，断续玉琴哀。--张贲\r\n白芷寒犹采，青箱醉尚开。--皮日休\r\n马衔衰草卧，乌啄蠹根回。--陆龟蒙\r\n雨过兰芳好，霜多桂末摧。--张贲\r\n朱儿应作粉，云母讵成灰。--皮日休\r\n艺可屠龙胆，家曾近燕胎。--陆龟蒙\r\n墙高牵薜荔，障软撼玫瑰。--张贲\r\n鸓鼠啼书户，蜗牛上研台。--皮日休\r\n谁能将藁本，封与玉泉才。--陆龟蒙"
        },
        {
            "title": "寒夜文宴联句",
            "content": "文星今夜聚，应在斗牛间。--皮日休\r\n载石人方至，乘槎客未还。--张贲\r\n送觞繁露曲，征句白云颜。--陆龟蒙\r\n节奏惟听竹，从容只话山。--皮日休\r\n理穷倾秘藏，论猛折玄关。--张贲\r\n酃酒分中绿，巴笺擘处殷。--陆龟蒙\r\n清言闻后醒，强韵压来艰。--皮日休\r\n犀柄当风揖，琼枝向月攀。--张贲\r\n松吟方嚓嚓，泉梦忆潺潺。--陆龟蒙\r\n一会文章草，昭明不可删。--皮日休"
        },
        {
            "title": "寂上人院联句",
            "content": "瘿床空默坐，清景不知斜。暗数菩提子，闲看薜荔花。\r\n--皮日休\r\n有情惟墨客，无语是禅家。背日聊依桂，尝泉欲试茶。\r\n--陆龟蒙\r\n石形蹲玉虎，池影闪金蛇。经笥安岩匼，瓶囊挂树桠。\r\n--皮日休\r\n书传沧海外，龛寄白云涯。竹色寒凌箔，灯光静隔纱。\r\n--陆龟蒙\r\n趁幽翻小品，逐胜讲南华。莎彩融黄露，莲衣染素霞。\r\n--皮日休\r\n水堪伤聚沫，风合落天葩。若许传心印，何辞古堞赊。\r\n--陆龟蒙"
        },
        {
            "title": "北禅院避暑联句",
            "content": "歊蒸何处避，来入戴颙宅。逍遥脱单绞，放旷抛轻策。\r\n--皮日休\r\n爬搔林下风，偃仰涧中石。 --皮日休\r\n残蝉烟外响，野鹤沙中迹。到此失烦襟，萧然揖禅伯。\r\n--陆龟蒙\r\n藤悬叠霜蜕，桂倚支云锡。--陆龟蒙\r\n清阴竖毛发，爽气舒筋脉。逐幽随竹书，选胜铺苮席。\r\n--皮日休\r\n鱼跳上紫芡，蝶化缘青壁。 --皮日休\r\n心是玉莲徒，耳为金磬敌。吾宗昔高尚，志在羲皇易。\r\n--陆龟蒙\r\n岂独断韦编，几将刓铁擿。 --陆龟蒙\r\n天书既屡降，野抱难自适。一入承明庐，盱衡论今昔。\r\n--皮日休\r\n流光不容寸，斯道甘枉尺。 --皮日休\r\n既起谢儒玄，亦翻商羽翼。封章帷幄遍，梦寐江湖白。\r\n--陆龟蒙\r\n摆落函谷尘，高奇支华阳帻。 --陆龟蒙\r\n诏去云无信，归来鹤相识。半病夺牛公，全慵捕鱼客。\r\n--皮日休\r\n少微光一点，落此芒磔索。 --皮日休\r\n释子问池塘，门人废幽赜。堪悲东序宝，忽变西方籍。\r\n--陆龟蒙\r\n不见步兵诗，空怀康乐屐。 --陆龟蒙\r\n高名不可效，胜境徒堪惜。墨沼转疏芜，玄斋逾阒寂。\r\n--皮日休\r\n迟迟不可去，凉飔满杉柏。 --皮日休\r\n日下洲岛清，烟生苾刍碧。俱怀出尘想，共有吟诗癖。\r\n--陆龟蒙\r\n终与净名游，还来雪山觅。 --陆龟蒙"
        },
        {
            "title": "夜会问答十",
            "content": "寒夜清，帘外迢迢星斗明。况有萧闲洞中客，\r\n吟为紫凤呼凰声。\r\n瘿木杯，杉赘楠瘤刳得来。莫怪家人畔边笑，\r\n渠心只爱黄金罍。\r\n落霞琴，寥寥山水扬清音。玉皇仙驭碧云远，\r\n空使松风终日吟。\r\n莲花烛，亭亭嫩蕊生红玉。不知含泪怨何人，\r\n欲问无由得心曲。\r\n金火障，红兽飞来射罗幌。夜来斜展掩深炉，\r\n半睡芙蓉香荡漾。\r\n忆山月，前溪后溪清复绝。看看又及桂花时，\r\n空寄子规啼处血。\r\n锦鲸荐，碧香红腻承君宴。几度闲眠却觉来，\r\n彩鳞飞出云涛面。\r\n怀溪云，漠漠闲笼鸥鹭群。有时日暮碧将合，\r\n还被鱼舟来触分。\r\n霜中笛，落梅一曲瑶华滴。不知青女是何人，\r\n三奏未终头已白。\r\n月下桥，风外拂残衰柳条。倚栏杆处独自立，\r\n青翰何人吹玉箫？"
        },
        {
            "title": "胥口即事六言二首",
            "content": "波光杳杳不极，霁景澹澹初斜。黑蛱蝶粘莲蕊，\r\n红蜻蜓袅菱花。鸳鸯一处两处，舴艋三家五家。\r\n会把酒船偎荻，共君作个生涯。\r\n拂钓清风细丽，飘蓑暑雨霏微。湖云欲散未散，\r\n屿鸟将飞不飞。换酒帩头把看，载莲艇子撑归。\r\n斯人到死还乐，谁道刚须用机？"
        },
        {
            "title": "奉和鲁望寒日古人名一绝",
            "content": "北顾欢游悲沈宋，南徐陵寝叹齐梁。\r\n水边韶景无穷柳，寒被江淹一半黄。"
        },
        {
            "title": "怀鹿门县名离合二首",
            "content": "山瘦更培秋后桂，溪澄闲数晚来鱼。\r\n台前过雁盈千百，泉石无情不寄书。\r\n十里松萝阴乱石，门前幽事雨来新。\r\n野霜浓处怜残菊，潭上花开不见人。"
        },
        {
            "title": "怀锡山药名离合二首",
            "content": "暗窦养泉容决决，明园护桂放亭亭。\r\n历山居处当天半，夏里松风尽足听。\r\n晓景半和山气白，薇香清净杂纤云。\r\n实头自是眠平石，脑侧空林看虎群。"
        },
        {
            "title": "军事院霜菊盛开，因书一绝寄上谏议",
            "content": "金华千点晓霜凝，独对壶觞又不能。\r已过重阳三十日，至今犹自待王弘。"
        },
        {
            "title": "奉和鲁望药名离合夏月即事三首",
            "content": "季春人病抛芳杜，仲夏溪波绕坏垣。\r\n衣典浊醪身倚桂，心中无事到云昏。\r\n数曲急溪冲细竹，叶舟来往尽能通。\r\n草香石冷无辞远，志在天台一遇中。\r\n桂叶似茸含露紫，葛花如绶蘸溪黄。\r\n连云更入幽深地，骨录闲携相猎郎。"
        },
        {
            "title": "奉和鲁望闲居杂题五首·砌思步",
            "content": "襹襹古薜绷危石，切切阴螀应晚田。\r\n心事万端何处止，少夷峰下旧云泉。"
        },
        {
            "title": "奉和鲁望闲居杂题五首·寺钟暝",
            "content": "百缘斗薮无尘土，寸地章煌欲布金。\r\n重击蒲牢唅山日，冥冥烟树睹栖禽。"
        },
        {
            "title": "奉和鲁望闲居杂题五首·醒闻桧",
            "content": "解洗余酲晨半酉，星星仙吹起云门。\r\n耳根无厌听佳木，会尽山中寂静源。"
        },
        {
            "title": "奉和鲁望闲居杂题五首·好诗景",
            "content": "青盘香露倾荷女，子墨风流更不言。\r\n寺寺云萝堪度日，京尘到死扑侯门。"
        },
        {
            "title": "奉和鲁望闲居杂题五首·晚秋吟",
            "content": "东皋烟雨归耕日，免去玄冠手刈禾。\r\n火满酒炉诗在口，今人无计奈侬何。"
        },
        {
            "title": "奉和鲁望叠韵双声二首·双声溪上思",
            "content": "疏杉低通滩，冷鹭立乱浪。草彩欲夷犹，云容空淡荡。"
        },
        {
            "title": "奉和鲁望叠韵双声二首·叠韵山中吟",
            "content": "穿烟泉潺湲，触竹犊觳觫。荒篁香墙匡，熟鹿伏屋曲。"
        },
        {
            "title": "独在开",
            "content": "烦暑虽难避，僧家自有期。泉甘于马乳，苔滑似龙漦。\r\n--皮日休\r\n任诞襟全散，临幽榻旋移。松行将雅拜，篁阵欲交麾。\r\n--陆龟蒙\r\n望塔青髇识，登楼白鸽知。石经森欲动，珠像俨将怡。\r\n--皮日休\r\n筠簟临杉穗，纱巾透雨丝。静谭蝉噪少，凉步鹤随迟。\r\n--皮日休\r\n烟重回蕉扇，轻风拂桂帷。对碑吴地说，开卷梵天词。\r\n--陆龟蒙\r\n积水鱼梁坏，残花病枕奇支。怀君潇洒处，孤梦绕罘罳。\r\n--陆龟蒙"
        },
        {
            "title": "苦雨中又作四声诗寄鲁望·平入声",
            "content": "羁栖愁霖中，缺宅屋木恶。荷倾还惊鱼，竹滴复触鹤。\r\n闲僧千声琴，宿客一笈药。悠然思夫君，忽忆蜡屐著。"
        },
        {
            "title": "苦雨中又作四声诗寄鲁望·平去声",
            "content": "狂霖昏悲吟，瘦桂对病卧。檐虚能彯斜，舍蠹易漏破。\r\n宵愁将琴攻，昼闷用睡过。堆书仍倾觞，富贵未换个。"
        },
        {
            "title": "苦雨中又作四声诗寄鲁望·平上声",
            "content": "河平州桥危，垒晚水鸟上。冲崖搜松根，点沼写芡响。\r\n舟轻通萦纡，栈堕阻指掌。携桡将寻君，渚满坐可往。"
        },
        {
            "title": "苦雨中又作四声诗寄鲁望·平声",
            "content": "涔涔将经旬，昏昏空迷天。鸬鹚成群嬉，芙蓉相偎眠。\r\n鱼通蓑衣城，帆过菱花田。秋收吾无望，悲之真徒然。"
        },
        {
            "title": "奉酬鲁望夏日四声四首·平入声",
            "content": "先生何违时，一室习寂历。松声将飘堂，岳色欲压席。\r\n弹琴奔玄云，劚药折白石。如教题君诗，若得札玉册。"
        },
        {
            "title": "奉酬鲁望夏日四声四首·平去声",
            "content": "怡神时高吟，快意乍四顾。村深啼愁鹃，浪霁醒睡鹭。\r\n书疲行终朝，罩困卧至暮。吁嗟当今交，暂贵便异路。"
        },
        {
            "title": "奉酬鲁望夏日四声四首·平上声",
            "content": "沟渠通疏荷，浦屿隐浅筱。舟闲攒轻蘋，桨动起静鸟。\r\n阴稀余桑闲，缕尽晚茧小。吾徒当斯时，此道可以了。"
        },
        {
            "title": "奉酬鲁望夏日四声四首·平声",
            "content": "塘平芙蓉低，庭闲梧桐高。清烟埋阳乌，蓝空含秋毫。\r\n冠倾慵移簪，杯干将餔糟。翛然非随时，夫君真吾曹。"
        },
        {
            "title": "奉和鲁望齐梁怨别次韵",
            "content": "芙蓉泣恨红铅落，一朵别时烟似幕。\r\n鸳鸯刚解恼离心，夜夜飞来棹边泊。"
        },
        {
            "title": "惠山听松庵",
            "content": "千叶莲花旧有香，半山金刹照方塘。\r\n殿前日暮高风起，松子声声打石床。"
        },
        {
            "title": "金钱花",
            "content": "阴阳为炭地为炉，铸出金钱不用模。\r\n莫向人间逞颜色，不知还解济贫无。"
        },
        {
            "title": "咏蟹",
            "content": "未游沧海早知名，有骨还从肉上生。\r\n莫道无心畏雷电，海龙王处也横行。"
        },
        {
            "title": "寄题天台国清寺齐梁体",
            "content": "十里松门国清路，饭猿台上菩提树。\r\n怪来烟雨落晴天，元是海风吹瀑布。"
        },
        {
            "title": "汴河怀古二首",
            "content": "万艘龙舸绿丝间，载到扬州尽不还。\r\n应是天教开汴水，一千余里地无山。\r\n尽道隋亡为此河，至今千里赖通波。\r\n若无水殿龙舟事，共禹论功不较多。"
        },
        {
            "title": "寒夜文宴润卿有期不至",
            "content": "草堂虚洒待高真，不意清斋避世尘。\r\n料得焚香无别事，存心应降月夫人。"
        },
        {
            "title": "友人许惠酒以诗征之",
            "content": "野客萧然访我家，霜威白菊两三花。\r\n子山病起无余事，只望蒲台酒一车。"
        },
        {
            "title": "苦雨杂言寄鲁望",
            "content": "吴中十日涔涔雨，歊蒸庳下豪家苦。可怜临顿陆先生，\r\n独自翛然守环堵。儿饥仆病漏空厨，无人肯典破衣裾。\r\n蜾蠃时时上几案，蛙黾往往跳琴书。桃花米斗半百钱，\r\n枯荒湿坏炊不然。两床苮席一素几，仰卧高声吟太玄。\r\n知君志气如铁石，瓯冶虽神销不得。乃知苦雨不复侵，\r\n枉费毕星无限力。鹿门人作州从事，周章似鼠唯知醉。\r\n府金廪粟虚请来，忆著先生便知愧。愧多馈少真徒然，\r\n相见唯知携酒钱。豪华满眼语不信，不如直上天公笺。\r\n天公笺，方修次，且榜鸣篷来一醉。"
        },
        {
            "title": "奉和鲁望叠韵吴宫词二首",
            "content": "侵深寻嶔岑，势厉卫睥睨。荒王将乡亡，细丽蔽袂逝。\r\n枍栺替制曳，康庄伤荒凉。主虏部伍苦，嫱亡房廊香。"
        },
        {
            "title": "奉和鲁望玩金鸂鶒戏赠",
            "content": "镂羽雕毛迥出群，温黁飘出麝脐熏。\r\n夜来曾吐红茵畔，犹似溪边睡不闻。"
        },
        {
            "title": "润",
            "content": "世外为交不是亲，醉吟俱岸白纶巾。\r\n清风月白更三点，未放华阳鹤上人。"
        },
        {
            "title": "酒病偶作",
            "content": "郁林步障昼遮明，一炷浓香养病酲。\r\n何事晚来还欲饮，隔墙闻卖蛤蜊声。"
        },
        {
            "title": "奉和再招",
            "content": "飙御已应归杳眇，博山犹自对氛氲。\r\n不知入夜能来否，红蜡先教刻五分。"
        },
        {
            "title": "奉和鲁望招润卿博士辞以道侣将至之作",
            "content": "瘿木樽前地胏图，为君偏辍俗功夫。\r\n灵真散尽光来此，莫恋安妃在后无。"
        },
        {
            "title": "醉中先起李縠戏赠走笔奉酬",
            "content": "麝烟苒苒生银兔，蜡泪涟涟滴绣闺。\r\n舞袖莫欺先醉去，醒来还解验金泥。"
        },
        {
            "title": "悼鹤",
            "content": "莫怪朝来泪满衣，坠毛犹傍水花飞。\r\n辽东旧事今千古，却向人间葬令威。"
        },
        {
            "title": "军",
            "content": "金华千点晓霜凝，独对壶觞又不能。\r\n已过重阳三十日，至今犹自待王弘。"
        },
        {
            "title": "奉和鲁望晓起回文",
            "content": "孤烟晓起初原曲，碎树微分半浪中。湖后钓筒移夜雨，\r\n竹傍眠几侧晨风。图梅带润轻沾墨，画藓经蒸半失红。\r\n无事有杯持永日，共君惟好隐墙东。"
        },
        {
            "title": "皋桥",
            "content": "皋桥依旧绿杨中，闾里犹生隐士风。\r\n唯我到来居上馆，不知何道胜梁鸿。"
        },
        {
            "title": "奉酬鲁望醉中戏赠",
            "content": "秦吴风俗昔难同，唯有才情事事通。\r\n刚恋水云归不得，前身应是太湖公。"
        },
        {
            "title": "重玄寺双矮桧",
            "content": "扑地枝回是翠钿，碧丝笼细不成烟。\r\n应如天竺难陀寺，一对狻猊相枕眠。"
        },
        {
            "title": "更次来韵寄鲁望",
            "content": "萧萧红叶掷苍苔，玄晏先生欠一杯。\r\n从此问君还酒债，颜延之送几钱来。"
        },
        {
            "title": "醉中寄鲁望一壶并一绝",
            "content": "门巷寥寥空紫苔，先生应渴解酲杯。\r\n醉中不得亲相倚，故遣青州从事来。"
        },
        {
            "title": "寄同年韦校书",
            "content": "二年疏放饱江潭，水物山容尽足耽。\r\n唯有故人怜未替，欲封干鲙寄终南。"
        },
        {
            "title": "初冬偶作",
            "content": "豹皮茵下百余钱，刘堕闲沽尽醉眠。\r\n酒病校来无一事，鹤亡松老似经年。"
        },
        {
            "title": "钓侣二章",
            "content": "趁眠无事避风涛，一斗霜鳞换浊醪。\r\n惊怪儿童呼不得，尽冲烟雨漉车螯。\r\n严陵滩势似云崩，钓具归来放石层。\r\n烟浪溅篷寒不睡，更将枯蚌点渔灯。"
        },
        {
            "title": "天竺寺八月十五日夜桂子",
            "content": "玉颗珊珊下月轮，殿前拾得露华新。\r\n至今不会天中事，应是嫦娥掷与人。"
        },
        {
            "title": "虎丘寺西小溪闲泛三绝",
            "content": "鼓子花明白石岸，桃枝竹覆翠岚溪。\r\n分明似对天台洞，应厌顽仙不肯迷。\r\n绝壑只怜白羽傲，穷溪唯觉锦鳞痴。\r\n更深尚有通樵处，或是秦人未可知。\r\n高下不惊红翡翠，浅深还碍白蔷薇。\r\n船头系个松根上，欲待逢仙不拟归。"
        },
        {
            "title": "馆娃宫怀古五绝",
            "content": "绮閤飘香下太湖，乱兵侵晓上姑苏。\r\n越王大有堪羞处，只把西施赚得吴。\r\n郑妲无言下玉墀，夜来飞箭满罘罳。\r\n越王定指高台笑，却见当时金镂楣。\r\n半夜娃宫作战场，血腥犹杂宴时香。\r\n西施不及烧残蜡，犹为君王泣数行。\r\n素袜虽遮未掩羞，越兵犹怕伍员头。\r\n吴王恨魄今如在，只合西施濑上游。\r\n响屟廊中金玉步，采蘋山上绮罗身。\r\n不知水葬今何处，溪月弯弯欲效颦。"
        },
        {
            "title": "鲁望戏题书印囊奉和次韵",
            "content": "金篆方圆一寸余，可怜银艾未思渠。\r\n不知夫子将心印，印破人间万卷书。"
        },
        {
            "title": "庭中初",
            "content": "毵毵绿发垂轻露，猎猎丹华动细风。\r\n恰似青童君欲会，俨然相向立庭中。"
        },
        {
            "title": "重题后池",
            "content": "细雨阑珊眠鹭觉，钿波悠漾并鸳娇。\r\n适来会得荆王意，只为莲茎重细腰。"
        },
        {
            "title": "木兰后池三咏·白莲",
            "content": "但恐醍醐难并洁，只应薝卜可齐香。\r\n半垂金粉知何似，静婉临溪照额黄。"
        },
        {
            "title": "木兰后池三咏·浮萍",
            "content": "嫩似金脂飏似烟，多情浑欲拥红莲。\r\n明朝拟附南风信，寄与湘妃作翠钿。"
        },
        {
            "title": "木兰后池三咏·重台莲花",
            "content": "欹红婑媠力难任，每叶头边半米金。\r\n可得教他水妃见，两重元是一重心。"
        },
        {
            "title": "春夕酒醒",
            "content": "四弦才罢醉蛮奴，醽醁余香在翠炉。\r\n夜半醒来红蜡短，一枝寒泪作珊瑚。"
        },
        {
            "title": "青门闲泛",
            "content": "青翰虚徐夏思清，愁烟漠漠荇花平。\r\n醉来欲把田田叶，尽裹当时醒酒鲭。"
        },
        {
            "title": "重题蔷薇",
            "content": "浓似猩猩初染素，轻如燕燕欲凌空。\r\n可怜细丽难胜日，照得深红作浅红。"
        },
        {
            "title": "宿木兰院",
            "content": "木兰院里双栖鹤，长被金钲聒不眠。\r\n今夜宿来还似尔，到明无计梦云泉。"
        },
        {
            "title": "泰伯庙",
            "content": "一庙争祠两让君，几千年后转清芬。\r\n当时尽解称高义，谁敢教他莽卓闻？"
        },
        {
            "title": "女坟湖（即吴王葬女之所）",
            "content": "万贵千奢已寂寥，可怜幽愤为谁娇。\r\n须知韩重相思骨，直在芙蓉向下消。"
        },
        {
            "title": "松江早春",
            "content": "松陵清净雪消初，见底新安恐未如。\r\n稳凭船舷无一事，分明数得鲙残鱼。"
        },
        {
            "title": "春日陪崔谏议樱桃园宴",
            "content": "万树香飘水麝风，蜡熏花雪尽成红。\r\n夜深欢态状不得，醉客图开明月中。"
        },
        {
            "title": "古宫词三首",
            "content": "楼殿倚明月，参差如乱峰。宫花半夜发，不待景阳钟。\r\n闲骑小步马，独绕万年枝。尽日看花足，君王自不知。\r\n玉枕寐不足，宫花空触檐。梁间燕不睡，应怪夜明帘。"
        },
        {
            "title": "芳草渡",
            "content": "溪南越乡音，古柳渡江深。日晚无来客，闲船系绿阴。"
        },
        {
            "title": "史处士",
            "content": "山期须早赴，世累莫迟留。忽遇狂风起，闲心不自由。"
        },
        {
            "title": "聪明泉",
            "content": "一勺如琼液，将愚拟望贤。欲知心不变，还似饮贪泉。"
        },
        {
            "title": "古函关",
            "content": "破落古关城，犹能扼帝京。今朝行客过，不待晓鸡鸣。"
        },
        {
            "title": "和鲁望风人诗三首",
            "content": "刻石书离恨，因成别后悲。莫言春茧薄，犹有万重思。\r\n镂出容刀饰，亲逢巧笑难。日中骚客佩，争奈即阑干。\r\n江上秋声起，从来浪得名。逆风犹挂席，若不会凡情。"
        },
        {
            "title": "闲夜酒醒",
            "content": "醒来山月高，孤枕群书里。酒渴漫思茶，山童呼不起。"
        },
        {
            "title": "秋（一作汉）江晓望",
            "content": "万顷湖天碧，一星飞鹭白。此时放怀望，不厌为浮客。"
        },
        {
            "title": "伤小女",
            "content": "一岁犹未满，九泉何太深。唯余卷书草，相对共伤心。"
        },
        {
            "title": "鸳鸯二首",
            "content": "双丝绢上为新样，连理枝头是故园。翠浪万回同过影，\r\n玉沙千处共栖痕。若非足恨佳人魄，即是多情年少魂。\r\n应念孤飞争别宿，芦花萧瑟雨黄昏。\r\n钿鎞雕镂费深功，舞妓衣边绣莫穷。无日不来湘渚上，\r\n有时还在镜湖中。烟浓共拂芭蕉雨，浪细双游菡萏风。\r\n应笑豪家鹦鹉伴，年年徒被锁金笼。"
        },
        {
            "title": "润卿遗青",
            "content": "传得三元饣迅饭名，大宛闻说有仙卿。分泉过屋舂青稻，\r\n拂雾彯衣折紫茎，蒸处不教双鹤见，服来唯怕五云生。\r\n草堂空坐无饥色，时把金津漱一声。"
        },
        {
            "title": "重送",
            "content": "云涛万里最东头，射马台深玉署秋。无限属城为裸国，\r\n几多分界是亶州。取经海底开龙藏，诵咒空中散蜃楼。\r\n不奈此时贫且病，乘桴直欲伴师游。"
        },
        {
            "title": "送圆载上人归日本国",
            "content": "讲殿谈余著赐衣，椰帆却返旧禅扉。贝多纸上经文动，\r\n如意瓶中佛爪飞。飓母影边持戒宿，波神宫里受斋归。\r\n家山到日将何入，白象新秋十二围。"
        },
        {
            "title": "送羊振文先辈往桂阳归觐",
            "content": "桂阳新命下彤墀，彩服行当欲雪时。登第已闻传祢赋，\r\n问安犹听讲韩诗。竹人临水迎符节，风母穿云避信旗。\r\n无限湘中悼骚恨，凭君此去谢江蓠。"
        },
        {
            "title": "奉送浙东德师侍御罢府西归",
            "content": "建安才子太微仙，暂上金台许二年。形影欲归温室树，\r\n梦魂犹傍越溪莲。空将海月为京信，尚使樵风送酒船。\r\n从此受恩知有处，免为伧鬼恨吴天。"
        },
        {
            "title": "偶留羊振文先辈及一二文友小饮日休以眼病…",
            "content": "谢庄初起恰花晴，强侍红筵不避觥。久断杯盂华盖喜，\r\n忽闻歌吹谷神惊。褵褷正重新开柳，呫嗫难通乍啭莺。\r\n犹有僧虔多蜜炬，不辞相伴到天明。"
        },
        {
            "title": "醉中即席赠润卿博士",
            "content": "适越游吴一散仙，银瓶玉柄两翛然。茅山顶上携书簏，\r\n笠泽心中漾酒船。桐木布温吟倦后，桃花饭熟醉醒前。\r\n谢安四十余方起，犹自高闲得数年。"
        },
        {
            "title": "奉和鲁望白菊",
            "content": "已过重阳半月天，琅华千点照寒烟。蕊香亦似浮金靥，\r\n花样还如镂玉钱。玩影冯妃堪比艳，炼形萧史好争妍。\r\n无由擿向牙箱里，飞上方诸赠列仙。"
        },
        {
            "title": "寄润卿博士",
            "content": "高眠可为要玄纁，鹊尾金炉一世焚。尘外乡人为许掾，\r\n山中地主是茅君。将收芝菌唯防雪，欲晒图书不奈云。\r\n若使华阳终卧去，汉家封禅用谁文。"
        },
        {
            "title": "鲁望悯承吉之孤为诗序邀予属和欲用予道振其",
            "content": "先生清骨葬烟霞，业破孤存孰为嗟。几箧诗编分贵位，\r\n一林石笋散豪家。儿过旧宅啼枫影，姬绕荒田泣稗花。\r\n唯我共君堪便戒，莫将文誉作生涯。"
        },
        {
            "title": "寄怀南阳润卿",
            "content": "鹿门山下捕鱼郎，今向江南作渴羌。无事只陪看藕样，\r\n有钱唯欲买湖光。醉来浑忘移花处，病起空闻焙药香。\r\n何事对君犹有愧，一篷冲雪返华阳。"
        },
        {
            "title": "酬鲁望见迎绿罽次韵",
            "content": "轻裁鸭绿任金刀，不怕西风断野蒿。酬赠既无青玉案，\r\n纤华犹欠赤霜袍。烟披怪石难同逸，竹映仙禽未胜高。\r\n成后料君无别事，只应酣饮咏离骚。"
        },
        {
            "title": "送董少卿游茅山",
            "content": "名卿风度足杓斜，一舸闲寻二许家。天影晓通金井水，\r\n山灵深护玉门沙。空坛礼后销香母，阴洞缘时触乳花。\r\n尽待于公作廷尉，不须从此便餐霞。"
        },
        {
            "title": "题支山南峰僧",
            "content": "云侵坏衲重隈肩，不下南峰不记年。池里群鱼曾受戒，\r\n林间孤鹤欲参禅。鸡头竹上开危径，鸭脚花中擿废泉。\r\n无限吴都堪赏事，何如来此看师眠。"
        },
        {
            "title": "奉和鲁望寄南阳广文次韵",
            "content": "春彩融融释冻塘，日精闲咽坐岩房。琼函静启从猿觑，\r\n金液初开与鹤尝。八会旧文多搭写，七真遗语剩思量。\r\n不知梦到为何处，红药满山烟月香。"
        },
        {
            "title": "寄题玉霄峰叶涵象尊师所居",
            "content": "青冥向上玉霄峰，元始先生戴紫蓉。晓案琼文光洞壑，\r\n夜坛香气惹杉松。闲迎仙客来为鹤，静噀灵符去是龙。\r\n子细扪心无偃骨，欲随师去肯相容。"
        },
        {
            "title": "腊后送内大德从勖游天台",
            "content": "讲散重云下九天，大君恩赐许随缘。霜中一钵无辞乞，\r\n湖上孤舟不废禅。梦入琼楼寒有月，行过石树冻无烟。\r\n他时瓜镜知何用，吴越风光满御筵。"
        },
        {
            "title": "寒日书斋即事三首",
            "content": "参佐三间似草堂，恬然无事可成忙。移时寂历烧松子，\r\n尽日殷勤拂乳床。将近道斋先衣褐，欲清诗思更焚香。\r\n空庭好待中宵月，独礼星辰学步罡。\r\n不知何事有生涯，皮褐亲裁学道家。深夜数瓯唯柏叶，\r\n清晨一器是云华。盆池有鹭窥蘋沫，石版无人扫桂花。\r\n江汉欲归应未得，夜来频梦赤城霞。\r\n方朔家贫未有车，肯从荣利舍樵渔。从公未怪多侵酒，\r\n见客唯求转借书。暂听松风生意足，偶看溪月世情疏。\r\n如钩得贵非吾事，合向烟波为五鱼。"
        },
        {
            "title": "送润卿博士还华阳",
            "content": "雪打篷舟离酒旗，华阳居士半酣归。逍遥只恐逢雪将，\r\n恬淡真应降月妃。仙市鹿胎如锦嫩，阴宫燕肉似酥肥。\r\n公车草合蒲轮坏，争不教他白日飞。"
        },
        {
            "title": "庚寅岁十一月新罗弘惠上人与本国同书请日休",
            "content": "三十麻衣弄渚禽，岂知名字彻鸡林。勒铭虽即多遗草，\r\n越海还能抵万金。鲸鬣晓掀峰正烧，鳌睛夜没岛还阴，\r\n二千余字终天别，东望辰韩泪洒襟。"
        },
        {
            "title": "寄题镜岩周尊师所居",
            "content": "八十余年住镜岩，鹿皮巾下雪髟髟。床寒不奈云萦枕，\r\n经润何妨雨滴函。饮涧猿回窥绝洞，缘梯人歇倚危杉。\r\n如何计吏穷于鸟，欲望仙都举一帆。"
        },
        {
            "title": "冬晓章上人院",
            "content": "山堂冬晓寂无闻，一句清言忆领军。琥珀珠黏行处雪，\r\n棕榈帚扫卧来云。松扉欲启如鸣鹤，石鼎初煎若聚蚊。\r\n不是恋师终去晚，陆机茸内足毛群。"
        },
        {
            "title": "初冬偶作寄南阳润卿",
            "content": "寓居无事入清冬，虽设樽罍酒半空。白菊为霜翻带紫，\r\n苍苔因雨却成红。迎潮预遣收鱼笱，防雪先教盖鹤笼。\r\n唯待支硎最寒夜，共君披氅访林公。"
        },
        {
            "title": "寄毗陵魏处士朴",
            "content": "文籍先生不肯官，絮巾冲雪把鱼竿。一堆方册为侯印，\r\n三级幽岩是将坛。醉少最因吟月冷，瘦多偏为卧云寒。\r\n兔皮衾暖篷舟稳，欲共谁游七里滩。"
        },
        {
            "title": "南阳广文欲于荆襄卜居因而有赠",
            "content": "地脉从来是福乡，广文高致更无双。青精饭熟云侵灶，\r\n白礻劫裘成雪溅窗。度日竹书千万字，经冬朮煎两三缸。\r\n鲈鱼自是君家味，莫背松江忆汉江。"
        },
        {
            "title": "寒夜文宴得泉字",
            "content": "分明竞襞七香笺，王朗风姿尽列仙。盈箧共开华顶药，\r\n满瓶同坼惠山泉。蟹因霜重金膏溢，橘为风多玉脑鲜。\r\n吟罢不知诗首数，隔林明月过中天。"
        },
        {
            "title": "顾道士亡弟子以束帛乞铭于余鲁望因赋戏赠日",
            "content": "师去东华却炼形，门人求我志金庭。大椿枯后新为记，\r\n仙鹤亡来始有铭。琼板欲刊知不朽，冰纨将受恐通灵。\r\n君才莫叹无兹分，合注神玄剑解经。"
        },
        {
            "title": "秋夕文宴得遥字",
            "content": "啼螀衰叶共萧萧，文宴无喧夜转遥。高韵最宜题雪赞，\r\n逸才偏称和云谣。风吹翠蜡应难刻，月照清香太易消。\r\n无限玄言一杯酒，可能容得盖宽饶。"
        },
        {
            "title": "褚家林亭",
            "content": "广亭遥对旧娃宫，竹岛萝溪委曲通。茂苑楼台低槛外，\r\n太湖鱼鸟彻池中。萧疏桂影移茶具，狼藉蘋花上钓筒。\r\n争得共君来此住，便披鹤氅对清风。"
        },
        {
            "title": "访寂上人不遇",
            "content": "何处寻云暂废禅，客来还寄草堂眠。桂寒自落翻经案，\r\n石冷空消洗钵泉。炉里尚飘残玉篆，龛中仍锁小金仙。\r\n须将二百签回去，得得支公恐隔年。"
        },
        {
            "title": "南阳润卿将归雷平因而有赠",
            "content": "借问山中许道士，此回归去复何如。竹屏风扇抄遗事，\r\n柘步舆竿系隐书。绛树实多分紫鹿，丹沙泉浅种红鱼。\r\n东卿旄节看看至，静启茅斋慎扫除。"
        },
        {
            "title": "新秋即事三首",
            "content": "痴号多于顾恺之，更无余事可从知。酒坊吏到常先见，\r\n鹤料符来每探支。凉后每谋清月社，晚来专赴白莲期。\r\n共君无事堪相贺，又到金齑玉鲙时。\r\n堪笑高阳病酒徒，幅巾潇洒在东吴。秋期净扫云根瘦，\r\n山信回缄乳管粗。白月半窗抄朮序，清泉一器授芝图。\r\n乞求待得西风起，尽挽烟帆入太湖。\r\n露槿风杉满曲除，高秋无事似云庐。醉多已任家人厌，\r\n病久还甘吏道疏。青桂巾箱时寄药，白纶卧具半抛书。\r\n君卿唇舌非吾事，且向江南问鳆鱼。"
        },
        {
            "title": "奉和鲁望病中秋怀次韵",
            "content": "贫病于君亦太兼，才高应亦被天嫌。因分鹤料家资减，\r\n为置僧餐口数添。静里改诗空凭几，寒中注易不开帘。\r\n清词一一侵真宰，甘取穷愁不用占。"
        },
        {
            "title": "奉和鲁望秋赋有期次韵",
            "content": "十载江湖尽是闲，客儿诗句满人间。郡侯闻誉亲邀得，\r\n乡老知名不放还。应带瓦花经汴水，更携云实出包山。\r\n太微宫里环冈树，无限瑶枝待尔攀。"
        },
        {
            "title": "奉和鲁望早秋吴体次韵",
            "content": "书淫传癖穷欲死，譊譊何必频相仍。日干阴藓厚堪剥，\r\n藤把欹松牢似绳。捣药香侵白袷袖，穿云润破乌纱棱。\r\n安得瑶池饮残酒，半醉骑下垂天鹏。"
        },
        {
            "title": "伤进士严子重诗",
            "content": "十哭都门榜上尘，盖棺终是五湖人。生前有敌唯丹桂，\r\n没后无家只白蘋。箬下斩新醒处月，江南依旧咏来春。\r\n知君精爽应无尽，必在酆都颂帝晨。"
        },
        {
            "title": "友人以人参见惠因以诗谢之",
            "content": "神草延年出道家，是谁披露记三桠。开时的定涵云液，\r\n劚后还应带石花。名士寄来消酒渴，野人煎处撇泉华。\r\n从今汤剂如相续，不用金山焙上茶。"
        },
        {
            "title": "奉和鲁望怀杨台文杨鼎文二秀才",
            "content": "羊昙留我昔经春，各以篇章斗五云。宾草每容闲处见，\r\n击琴多任醉中闻。钓前青翰交加倚，醉后红鱼取次分。\r\n为说风标曾入梦，上仙初著翠霞裙。"
        },
        {
            "title": "奉和鲁望白鸥诗",
            "content": "雪羽褵褷半惹泥，海云深处旧巢迷。池无飞浪争教舞，\r\n洲少轻沙若遣栖。烟外失群惭雁鹜，波中得志羡凫鹥。\r\n主人恩重真难遇，莫为心孤忆旧溪。"
        },
        {
            "title": "吴中言怀寄南海二同年",
            "content": "曲水分飞岁已赊，东南为客各天涯。退公只傍苏劳竹，\r\n移宴多随末利花。铜鼓夜敲溪上月，布帆晴照海边霞。\r\n三年谩被鲈鱼累，不得横经侍绛纱。"
        },
        {
            "title": "伤史拱山人",
            "content": "一缄幽信自襄阳，上报先生去岁亡。山客为医翻贳药，\r\n野僧因吊却焚香。峰头孤冢为云穴，松下灵筵是石床。\r\n宗炳死来君又去，终身不复到柴桑。"
        },
        {
            "title": "寄滑州李副使员外",
            "content": "兵绕临淮数十重，铁衣才子正从公。军前草奏旄头下，\r\n城上封书箭簳中。围合只应闻晓雁，血腥何处避春风。\r\n故人勋重金章贵，犹在江湖积剑功。"
        },
        {
            "title": "醉中偶作呈鲁望",
            "content": "谿云涧鸟本吾侪，刚为浮名事事乖。十里寻山为思役，\r\n五更看月是情差。分将吟咏华双鬓，力以壶觞固百骸。\r\n争得草堂归卧去，共君同作太常斋。"
        },
        {
            "title": "宿报恩寺水阁",
            "content": "寺锁双峰寂不开，幽人中夜独裴回。池文带月铺金簟，\r\n莲朵含风动玉杯。往往竹梢摇翡翠，时时杉子掷莓苔。\r\n可怜此际谁曾见，唯有支公尽看来。"
        },
        {
            "title": "寄题罗浮轩辕先生所居",
            "content": "乱峰四百三十二，欲问征君何处寻。红翠数声瑶室响，\r\n真檀一炷石楼深。山都遣负沽来酒，樵客容看化后金。\r\n从此谒师知不远，求官先有葛洪心。"
        },
        {
            "title": "送李明府之任海南",
            "content": "五羊城在蜃楼边，墨绶垂腰正少年。山静不应闻屈鸟，\r\n草深从使翳贪泉。蟹奴晴上临潮槛，燕婢秋随过海船。\r\n一事与君消远宦，乳蕉花发讼庭前。"
        },
        {
            "title": "夏景冲澹偶然作二首",
            "content": "祗隈蒲褥岸乌纱，味道澄怀景便斜。红印寄泉惭郡守，\r\n青筐与笋愧僧家。茗炉尽日烧松子，书案经时剥瓦花。\r\n园吏暂栖君莫笑，不妨犹更著南华。\r\n一室无喧事事幽，还如贞白在高楼。天台画得千回看，\r\n湖目芳来百度游。无限世机吟处息，几多身计钓前休。\r\n他年谒帝言何事，请赠刘伶作醉侯。"
        },
        {
            "title": "吴中书事寄汉南裴尚书",
            "content": "万家无事锁兰桡，乡味腥多厌紫虈。水似棋文交度郭，\r\n柳如行障俨遮桥。青梅蒂重初迎雨，白鸟群高欲避潮。\r\n唯望旧知怜此意，得为伧鬼也逍遥。"
        },
        {
            "title": "鲁望",
            "content": "角柄孤轮细腻轻，翠篷十载伴君行。撚时解转蟾蜍魄，\r\n抛处能啼络纬声。七里滩波喧一舍，五云溪月静三更。\r\n牛衣鲋足和蓑睡，谁信人间有利名。\r\n一线飘然下碧塘，溪翁无语远相望。蓑衣旧去烟披重，\r\n箬笠新来雨打香。白鸟白莲为梦寐，清风清月是家乡。\r\n明朝有物充君信，木審酒三瓶寄夜航。\r\n尽日悠然舴艋轻，小轮声细雨溟溟。三寻丝带桐江烂，\r\n一寸钩含笠泽腥。用近詹何传钓法，收和范蠡养鱼经。\r\n孤篷半夜无余事，应被严滩聒酒醒。"
        },
        {
            "title": "寄琼州杨舍人",
            "content": "德星芒彩瘴天涯，酒树堪消谪宦嗟。行遇竹王因设奠，\r\n居逢木客又迁家。清斋净溲桄榔面，远信闲封豆蔻花。\r\n清切会须归有日，莫贪句漏足丹砂。"
        },
        {
            "title": "夏景无事因怀章来二上人二首",
            "content": "澹景微阴正送梅，幽人逃暑瘿楠杯。水花移得和鱼子，\r\n山蕨收时带竹胎。啸馆大都偏见月，醉乡终竟不闻雷。\r\n更无一事唯留客，却被高僧怕不来。\r\n佳树盘珊枕草堂，此中随分亦闲忙。平铺风簟寻琴谱，\r\n静扫烟窗著药方。幽鸟见贫留好语，白莲知卧送清香。\r\n从今有计消闲日，更为支公置一床。"
        },
        {
            "title": "鲁望以竹夹",
            "content": "圆于玉柱滑于龙，来自衡阳彩翠中。拂润恐飞清夏雨，\r\n叩虚疑贮碧湘风。大胜书客裁成柬，颇赛谿翁截作筒。\r\n从此角巾因尔戴，俗人相访若为通。"
        },
        {
            "title": "怀华阳润卿博士三首",
            "content": "先生一向事虚皇，天市坛西与世忘。环堵养龟看气诀，\r\n刀圭饵犬试仙方。静探石脑衣裾润，闲炼松脂院落香。\r\n闻道征贤须有诏，不知何日到良常。\r\n冥心唯事白英君，不问人间爵与勋。林下醉眠仙鹿见，\r\n洞中闲话隐芝闻。石床卧苦浑无藓，藤箧开稀恐有云。\r\n料得虚皇新诏样，青琼板上绿为文。\r\n凤骨轻来称瘦容，华阳馆主未成翁。数行玉札存心久，\r\n一掬云浆漱齿空。白石煮多熏屋黑，丹砂埋久染泉红。\r\n他年欲事先生去，十赉须加陆逸冲。"
        },
        {
            "title": "重",
            "content": "雨涤烟锄伛偻赍，绀牙红甲两三畦。药名却笑桐君少，\r\n年纪翻嫌竹祖低。白石静敲蒸朮火，清泉闲洗种花泥。\r\n怪来昨日休持钵，一尺雕胡似掌齐。\r\n香蔓蒙茏覆昔邪，桂烟杉露湿袈裟。石盆换水捞松叶，\r\n竹径穿床避笋芽。藜杖移时挑细药，铜瓶尽日灌幽花。\r\n支公谩道怜神骏，不及今朝种一麻。"
        },
        {
            "title": "夏初访鲁望偶题小斋",
            "content": "半里芳阴到陆家，藜床相劝饭胡麻。林间度宿抛棋局，\r\n壁上经旬挂钓车。野客病时分竹米，邻翁斋日乞藤花。\r\n踟蹰未放闲人去，半岸纱帩待月华。"
        },
        {
            "title": "登初阳楼寄怀北平郎中",
            "content": "危楼新制号初阳，白粉青葌射沼光。避酒几浮轻舴艋，\r\n下棋曾觉睡鸳鸯。投钩列坐围华烛，格簺分朋占靓妆。\r\n莫怪重登频有恨，二年曾侍旧吴王。"
        },
        {
            "title": "奉和鲁望看压新醅（一本此下有次韵二字）",
            "content": "一箦松花细有声，旋将渠碗撇寒清。秦吴只恐篘来近，\r\n刘项真能酿得平。酒德有神多客颂，醉乡无货没人争。\r\n五湖烟水郎山月，合向樽前问底名。"
        },
        {
            "title": "奉和鲁望四月十五日道室书事",
            "content": "望朝斋戒是寻常，静启金根第几章。竹叶饮为甘露色，\r\n莲花鲊作肉芝香。松膏背日凝云磴，丹粉经年染石床。\r\n剩欲与君终此志，顽仙唯恐鬓成霜。"
        },
        {
            "title": "奉和鲁望新夏东郊闲泛（一本此下有见怀次韵",
            "content": "水物轻明淡似秋，多情才子倚兰舟。碧莎裳下携诗草，\r\n黄篾楼中挂酒篘。莲叶蘸波初转棹，鱼儿簇饵未谙钩。\r\n共君莫问当时事，一点沙禽胜五侯。"
        },
        {
            "title": "开元寺佛钵诗",
            "content": "帝青石作绿冰姿，曾得金人手自持。拘律树边斋散后，\r\n提罗花下洗来时。乳麋味断中天觉，麦麨香消大劫知。\r\n从此共君新顶戴，斜风应不等闲吹。"
        },
        {
            "title": "闻开元寺开笋园寄章上人",
            "content": "园锁开声骇鹿群，满林鲜箨水犀文。森森竞泫林梢雨，\r\n木雙木雙争穿石上云。并出亦如鹅管合，各生还似犬牙分。\r\n折烟束露如相遗，何胤明朝不茹荤。"
        },
        {
            "title": "奉和鲁望蔷薇次韵",
            "content": "谁绣连延满户陈，暂应遮得陆郎贫。红芳掩敛将迷蝶，\r\n翠蔓飘飖欲挂人。低拂地时如堕马，高临墙处似窥邻。\r\n只应是董双成戏，剪得神霞寸寸新。"
        },
        {
            "title": "孙发百篇",
            "content": "孙子荆家思有余，元戎曾荐入公车。百篇宫体喧金屋，\r\n一日官衔下玉除。紫府近通斋后梦，赤城新有寄来书。\r\n因逢二老如相问，正滞江南为鱼兔鱼。"
        },
        {
            "title": "奉和鲁望同游北禅院",
            "content": "戚历杉阴入草堂，老僧相见似相忘。吟多几转莲花漏，\r\n坐久重焚柏子香。鱼惯斋时分净食，鸽能闲处傍禅床。\r\n云林满眼空羁滞，欲对弥天却自伤。"
        },
        {
            "title": "奉和鲁望谢惠巨鱼之半",
            "content": "钓公来信自松江，三尺春鱼拨剌霜。腹内旧钩苔染涩，\r\n腮中新饵藻和香。冷鳞中断榆钱破，寒骨平分玉箸光。\r\n何事贶君偏得所，只缘同是越航郎。"
        },
        {
            "title": "临顿宅将",
            "content": "共老林泉忍暂分，此生应不识回文。几枚竹笥送德曜，\r\n一乘柴车迎少君。举案品多缘涧药，承家事少为谿云。\r\n居然自是幽人事，辄莫教他孙寿闻。"
        },
        {
            "title": "以紫石砚寄鲁望兼酬见赠",
            "content": "样如金蹙小能轻，微润将融紫玉英。石墨一研为凤尾，\r\n寒泉半勺是龙睛。骚人白芷伤心暗，狎客红筵夺眼明。\r\n两地有期皆好用，不须空把洗溪声。"
        },
        {
            "title": "以纱巾寄鲁望因而有作",
            "content": "周家新样替三梁。裹发偏宜白面郎。掩敛乍疑裁黑雾，\r\n轻明浑似戴玄霜。今朝定见看花昃，明日应闻漉酒香。\r\n更有一般君未识，虎文巾在绛霄房。"
        },
        {
            "title": "馆娃宫怀古",
            "content": "艳骨已成兰麝土，宫墙依旧压层崖。弩台雨坏逢金镞，\r\n香径泥销露玉钗。砚沼只留溪鸟浴，屟廊空信野花埋。\r\n姑苏麋鹿真闲事，须为当时一怆怀。"
        },
        {
            "title": "偶",
            "content": "醉侣相邀爱早阳，小筵催办不胜忙。冲深柳驻吴娃幰，\r\n倚短花排羯鼓床。金凤欲为莺引去，钿蝉疑被蝶勾将。\r\n如何共是忘形者，不见渔阳掺一场。"
        },
        {
            "title": "病后春思",
            "content": "连钱锦暗麝氛氲，荆思多才咏鄂君。孔雀钿寒窥沼见，\r\n石榴红重堕阶闻。牢愁有度应如月，春梦无心只似云。\r\n应笑病来惭满愿，花笺好作断肠文。"
        },
        {
            "title": "奉酬鲁望见答鱼笺之什",
            "content": "轻如隐起腻如饴，除却鲛工解制稀。欲写恐成河伯诏，\r\n试裁疑是水仙衣。毫端白獭脂犹湿，指下冰蚕子欲飞。\r\n若用莫将闲处去，好题春思赠江妃。"
        },
        {
            "title": "奉和鲁望徐方平后闻赦次韵",
            "content": "金鸡烟外上临轩，紫诰新垂作解恩。涿鹿未销初败血，\r\n新安顿雪已坑魂。空林叶尽蝗来郡，腐骨花生战后村。\r\n未遣蒲车问幽隐，共君应老抱桐孙。"
        },
        {
            "title": "卧病感春寄鲁望",
            "content": "乌皮几上困腾腾，玉柄清羸愧不能。昨夜眠时稀似鹤，\r\n今朝餐数减于僧。药销美禄应夭折，医过芳辰定鬼憎。\r\n任是雨多游未得，也须收在探花朋。"
        },
        {
            "title": "鲁望以躬",
            "content": "杖擿春烟暖向阳，烦君为我致盈筐。深挑乍见牛唇液，\r\n细掐徐闻鼠耳香。紫甲采从泉脉畔，翠牙搜自石根傍。\r\n雕胡饭熟饣是餬软，不是高人不合尝。"
        },
        {
            "title": "鲁望春日多寻野景日休抱疾杜门因有是寄",
            "content": "野侣相逢不待期，半缘幽事半缘诗。乌纱任岸穿筋竹，\r\n白袷从披趁肉芝。数卷蠹书棋处展，几升菰米钓前炊。\r\n病中不用君相忆，折取山樱寄一枝。"
        },
        {
            "title": "奉和鲁望春雨即事次韵",
            "content": "织恨凝愁映鸟飞，半旬飘洒掩韶晖。山容洗得如烟瘦，\r\n地脉流来似乳肥。野客正闲移竹远，幽人多病探花稀。\r\n何年细湿华阳道，两乘巾车相并归。"
        },
        {
            "title": "闻鲁望游颜家林园病中有寄",
            "content": "一夜韶姿著水光，谢家春草满池塘。细挑泉眼寻新脉，\r\n轻把花枝嗅宿香。蝶欲试飞犹护粉，莺初学啭尚羞簧。\r\n分明不得同君赏，尽日倾心羡索郎。"
        },
        {
            "title": "奉酬鲁望惜春见寄",
            "content": "十五日中春日好，可怜沉痼冷如灰。以前虽被愁将去，\r\n向后须教醉领来。梅片尽飘轻粉靥，柳芽初吐烂金醅。\r\n病中无限花番次，为约东风且住开。"
        },
        {
            "title": "夏首病愈因招鲁望",
            "content": "晓入清和尚袷衣，夏阴初合掩双扉。一声拨谷桑柘晚，\r\n数点舂锄烟雨微。贫养山禽能个瘦，病关芳草就中肥。\r\n明朝早起非无事，买得莼丝待陆机。"
        },
        {
            "title": "病中书情寄上崔谏议",
            "content": "十日来来旷奉公，闭门无事忌春风。虫丝度日萦琴荐，\r\n蛀粉经时落酒筒。马足歇从残漏外，鱼须抛在乱书中。\r\n殷勤莫怪求医切，只为山樱欲放红。"
        },
        {
            "title": "早春以橘子寄鲁望",
            "content": "个个和枝叶捧鲜，彩凝犹带洞庭烟。不为韩嫣金丸重，\r\n直是周王玉果圆。剖似日魂初破后，弄如星髓未销前。\r\n知君多病仍中圣，尽送寒苞向枕边。"
        },
        {
            "title": "病中庭际",
            "content": "一夜春光绽绛囊，碧油枝上昼煌煌。风匀只似调红露，\r\n日暖唯忧化赤霜。火齐满枝烧夜月，金津含蕊滴朝阳。\r\n不知桂树知情否，无限同游阻陆郎。"
        },
        {
            "title": "鲁望以花翁之什见招因次韵酬之",
            "content": "九十携锄伛偻翁，小园幽事尽能通。劚烟栽药为身计，\r\n负水浇花是世功。婚嫁定期杉叶紫，盖藏应待桂枝红。\r\n不知家道能多少，只在句芒一夜风。"
        },
        {
            "title": "病中美景颇阻追游因寄鲁望",
            "content": "瘿床闲卧昼迢迢，唯把真如慰寂寥。南国不须收薏苡，\r\n百年终竟是芭蕉。药前美禄应难断，枕上芳辰岂易销。\r\n看取病来多少日，早梅零落玉华焦。"
        },
        {
            "title": "病中有人惠海蟹转寄鲁望",
            "content": "绀甲青筐染菭衣，岛夷初寄北人时。离居定有石帆觉，\r\n失伴唯应海月知。族类分明连琐王吉，形容好个似蟛蜞。\r\n病中无用霜螯处，寄与夫君左手持。"
        },
        {
            "title": "奉和鲁望独夜有怀吴体见寄",
            "content": "病鹤带雾傍独屋，破巢含雪倾孤梧。濯足将加汉光腹，\r\n抵掌欲捋梁武须。隐几清吟谁敢敌，枕琴高卧真堪图。\r\n此时枉欠高散物，楠瘤作樽石作垆。"
        },
        {
            "title": "开元寺客省早景即事",
            "content": "客省萧条柿叶红，楼台如画倚霜空。铜池数滴桂上雨，\r\n金铎一声松杪风。鹤静时来珠像侧，鸽驯多在宝幡中。\r\n如何尘外虚为契，不得支公此会同。"
        },
        {
            "title": "屣步访鲁望不遇",
            "content": "雪晴墟里竹欹斜，蜡屐徐吟到陆家。荒径扫稀堆柏子，\r\n破扉开涩染苔花。壁闲定欲图双桧，厨静空如饭一麻。\r\n拟受太玄今不遇，可怜遗恨似侯芭。"
        },
        {
            "title": "奉和鲁望上元日道室焚修",
            "content": "明真台上下仙官，玄藻初吟万籁寒。飙御有声时杳杳，\r\n宝衣无影自珊珊。蕊书乞见斋心易，玉籍求添拜首难。\r\n端简不知清景暮，灵芜香烬落金坛。"
        },
        {
            "title": "暇日独处寄鲁望",
            "content": "幽慵不觉耗年光，犀柄金徽乱一床。野客共为赊酒计，\r\n家人同作借书忙。园蔬预遣分僧料，廪粟先教算鹤粮。\r\n无限高情好风月，不妨犹得事吾王。"
        },
        {
            "title": "扬州看辛夷花",
            "content": "腊前千朵亚芳丛，细腻偏胜素柰功。螓首不言披晓雪，\r\n麝脐无主任春风。一枝拂地成瑶圃，数树参庭是蕊宫。\r\n应为当时天女服，至今犹未放全红。"
        },
        {
            "title": "行次野梅",
            "content": "茑拂萝捎一树梅，玉妃无侣独裴回。好临王母瑶池发，\r\n合傍萧家粉水开。共月已为迷眼伴，与春先作断肠媒。\r\n不堪便向多情道，万片霜华雨损来。"
        },
        {
            "title": "吴中言情寄鲁望",
            "content": "古来伧父爱吴乡，一上胥台不可忘。爱酒有情如手足，\r\n除诗无计似膏肓。宴时不辍琅书味，斋日难判玉鲙香。\r\n为说松江堪老处，满船烟月湿莎裳。"
        },
        {
            "title": "奉和鲁望早春雪中作吴体见寄",
            "content": "威仰噤死不敢语，琼花云魄清珊珊。溪光冷射触鸀鳿，\r\n柳带冻脆攒栏杆。竹根乍烧玉节快，酒面新泼金膏寒。\r\n全吴缥瓦十万户，惟君与我如袁安。"
        },
        {
            "title": "江南道中怀茅山广文南阳博士三首",
            "content": "寒岚依约认华阳，遥想高人卧草堂。半日始斋青饣迅饭，\r\n移时空印白檀香。鹤雏入夜归云屋，乳管逢春落石床。\r\n谁道夫君无伴侣，不离窗下见羲皇。\r\n住在华阳第八天，望君唯欲结良缘。堂扃洞里千秋燕，\r\n厨盖岩根数斗泉。坛上古松疑度世，观中幽鸟恐成仙。\r\n不知何事迎新岁，乌纳裘中一觉眠。\r\n五色香烟惹内文，石饴初熟酒初醺。将开丹灶那防鹤，\r\n欲算棋图却望云。海气平生当洞见，瀑冰初坼隔山闻。\r\n如何世外无交者，一卧金坛只有君。"
        },
        {
            "title": "奉和鲁望寒夜访寂上人次韵",
            "content": "院寒青霭正沈沈，霜栈干鸣入古林。数叶贝书松火暗，\r\n一声金磬桧烟深。陶潜见社无妨醉，殷浩谭经不废吟。\r\n何事欲攀尘外契，除君皆有利名心。"
        },
        {
            "title": "陈先辈故居",
            "content": "杉桂交阴一里余，逢人浑似洞天居。千株橘树唯沽酒，\r\n十顷莲塘不买鱼。藜杖闲来侵径竹，角巾端坐满楼书。\r\n襄阳无限烟霞地，难觅幽奇似此殊。"
        },
        {
            "title": "登第后寒食杏园有宴",
            "content": "雨洗清明万象鲜，满城车马簇红筵。恩荣虽得陪高会，\r\n科禁惟忧犯列仙。当醉不知开火日，正贫那似看花年。\r\n纵来恐被青娥笑，未纳春风一宴钱。"
        },
        {
            "title": "洛中寒食二首",
            "content": "千门万户掩斜晖，绣幰金衔晚未归。击鞠王孙如锦地，\r\n斗鸡公子似花衣。嵩云静对行台起，洛鸟闲穿上苑飞。\r\n唯有路傍无意者，献书未纳问淮肥。\r\n远近垂杨映钿车，天津桥影压神霞。弄春公子正回首，\r\n趁节行人不到家。洛水万年云母竹，汉陵千载野棠花。\r\n欲知豪贵堪愁处，请看邙山晚照斜。"
        },
        {
            "title": "送令狐补阙归朝",
            "content": "文如日月气如虹，举国重生正始风。且愿仲山居左掖，\r\n只忧徐邈入南宫。朝衣正在天香里，谏草应焚禁漏中。\r\n为说明年今日事，晋廷新拜黑头公。"
        },
        {
            "title": "李处士郊居",
            "content": "石衣如发小溪清，溪上柴门架树成。园里水流浇竹响，\r\n窗中人静下棋声。几多狎鸟皆谙性，无限幽花未得名。\r\n满引红螺诗一首，刘桢失却病心情。"
        },
        {
            "title": "秋晚访李处士所居",
            "content": "门前襄水碧潺潺，静钓归来不掩关。书阁鼠穿厨簏破，\r\n竹园霜后桔槔闲。儿童不许惊幽鸟，药草须教上假山。\r\n莫为爱诗偏念我，访君多得醉中还。"
        },
        {
            "title": "南阳",
            "content": "昆阳王气已萧疏，依旧山河捧帝居。废路塌平残瓦砾，\r\n破坟耕出烂图书。绿莎满县年荒后，白鸟盈溪雨霁初。\r\n二百年来霸王业，可知今日是丘墟。"
        },
        {
            "title": "病孔雀",
            "content": "烟花虽媚思沈冥，犹自抬头护翠翎。\r\n强听紫箫如欲舞，困眠红树似依屏。\r\n因思桂蠹伤肌骨，为忆松鹅损性灵。\r\n尽日春风吹不起，钿毫金缕一星星。"
        },
        {
            "title": "伤卢献秀才",
            "content": "愍征新价欲凌空，一首堪欺左太冲。只为白衣声过重，\r\n且非青汉路难通。贵侯待写过门下，词客偷名入卷中。\r\n手弄桂枝嫌不折，直教身殁负春风。"
        },
        {
            "title": "襄州汉阳王故宅",
            "content": "碑字依稀庙已荒，犹闻耆旧忆贤王。园林一半为他主，\r\n山水虚言是故乡。戟户野蒿生翠瓦，舞楼栖鸽污雕梁。\r\n柱天功业缘何事，不得终身似霍光。"
        },
        {
            "title": "宏词下第感恩献兵部侍郎",
            "content": "分明仙籍列清虚，自是还丹九转疏。画虎已成翻类狗，\r\n登龙才变即为鱼。空惭季布千金诺，但负刘弘一纸书。\r\n犹有报恩方寸在，不知通塞竟何如。"
        },
        {
            "title": "华山李炼师所居",
            "content": "麻姑古貌上仙才，谪向莲峰管玉台。瑞气染衣金液启，\r\n香烟映面紫文开。孤云尽日方离洞，双鹤移时只有苔。\r\n深夜寂寥存想歇，月天时下草堂来。"
        },
        {
            "title": "秋晚自洞庭湖别业寄穆秀才",
            "content": "破村寥落过重阳，独自撄宁葺草房。风撦红蕉仍换叶，\r\n雨淋黄菊不成香。野猿偷栗重窥户，落雁疑人更绕塘。\r\n他日若修耆旧传，为予添取此书堂。"
        },
        {
            "title": "习池晨起",
            "content": "清曙萧森载酒来，凉风相引绕亭台。数声翡翠背人去，\r\n一番芙蓉含日开。茭叶深深埋钓艇，鱼儿漾漾逐流杯。\r\n竹屏风下登山屐，十宿高阳忘却回。"
        },
        {
            "title": "襄阳闲居与友生夜会",
            "content": "习隐悠悠世不知，林园幽事递相期。旧丝再上琴调晚，\r\n坏叶重烧酒暖迟。三径引时寒步月，四邻偷得夜吟诗。\r\n草玄寂淡无人爱，不遇刘歆更语谁。"
        },
        {
            "title": "题潼关兰若",
            "content": "潼津罢警有招提，近百年无战马嘶。壮士不言三尺剑，\r\n谋臣休道一丸泥。昔时驰道洪波上，今日宸居紫气西。\r\n关吏不劳重借问，弃繻生拟入耶溪。"
        },
        {
            "title": "送从弟皮崇归复州",
            "content": "羡尔优游正少年，竟陵烟月似吴天。车螯近岸无妨取，\r\n舴艋随风不费牵。处处路傍千顷稻，家家门外一渠莲。\r\n殷勤莫笑襄阳住，为爱南溪缩项鳊。"
        },
        {
            "title": "襄州春游",
            "content": "信马腾腾触处行，春风相引与诗情。等闲遇事成歌咏，\r\n取次冲筵隐姓名。映柳认人多错误，透花窥鸟最分明。\r\n岑牟单绞何曾著，莫道猖狂似祢衡。"
        },
        {
            "title": "西塞山泊渔家",
            "content": "白纶巾下发如丝，静倚枫根坐钓矶。中妇桑村挑叶去，\r\n小儿沙市买蓑归。雨来莼菜流船滑，春后鲈鱼坠钓肥。\r\n西塞山前终日客，隔波相羡尽依依。"
        },
        {
            "title": "陪江西裴公游襄州延庆寺",
            "content": "丹霄路上歇征轮，胜地偷闲一日身。不署前驱惊野鸟，\r\n唯将后乘载诗人。岩边候吏云遮却，竹下朝衣露滴新。\r\n更向碧山深处问，不妨犹有草茅臣。"
        },
        {
            "title": "谏议以罢",
            "content": "欲下持衡诏，先容解印归。露浓春后泽，霜薄霁来威。\r\n旧化堪治疾，余恩可疗饥。隔花攀去棹，穿柳挽行衣。\r\n佐理能无取，酬知力甚微。空将千感泪，异日拜黄扉。"
        },
        {
            "title": "忆洞庭观步十韵",
            "content": "前时登观步，暑雨正铮摐。上戍看绵蕝，登村度石矼。\r\n崦花时有蔟，溪鸟不成双。远树点黑槊，遥峰露碧幢。\r\n岩根瘦似壳，杉破腹如腔。礻交礻了渔人服，筕篖野店窗。\r\n多携白木锸，爱买紫泉缸。仙犬声音古，遗民意绪厖。\r\n何文堪纬地，底策可经邦。自此将妻子，归山不姓庞。"
        },
        {
            "title": "江南书情二十韵寄秘阁韦校书贻之商洛宋先辈",
            "content": "四载加前字，今来未改衔。君批凤尾诏，我住虎头岩。\r\n季氏唯谋逐，臧仓只拟谗。时讹轻五羖，俗浅重三缄。\r\n瘦去形如鹤，忧来态似獑。才非师赵壹，直欲效陈咸。\r\n孤竹宁收笛，黄琮未作瑊。作羊宁免狠，为兔即须毚。\r\n枕户槐从亚，侵阶草懒芟。壅泉教咽咽，垒石放巉巉。\r\n掣钓随心动，抽书任意杴。茶教弩父摘，酒遣僰童监。\r\n默坐看山困，清斋饮水严。藓生天竺屐，烟外洞庭帆。\r\n病久新乌帽，闲多著白衫。药苞陈雨匼，诗草蠹云函。\r\n遣客呼林狖，辞人寄海螊。室唯搜古器，钱只买秋杉。\r\n寡合无深契，相期有至諴。他年如访问，烟茑暗髟髟。"
        },
        {
            "title": "奉和鲁望秋日遣怀次韵",
            "content": "高蹈为时背，幽怀是事兼。神仙君可致，江海我能淹。\r\n共守庚申夜，同看乙巳占。药囊除紫蠹，丹灶拂红盐。\r\n与物深无竞，于生亦太廉。鸿灾因足警，鱼祸为稀潜。\r\n笔砚秋光洗，衣巾夏藓沾。酒甔香竹院，鱼笼挂茅檐。\r\n琴忘因抛谱，诗存为致签。茶旗经雨展，石笋带云尖。\r\n鹤共心情慢，乌同面色黔。向阳裁白帢，终岁忆貂襜。\r\n取岭为山障，将泉作水帘。溪晴多晚鹭，池废足秋蟾。\r\n破衲虽云补，闲斋未办苫。共君还有役，竟夕得厌厌。"
        },
        {
            "title": "新秋言怀寄鲁望三十韵",
            "content": "新秋入破宅，疏淡若平郊。户牖深如窟，诗书乱似巢。\r\n移床惊蟋蟀，拂匣动蟏蛸。静把泉华掬，闲拈乳管敲。\r\n桧身浑个矮，石面得能幽页。小桂如拳叶，新松似手梢。\r\n鹤鸣转清角，鹘下扑金髇。合药还慵服，为文亦懒抄。\r\n烦心入夜醒，疾首带凉抓。杉叶尖如镞，藤丝韧似鞘。\r\n偾田含紫芋，低蔓隐青匏。老柏浑如疥，阴苔忽似胶。\r\n王余落败堑，胡孟入空庖。度日忘冠带，经时忆酒肴。\r\n有心同木偶，无舌并金铙。兴欲添玄测，狂将换易爻。\r\n达人唯落落，俗士自譊譊。底力将排难，何颜用解嘲。\r\n欲销毁后骨，空转坐来胞。犹豫应难抱，狐疑不易包。\r\n等闲逢毒蠚，容易遇咆哮。时事方千蝎，公途正二崤。\r\n名微甘世弃，性拙任时抛。白日须投分，青云合定交。\r\n仕应同五柳，归莫舍三茅。涧鹿从来去，烟萝任溷殽。\r\n狙公闹后戏，云母病来摷。从此居方丈，终非竞斗筲。\r\n道穷应鬼遣，性拙必天教。无限疏慵事，凭君解一瓟。"
        },
        {
            "title": "虎丘寺殿前有古杉一本形状丑怪图之不尽…三",
            "content": "种日应逢晋，枯来必自隋。鳄狂将立处，螭斗未开时。\r\n卓荦掷枪干，叉牙束戟枝。初惊蟉篆活，复讶獝狂痴。\r\n劲质如尧瘦，贞容学舜黴。势能犭矞士伯，丑可骇山祇。\r\n虎爪拏岩稳，虬身脱浪奇支。槎头秃似刷，枿觜利于锥。\r\n突兀方相胫，鳞皴夏氏胝。根应藏鬼血，柯欲漏龙漦。\r\n拗似神荼怒，呀如猰貐饥。朽痈难可吮，枯瘇不堪治。\r\n一炷玄云拔，三寻黑矛肖奇。狼头孛窣竖，虿尾掘挛垂。\r\n目燥那逢爟，心开岂中铍。任苔为疥癣，从蠹作疮痍。\r\n品格齐辽鹤，年龄等宝龟。将怀宿地力，欲负拔山姿。\r\n未倒防风骨，初僵负贰尸。漆书明古本，铁室抗全师。\r\n碨礧还无极，伶俜又莫持。坚应敌骏骨，文定写虎甘皮.\r\n蟠屈愁凌刹，腾骧恐攫池。抢烟寒嶱山薜，披茑静褵褷。\r\n威仰诚难识，句芒恐不知。好烧胡律看，堪共达多期。\r\n寡色诸芳笑，无声众籁疑。终添八柱位，未要一绳维。\r\n尽日来唯我，当春玩更谁。他年如入用，直构太平基。"
        },
        {
            "title": "鲁望示广文先生吴门二章情格高散可醒俗态…",
            "content": "我见先生道，休思郑广文。鹤翻希作伴，鸥却觅为群。\r\n逸好冠清月，高宜著白云。朝廷未无事，争任醉醺醺。\r\n能谙肉芝样，解讲隐书文。终古神仙窟，穷年麋鹿群。\r\n行厨煮白石，卧具拂青云。应在雷平上，支颐复半醺。"
        },
        {
            "title": "旅舍除夜",
            "content": "永夜谁能守，羁心不放眠。挑灯犹故岁，听角已新年。\r\n出谷空嗟晚，衔杯尚愧先。晚来辞逆旅，雪涕野槐天。"
        },
        {
            "title": "游栖霞寺",
            "content": "不见明居士，空山但寂寥。白莲吟次缺，青霭坐来销。\r\n泉冷无三伏，松枯有六朝。何时石上月，相对论逍遥。"
        },
        {
            "title": "临顿为吴中偏胜之地陆鲁望居之不出郛郭旷若",
            "content": "一方萧洒地，之子独深居。绕屋亲栽竹，堆床手写书。\r\n高风翔砌鸟，暴雨失池鱼。暗识归山计，村边买鹿车。\r\n篱疏从绿槿，檐乱任黄茅。压酒移谿石，煎茶拾野巢。\r\n静窗悬雨笠，闲壁挂烟匏。支遁今无骨，谁为世外交。\r\n茧稀初上簇，醅尽未干床。尽日留蚕母，移时祭麹王。\r\n趁泉浇竹急，候雨种莲忙。更葺园中景，应为顾辟疆。\r\n静僻无人到，幽深每自知。鹤来添口数，琴到益家资。\r\n坏堑生鱼沫，颓檐落燕儿。空将绿蕉叶，来往寄闲诗。\r\n夏过无担石，日高开板扉。僧虽与筒簟，人不典蕉衣。\r\n鹤静共眠觉，鹭驯同钓归。生公石上月，何夕约谭微。\r\n经岁岸乌纱，读书三十车。水痕侵病竹，蛛网上衰花。\r\n诗任传渔客，衣从递酒家。知君秋晚事，白帻刈胡麻。\r\n寂历秋怀动，萧条夏思残。久贫空酒库，多病束鱼竿。\r\n玄想凝鹤扇，清斋拂鹿冠。梦魂无俗事，夜夜到金坛。\r\n闭门无一事，安稳卧凉天。砌下翘饥鹤，庭阴落病蝉。\r\n倚杉闲把易，烧朮静论玄。赖有包山客，时时寄紫泉。\r\n病起扶灵寿，翛然强到门。与杉除败叶，为石整危根。\r\n薜蔓任遮壁，莲茎卧枕盆。明朝有忙事，召客斫桐孙。\r\n缓颊称无利，低眉号不能。世情都太薄，俗意就中憎。\r\n云态不知骤，鹤情非会徵。画臣谁奉诏，来此写姜肱。"
        },
        {
            "title": "过云居院玄福上人旧居",
            "content": "重到云居独悄然，隔窗窥影尚疑禅。不逢野老来听法，\r\n犹见邻僧为引泉。龛上已生新石耳，壁间空带旧茶烟。\r\n南宗弟子时时到，泣把山花奠几筵。"
        },
        {
            "title": "秋晚留题鲁望郊居二首",
            "content": "竹树冷濩落，入门神已清。寒蛩傍枕响，秋菜上墙生。\r\n黄犬病仍吠，白驴饥不鸣。唯将一杯酒，尽日慰刘桢。\r\n冷卧空斋内，余酲夕未消。秋花如有恨，寒蝶似无憀。\r\n檐上落斗雀，篱根生晚潮。若轮羁旅事，犹自胜皋桥。"
        },
        {
            "title": "又寄次前韵",
            "content": "病根冬养得，春到一时生。眼暗怜晨惨，心寒怯夜清。\r\n妻仍嫌酒癖，医只禁诗情。应被高人笑，忧身不似名。"
        },
        {
            "title": "早春病中书事寄鲁望",
            "content": "眼晕见云母，耳虚闻海涛。惜春狂似蝶，养病躁于猱。\r\n案静方书古，堂空药气高。可怜真宰意，偏解困吾曹。"
        },
        {
            "title": "五贶诗·诃陵樽",
            "content": "一片鲎鱼壳，其中生翠波。买须能紫贝，用合对红螺。\r\n尽泻判狂药，禁敲任浩歌。明朝与君后，争那玉山何。"
        },
        {
            "title": "五贶诗·乌龙养和",
            "content": "寿木拳数尺，天生形状幽。把疑伤虺节，用恐破蛇瘤。\r\n置合月观内，买须云肆头。料君携去处，烟雨太湖舟。"
        },
        {
            "title": "五贶诗·太湖砚",
            "content": "求于花石间，怪状乃天然。中莹五寸剑，外差千叠莲。\r\n月融还似洗，云湿便堪研。寄与先生后，应添内外篇。"
        },
        {
            "title": "五贶诗·华顶杖",
            "content": "金庭仙树枝，道客自携持。探洞求丹粟，挑云觅白芝。\r\n量泉将濯足，阑鹤把支颐。以此将为赠，惟君尽得知。"
        },
        {
            "title": "奉和鲁望四明山九题·青棂子",
            "content": "山风熟异果，应是供真仙。味似云腴美，形如玉脑圆。\r\n衔来多野鹤，落处半灵泉。必共玄都奈，花开不记年。"
        },
        {
            "title": "奉和鲁望四明山九题·潺湲洞",
            "content": "阴宫何处渊，到此洞潺湲。敲碎一轮月，熔销半段天。\r\n响高吹谷动，势急喷云旋。料得深秋夜，临流尽古仙。"
        },
        {
            "title": "奉和鲁望四明山九题·鹿亭",
            "content": "鹿群多此住，因构白云楣。待侣傍花久，引麛穿竹迟。\r\n经时掊玉涧，尽日嗅金芝。为在石窗下，成仙自不知。"
        },
        {
            "title": "奉和鲁望四明山九题·云北",
            "content": "云北昼冥冥，空疑背寿星。犬能谙药气，人解写芝形。\r\n野歇遇松盖，醉书逢石屏。焚香住此地，应得入金庭。"
        },
        {
            "title": "奉和鲁望四明山九题·鞠侯",
            "content": "堪羡鞠侯国，碧岩千万重。烟萝为印绶，云壑是堤封。\r\n泉遣狙公护，果教犭军子供。尔徒如不死，应得蹑玄踪。"
        },
        {
            "title": "奉和鲁望四明山九题·云南",
            "content": "云南背一川，无雁到峰前。墟里生红药，人家发白泉。\r\n儿童皆似古，婚嫁尽如仙。共作真官户，无由税石田。"
        },
        {
            "title": "奉和鲁望四明山九题·石窗",
            "content": "窗开自真宰，四达见苍涯。苔染浑成绮，云漫便当纱。\r\n棂中空吐月，扉际不扃霞。未会通何处，应怜玉女家。"
        },
        {
            "title": "茶中杂咏·煮茶",
            "content": "香泉一合乳，煎作连珠沸。时看蟹目溅，乍见鱼鳞起。\r\n声疑松带雨，饽恐生烟翠。尚把沥中山，必无千日醉。"
        },
        {
            "title": "茶中杂咏·茶瓯",
            "content": "邢客与越人，皆能造兹器。圆似月魂堕，轻如云魄起。\r\n枣花势旋眼，蘋沫香沾齿。松下时一看，支公亦如此。"
        },
        {
            "title": "茶中杂咏·茶鼎",
            "content": "龙舒有良匠，铸此佳样成。立作菌蠢势，煎为潺湲声。\r\n草堂暮云阴，松窗残雪明。此时勺复茗，野语知逾清。"
        },
        {
            "title": "茶中杂咏·茶焙",
            "content": "凿彼碧岩下，恰应深二尺。泥易带云根，烧难碍石脉。\r\n初能燥金饼，渐见干琼液。九里共杉林，相望在山侧。"
        },
        {
            "title": "茶中杂咏·茶灶",
            "content": "南山茶事动，灶起岩根傍。水煮石发气，薪然杉脂香。\r\n青琼蒸后凝，绿髓炊来光。如何重辛苦，一一输膏粱。"
        },
        {
            "title": "石榴歌",
            "content": "蝉噪秋枝槐叶黄，石榴香老愁寒霜。流霞包染紫鹦粟，\r\n黄蜡纸裹红瓠房。玉刻冰壶含露湿，斓斑似带湘娥泣。\r\n萧娘初嫁嗜甘酸，嚼破水精千万粒。"
        },
        {
            "title": "茶中杂咏·茶舍",
            "content": "阳崖枕白屋，几口嬉嬉活。棚上汲红泉，焙前蒸紫蕨。\r\n乃翁研茗后，中妇拍茶歇。相向掩柴扉，清香满山月。"
        },
        {
            "title": "五贶诗·五泻舟",
            "content": "何事有青钱，因人买钓船。阔容兼饵坐，深许共蓑眠。\r\n短好随朱鹭，轻堪倚白莲。自知无用处，却寄五湖仙。"
        },
        {
            "title": "初冬章上人院",
            "content": "寒到无妨睡，僧吟不废禅。尚关经病鹤，犹滤欲枯泉。\r\n静案贝多纸，闲炉波律烟。清谭两三句，相向自翛然。"
        },
        {
            "title": "茶中杂咏·茶笋",
            "content": "褎然三五寸，生必依岩洞。寒恐结红铅，暖疑销紫汞。\r\n圆如玉轴光，脆似琼英冻。每为遇之疏，南山挂幽梦。"
        },
        {
            "title": "茶中杂咏·茶人",
            "content": "生于顾渚山，老在漫石坞。语气为茶荈，衣香是烟雾。\r\n庭从木颖子遮，果任獳师虏。日晚相笑归，腰间佩轻篓。"
        },
        {
            "title": "茶中杂咏·茶坞",
            "content": "闲寻尧氏山，遂入深深坞。种荈已成园，栽葭宁记亩。\r\n石洼泉似掬，岩罅云如缕。好是夏初时，白花满烟雨。"
        },
        {
            "title": "奉和添酒中六咏·酒杯",
            "content": "昔有嵇氏子，龙章而凤姿。手挥五弦罢，聊复一樽持。\r\n但取性淡泊，不知味醇醨。兹器不复见，家家唯玉卮。"
        },
        {
            "title": "奉和添酒中六咏·酒船",
            "content": "剡桂复刳兰，陶陶任行乐。但知涵泳好，不计风涛恶。\r\n尝行麹封内，稍系糟丘泊。东海如可倾，乘之就斟酌。"
        },
        {
            "title": "奉和添酒中六咏·酒池",
            "content": "八齐竞奔注，不知深几丈。竹叶岛纡徐，凫花波荡漾。\r\n醺应烂地轴，浸可柔天壤。以此献吾君，愿铭于几杖。"
        },
        {
            "title": "酒中十咏·酒乡",
            "content": "何人置此乡，杳在天皇外。有事忘哀乐，有时忘显晦。\r\n如寻罔象归，似与希夷会。从此共君游，无烦用冠带。"
        },
        {
            "title": "茶中杂咏·茶籝",
            "content": "筤篣晓携去，蓦个山桑坞。开时送紫茗，负处沾清露。\r\n歇把傍云泉，归将挂烟树。满此是生涯，黄金何足数。"
        },
        {
            "title": "奉和鲁望四明山九题·过云",
            "content": "粉洞二十里，当中幽客行。片时迷鹿迹，寸步隔人声。\r\n以杖探虚翠，将襟惹薄明。经时未过得，恐是入层城。"
        },
        {
            "title": "酒中十咏·酒樽",
            "content": "牺樽一何古，我抱期幽客。少恐消醍醐，满拟烘琥珀。\r\n猿窥曾扑泻，鸟蹋经欹仄。度度醒来看，皆如死生隔。"
        },
        {
            "title": "酒中十咏·酒旗",
            "content": "青帜阔数尺，悬于往来道。多为风所飏，时见酒名号。\r\n拂拂野桥幽，翻翻江市好。双眸复何事，终竟望君老。"
        },
        {
            "title": "酒中十咏·酒楼",
            "content": "钩楯跨通衢，喧闹当九市。金罍潋滟后，玉斝纷纶起。\r\n舞蝶傍应酣，啼莺闻亦醉。野客莫登临，相雠多失意。"
        },
        {
            "title": "酒中十咏·酒城",
            "content": "万仞峻为城，沈酣浸其俗。香侵井干过，味染濠波渌。\r\n朝倾逾百榼，暮压几千斛。吾将隶此中，但为阍者足。"
        },
        {
            "title": "酒中十咏·酒垆",
            "content": "红垆高几尺，颇称幽人意。火作缥醪香，灰为冬醷气。\r\n有枪尽龙头，有主皆犊鼻。倘得作杜根，佣保何足愧。"
        },
        {
            "title": "奉和添酒中六咏·酒枪",
            "content": "象鼎格仍高，其中不烹饪。唯将煮浊醪，用以资酣饮。\r\n偏宜旋樵火，稍近余酲枕。若得伴琴书，吾将著闲品。"
        },
        {
            "title": "酒中十咏·酒床",
            "content": "糟床带松节，酒腻肥如羜。滴滴连有声，空疑杜康语。\r\n开眉既压后，染指偷尝处。自此得公田，不过浑种黍。"
        },
        {
            "title": "酒中十咏·酒篘",
            "content": "翠篾初织来，或如古鱼器。新从山下买，静向甔中试。\r\n轻可网金醅，疏能容玉蚁。自此好成功，无贻我罍耻。"
        },
        {
            "title": "酒中十咏·酒泉",
            "content": "羲皇有玄酒，滋味何太薄。玉液是浇漓，金沙乃糟粕。\r\n春从野鸟沽，昼仍闲猿酌。我愿葬兹泉，醉魂似凫跃。"
        },
        {
            "title": "酒中十咏·酒星",
            "content": "谁遣酒旗耀，天文列其位。彩微尝似酣，芒弱偏如醉。\r\n唯忧犯帝座，只恐骑天驷。若遇卷舌星，谗君应堕地。"
        },
        {
            "title": "奉和添酒中六咏·酒瓮",
            "content": "坚净不苦窳，陶于醉封疆。临溪刷旧痕，隔屋闻新香。\r\n移来近麹室，倒处临糟床。所嗟无比邻，余亦能偷尝。"
        },
        {
            "title": "奉和鲁望樵人十咏·樵歌",
            "content": "此曲太古音，由来无管奏。多云采樵乐，或说林泉候。\r\n一唱凝闲云，再谣悲顾兽。若遇采诗人，无辞收鄙陋。"
        },
        {
            "title": "奉和鲁望樵人十咏·樵火",
            "content": "山客地炉里，然薪如阳辉。松膏作滫瀡，杉子为珠玑。\r\n响误击刺闹，焰疑彗孛飞。傍边暖白酒，不觉瀑冰垂。"
        },
        {
            "title": "奉和鲁望樵人十咏·樵风",
            "content": "野船渡樵客，来往平波中。纵横清飙吹，旦暮归期同。\r\n蘋光惹衣白，莲影涵薪红。吾当请封尔，直作镜湖公。"
        },
        {
            "title": "奉和鲁望樵人十咏·樵斧",
            "content": "腰间插大柯，直入深谿里。空林伐一声，幽鸟相呼起。\r\n倒树去李父，倾巢啼木魅。不知仗钺者，除害谁如此？"
        },
        {
            "title": "奉和鲁望樵人十咏·樵径",
            "content": "蒙茏中一径，绕在千峰里。歇处遇松根，危中值石齿。\r\n花穿枲衣落，云拂芒鞋起。自古行此途，不闻颠与坠。"
        },
        {
            "title": "奉和鲁望樵人十咏·樵担",
            "content": "不敢量樵重，唯知益薪束。轧轧下山时，弯弯向身曲。\r\n清泉洗得洁，翠霭侵来绿。看取荷戈人，谁能似吾属？"
        },
        {
            "title": "奉和鲁望樵人十咏·樵子",
            "content": "相约晚樵去，跳踉上山路。将花饵鹿麛，以果投猿父。\r\n束薪白云湿，负担春日暮。何不寿童乌，果为玄所误。"
        },
        {
            "title": "奉和鲁望四明山九题·樊榭",
            "content": "主人成列仙，故榭独依然。石洞哄人笑，松声惊鹿眠。\r\n井香为大药，鹤语是灵篇。欲买重栖隐，云峰不售钱。"
        },
        {
            "title": "奉和添酒中六咏·酒龙",
            "content": "铜为蚴蟉鳞，铸作鱙缪角。吐处百里雷，泻时千丈壑。\r\n初疑潜苑囿，忽似拏寥廓。遂使铜雀台，香消野花落。"
        },
        {
            "title": "添鱼具诗·背篷",
            "content": "侬家背篷样，似个大龟甲。雨中跼蹐时，一向听霎霎。\r\n甘从鱼不见，亦任鸥相狎。深拥竟无言，空成睡齁鼻合。"
        },
        {
            "title": "添鱼具诗·蓑衣",
            "content": "一领蓑正新，著来沙坞中。隔溪遥望见，疑是绿毛翁。\r\n襟色裛艓霭，袖香褵褷风。前头不施衮，何以为三公？"
        },
        {
            "title": "添鱼具诗·钓矶",
            "content": "盘滩一片石，置我山居足。洼处著筣笓，窍中维舟日舟宿。\r\n多逢沙鸟污，爱彼潭云触。狂奴卧此多，所以蹋帝腹。"
        },
        {
            "title": "添鱼具诗·鱼庵",
            "content": "庵中只方丈，恰称幽人住。枕上悉渔经，门前空钓具。\r\n束竿时倚壁，晒网还侵户。上泂有杨颙，须留往来路。"
        },
        {
            "title": "奉和鲁望樵人十咏·樵叟",
            "content": "不曾照青镜，岂解伤华发。至老未息肩，至今无病骨。\r\n家风是林岭，世禄为薇蕨。所以两大夫，天年自为伐。"
        },
        {
            "title": "奉和鲁望渔具十五咏·笭箵",
            "content": "朝空笭箵去，暮实笭箵归。归来倒却鱼，挂在幽窗扉。\r\n但闻虾蚬气，欲生蘋藻衣。十年佩此处，烟雨苦霏霏。"
        },
        {
            "title": "添鱼具诗·箬笠",
            "content": "圆似写月魂，轻如织烟翠。涔涔向上雨，不乱窥鱼思。\r\n携来沙日微，挂处江风起。纵带二梁冠，终身不忘尔。"
        },
        {
            "title": "奉和鲁望渔具十五咏·舴艋",
            "content": "阔处只三尺，翛然足吾事。低篷挂钓车，枯蚌盛鱼饵。\r\n只好携桡坐，唯堪盖蓑睡。若遣遂平生，艅艎不如是。"
        },
        {
            "title": "奉和鲁望樵人十咏·樵家",
            "content": "空山最深处，太古两三家。云萝共夙世，猿鸟同生涯。\r\n衣服濯春泉，盘餐烹野花。居兹老复老，不解叹年华。"
        },
        {
            "title": "奉和鲁望渔具十五咏·沪",
            "content": "波中植甚固，磔磔如虾须。涛头倏尔过，数顷跳鯆鱼孚。\r\n不是细罗密，自为朝夕驱。空怜指鱼命，遣出海边租。"
        },
        {
            "title": "奉和鲁望渔具十五咏·鸣桹",
            "content": "尽日平湖上，鸣桹仍动桨。丁丁入波心，澄澈和清响。\r\n鹭听独寂寞，鱼惊昧来往。尽水无所逃，川中有钩党。"
        },
        {
            "title": "奉和鲁望渔具十五咏·禾参",
            "content": "伐彼槎蘖枝，放于冰雪浦。游鱼趁暖处，忽尔来相聚。\r\n徒为栖托心，不问庇庥主。一旦悬鼎镬，祸机真自取。"
        },
        {
            "title": "奉和鲁望渔具十五咏·叉鱼",
            "content": "列炬春溪口，平潭如不流。照见游泳鱼，一一如清昼。\r\n中目碎琼碧，毁鳞殷组绣。乐此何太荒，居然愧川后。"
        },
        {
            "title": "奉和鲁望渔具十五咏·渔梁",
            "content": "波际插翠筠，离离似清籞。游鳞到溪口，入此无逃所。\r\n斜临杨柳津，静下鸬鹚侣。编此欲何之，终焉富春渚。"
        },
        {
            "title": "奉和鲁望渔具十五咏·钓车",
            "content": "得乐湖海志，不厌华輈小。月中抛一声，惊起滩上鸟。\r\n心将潭底测，手把波文袅。何处觅奔车，平波今渺渺。"
        },
        {
            "title": "奉和鲁望渔具十五咏·钓筒",
            "content": "笼籦截数尺，标置能幽绝。从浮笠泽烟，任卧桐江月。\r\n丝随碧波漫，饵逐清滩发。好是趁筒时，秋声正清越。"
        },
        {
            "title": "奉和鲁望渔具十五咏·罱",
            "content": "烟雨晚来好，东塘下罱去。网小正星□，舟轻欲腾翥。\r\n谁知荇深后，恰值鱼多处。浦口更有人，停桡一延伫。"
        },
        {
            "title": "奉和鲁望渔具十五咏·罩",
            "content": "芒鞋下葑中，步步沈轻罩。既为菱浪飐，亦为莲泥胶。\r\n人立独无声，鱼烦似相抄。满手搦霜鳞，思归举轻棹。"
        },
        {
            "title": "奉和鲁望渔具十五咏·网",
            "content": "晚挂溪上网，映空如雾縠。闲来发其机，旋旋沈平绿。\r\n下处若烟雨，牵时似崖谷。必若遇鲲鲕，从教通一目。"
        },
        {
            "title": "太湖诗·石板（在石公山前）",
            "content": "翠石数百步，如板漂不流。空疑水妃意，浮出青玉洲。\r\n中若莹龙剑，外唯叠蛇矛。狂波忽然死，浩气清且浮。\r\n似将翠黛色，抹破太湖秋。安得三五夕，携酒棹扁舟。\r\n召取月夫人，啸歌于上头。又恐霄景阔，虚皇拜仙侯。\r\n欲建九锡碑，当立十二楼。琼文忽然下，石板谁能留？\r\n此事少知者，唯应波上鸥。"
        },
        {
            "title": "太湖诗·崦里（傍龟山下有良田二十顷）",
            "content": "崦里何幽奇，膏腴二十顷。风吹稻花香，直过龟山顶。\r\n青苗细腻卧，白羽悠溶静。塍畔起鸊鹈，田中通舴艋。\r\n几家傍潭洞，孤戍当林岭。罢钓时煮菱，停缲或焙茗。\r\n峭然八十翁，生计于此永。苦力供征赋，怡颜过朝暝。\r\n洞庭取异事，包山极幽景。念尔饱得知，亦是遗民幸。"
        },
        {
            "title": "太湖诗·太湖石（在鼋头山）",
            "content": "兹山有石岸，抵浪如受屠。雪阵千万战，藓岩高下刳。\r\n乃是天诡怪，信非人功夫。白丁一云取，难甚网珊瑚。\r\n厥状复若何，鬼工不可图。或拳若虺蜴，或蹲如虎貙。\r\n连络若钩锁，重叠如萼跗。或若巨人骼，或如太帝符。\r\n胮肛筼筜笋，格磔琅玕株。断处露海眼，移来和沙须。\r\n求之烦耄倪，载之劳舳舻。通侯一以眄，贵却骊龙珠。\r\n厚赐以賝赆，远去穷京都。五侯土山下，要尔添岩龉。\r\n赏玩若称意，爵禄行斯须。苟有王佐士，崛起于太湖。\r\n试问欲西笑，得如兹石无。"
        },
        {
            "title": "太湖诗·包山祠",
            "content": "白云最深处，像设盈岩堂。村祭足茗粣，水奠多桃浆。\r\n箘竿突古砌，薜荔绷颓墙。炉灰寂不然，风送杉桂香。\r\n积雨晦州里，流波漂稻粱。恭惟大司谏，悯此如发狂。\r\n命予传明祷，祗事实不遑。一奠若肸蚃，再祝如激扬。\r\n出庙未半日，隔云逢澹光。山雙山雙雨点少，渐收羽林枪。\r\n忽然山家犬，起吠白日傍。公心与神志，相向如玄黄。\r\n我愿作一疏，奏之于穹苍。留神千万祀，永福吴封疆。"
        },
        {
            "title": "太湖诗·销夏湾",
            "content": "太湖有曲处，其门为两崖。当中数十顷，别如一天池。\r\n号为销夏湾，此名无所私。赤日莫斜照，清风多遥吹。\r\n沙屿扫粉墨，松竹调埙篪。山果红靺鞨，水苔青髤髵。\r\n木阴厚若瓦，岩磴滑如饴。我来此游息，夏景方赫曦。\r\n一坐盘石上，肃肃寒生肌。小艖或可泛，短策或可支。\r\n行惊翠羽起，坐见白莲披。敛袖弄轻浪，解巾敌凉飔。\r\n但有水云见，更余沙禽知。京洛往来客，暍死缘奔驰。\r\n此中便可老，焉用名利为。"
        },
        {
            "title": "奉和鲁望渔具十五咏·药鱼",
            "content": "吾无竭泽心，何用药鱼药。见说放溪上，点点波光恶。\r\n食时竞夷犹，死者争纷泊。何必重伤鱼，毒泾犹可作。"
        },
        {
            "title": "奉和鲁望渔具十五咏·射鱼",
            "content": "注矢寂不动，澄潭晴转烘。下窥见鱼乐，怳若翔在空。\r\n惊羽决凝碧，伤鳞浮殷红。堪将指杯术，授与太湖公。"
        },
        {
            "title": "太湖诗·上真观",
            "content": "径盘在山肋，缭绕穷云端。摘菌杖头紫，缘崖屐齿刓。\r\n半日到上真，洞宫知造难。双户启真景，斋心方可观。\r\n天钧鸣响亮，天禄行蹒跚。琪树夹一径，万条青琅玕。\r\n两松峙庭际，怪状吁可叹。大螾腾共结，修蛇飞相盘。\r\n皮肤坼甲胄，枝节擒貙犴。罅处似天裂，朽中如井眢。\r\n褵褷风声癣，跁跒地方痑。根上露钳釱，空中狂波澜。\r\n合时若莽苍，辟处如轘辕。俨对无霸阵，静问严陵滩。\r\n灵飞一以护，山都焉敢干？两廊洁寂历，中殿高巑岏。\r\n静架九色节，闲悬十绝幡。微风时一吹，百宝清阑珊。\r\n昔有叶道士，位当升灵官。欲笺紫微志，唯食虹影丹。\r\n既逐隐龙去，道风由此残。犹闻绛目草，往往生空坛。\r\n羽客两三人，石上谭泥丸。谓我或龙胄，粲然与之欢。\r\n衣巾紫华冷，食次白芝寒。自觉有真气，恐随风力抟。\r\n明朝若更住，必拟隳儒冠。"
        },
        {
            "title": "太湖诗·孤园寺（梁散骑常侍吴猛宅）",
            "content": "艇子小且兀，缘湖荡白芷。萦纡泊一碕，宛到孤园寺。\r\n萝岛凝清阴，松门湛虚翠。寒泉飞碧螭，古木斗苍兕。\r\n钟梵在水魄，楼台入云肆。岩边足鸣\r\n钱虫，树杪多飞鸓。\r\n香莎满院落，风泛金靃靡。静鹤啄柏蠹，闲猱弄揾虫奇。\r\n小殿熏陆香，古经贝多纸。老僧方瞑坐，见客还强起。\r\n指兹正险绝，何以来到此。先言洞壑数，次话真如理。\r\n磬韵醒闲心，茶香凝皓齿。巾之劫贝布，馔以栴檀饵。\r\n数刻得清净，终身欲依止。可怜陶侍读，身列丹台位。\r\n雅号曰胜力，亦闻师佛氏。今日到孤园，何妨称弟子。"
        },
        {
            "title": "太湖诗·投龙潭（在龟山）",
            "content": "龟山下最深，恶气何洋溢？涎水瀑龙巢，腥风卷蛟室。\r\n晓来林岑静，狞色如怒日。气涌扑炱煤，波澄扫纯漆。\r\n下有水君府，贝阙光比栉。左右列介臣，纵横守鳞卒。\r\n月中珠母见，烟际枫人出。生犀不敢烧，水怪恐摧捽。\r\n时有慕道者，作彼投龙术。端严持碧简，斋戒挥紫笔。\r\n兼以金蜿蜒，投之光焌律。琴高坐赤鲤，何许纵仙逸。\r\n我愿与之游，兹焉托灵质。"
        },
        {
            "title": "太湖诗·明月湾",
            "content": "晓景澹无际，孤舟恣回环。试问最幽处，号为明月湾。\r\n半岩翡翠巢，望见不可攀。柳弱下丝网，藤深垂花鬘。\r\n松瘿忽似狖，石文或如虥。钓坛两三处，苔老腥斒斑。\r\n沙雨几处霁，水禽相向闲。野人波涛上，白屋幽深间。\r\n晓培橘栽去，暮作鱼梁还。清泉出石砌，好树临柴关。\r\n对此老且死，不知忧与患。好境无处住，好处无境删。\r\n赧然不自适，脉脉当湖山。"
        },
        {
            "title": "太湖诗·桃花坞",
            "content": "夤缘度南岭，尽日穿林樾。穷深到兹坞，逸兴转超忽。\r\n坞名虽然在，不见桃花发。恐是武陵溪，自闭仙日月。\r\n倚峰小精舍，当岭残耕垡。将洞任回环，把云恣披拂。\r\n闲禽啼叫窕，险狖眠硉矹。微风吹重岚，碧埃轻勃勃。\r\n清阴减鹤睡，秀色治人渴。敲竹斗铮摐，弄泉争咽嗢。\r\n空斋蒸柏叶，野饭调石发。空羡坞中人，终身无履袜。"
        },
        {
            "title": "奉和鲁望渔具十五咏·种鱼",
            "content": "移土湖岸边，一半和鱼子。池中得春雨，点点活如蚁。\r\n一月便翠鳞，终年必赪尾。借问两绶人，谁知种鱼利。"
        },
        {
            "title": "太湖诗·缥缈峰",
            "content": "头戴华阳帽，手拄大夏筇。清晨陪道侣，来上缥缈峰。\r\n带露嗅药蔓，和云寻鹿踪。时惊鼠回鼠令鼠，飞上千丈松。\r\n翠壁内有室，叩之虚石宫\r\n隆石。古穴下彻海，视之寒鸿濛。\r\n遇歇有佳思，缘危无倦容。须臾到绝顶，似鸟穿樊笼。\r\n恐足蹈海日，疑身凌天风。众岫点巨浸，四方接圆穹。\r\n似将青螺髻，撒在明月中。片白作越分，孤岚为吴宫。\r\n一阵叆叇气，隐隐生湖东。激雷与波起，狂电将日红。\r\n礊礊雨点大，金髇轰下空。暴光隔云闪，仿佛亘天龙。\r\n连拳百丈尾，下拔湖之洪。捽为一雪山，欲与昭回通。\r\n移时却扌窟下，细碎衡与嵩。神物谅不测，绝景尤难穷。\r\n杖策下返照，渐闻仙观钟。烟波濆肌骨，云壑阗心胸。\r\n竟死爱未足，当生且欢逢。不然把天爵，自拜太湖公。"
        },
        {
            "title": "太湖诗·以毛公泉一瓶献上谏议因寄",
            "content": "刘根昔成道，兹坞四百年。毿毿被其体，号为绿毛仙。\r\n因思清泠汲，凿彼岝峉巅。五色既炼矣，一勺方铿然。\r\n既用文武火，俄穷雌雄篇。赤盐扑红雾，白华飞素烟。\r\n服之生羽翼，倏尔冲玄天。真隐尚有迹，厥祀将近千。\r\n我来讨灵胜，到此期终焉。滴苦破窦净，藓深余甃圆。\r\n澄如玉髓洁，泛若金精鲜。颜色半带乳，气味全和铅。\r\n饮之融痞蹇，濯之伸拘挛。有时玩者触，倏忽风雷颠。\r\n素绠丝不短，越罂腹甚便。汲时月液动，担处玉浆旋。\r\n敢献大司谏，置之铃阁前。清如介洁性，涤比扫荡权。\r\n炙背野人兴，亦思侯伯怜。也知饮冰苦，愿受一瓶泉。"
        },
        {
            "title": "奉和鲁望樵人十咏·樵谿",
            "content": "何时有此谿，应便生幽木。橡实养山禽，藤花蒙涧鹿。\r\n不止产蒸薪，愿当歌棫朴。君知天意无，以此安吾族。"
        },
        {
            "title": "太湖诗·三宿神景宫",
            "content": "古观岑且寂，幽人情自怡。一来包山下，三宿湖之湄。\r\n况此深夏夕，不逢清月姿。玉泉浣衣后，金殿添香时。\r\n客省高且敞，客床蟠复奇。石枕冷入脑，笋席寒侵肌。\r\n气清寐不著，起坐临阶墀。松阴忽微照，独见萤火芝。\r\n素鹤警微露，白莲明暗池。窗棂带乳藓，壁缝含云蕤。\r\n闻磬走魍魉，见烛奔羁雌。沆瀣欲滴沥，芭蕉未离披。\r\n五更山蝉响，醒发如吹篪。杉风忽然起，飘破步虚词。\r\n道客巾屦样，上清朝礼仪。明发作此事，岂复甘趋驰。"
        },
        {
            "title": "太湖诗·游毛公坛",
            "content": "却上南山路，松行俨如庑。松根碍幽径，孱颜不能斧。\r\n摆履跨乱云，侧巾蹲怪树。三休且半日，始到毛公坞。\r\n两水合一涧，潈崖却为浦。相敌百千戟，共攂十万鼓。\r\n喷散日月精，射破神仙府。唯愁绝地脉，又恐折天柱。\r\n一窥耳目眩，再听云发竖。次到炼丹井，井干翳宿莽。\r\n下有蕊刚丹，勺之百疾愈。凝于白獭髓，湛似桐马乳。\r\n黄露醒齿牙，碧黏甘肺腑。桧异松复怪，枯疏互撑拄。\r\n乾蛟一百丈，髐然半天舞。下有毛公坛，坛方不盈亩。\r\n当时云龙篆，一片苔藓古。时时仙禽来，忽忽祥烟聚。\r\n我爱周息元，忽起应明主。三谏却归来，回头唾圭组。\r\n伊余何不幸，斯人不复睹。如何大开口，与世争枯腐。\r\n将山待夸娥，以肉投猰貐。欻坐侵桂阴，不知巳与午。\r\n兹地足灵境，他年终结宇。敢道万石君，轻于一丝缕。"
        },
        {
            "title": "太湖诗·雨中游包山精舍",
            "content": "松门亘五里，彩碧高下绚。幽人共跻攀，胜事颇清便。\r\n翣翣林上雨，隐隐湖中电。薜带轻束腰，荷笠低遮面。\r\n湿屦黏烟雾，穿衣落霜霰。笑次度岩壑，困中遇台殿。\r\n老僧三四人，梵字十数卷。施稀无夏屋，境僻乏朝膳。\r\n散发抵泉流，支颐数云片。坐石忽忘起，扪萝不知倦。\r\n异蝶时似锦，幽禽或如钿。篥簩还戛刃，栟榈自摇扇。\r\n俗态既斗薮，野情空眷恋。道人摘芝菌，为予备午馔。\r\n渴兴石榴羹，饥惬胡麻饭。如何事于役，兹游急于传。\r\n却将尘土衣，一任瀑丝溅。"
        },
        {
            "title": "太湖诗·练渎（吴王所开）",
            "content": "吴王厌得国，所玩终不足。一上姑苏台，犹自嫌局促。\r\n艅艎六宫闹，艨冲后军肃。一阵水麝风，空中荡平渌。\r\n鸟困避锦帆，龙跧防铁轴。流苏惹烟浪，羽葆飘岩谷。\r\n灵境太蹂践，因兹塞林屋。空阔嫌太湖，崎岖开练渎。\r\n三寻齾石齿，数里穿山腹。底静似金膏，砾碎如丹粟。\r\n波殿郑妲醉，蟾阁西施宿。几转含烟舟，一唱来云曲。\r\n不知阑楯上，夜有越人镞。君王掩面死，嫔御不敢哭。\r\n艳魄逐波涛，荒宫养麋鹿。国破沟亦浅，代变草空绿。\r\n白鸟都不知，朝眠还暮浴。"
        },
        {
            "title": "太湖诗·入林屋洞",
            "content": "斋心已三日，筋骨如烟轻。腰下佩金兽，手中持火铃。\r\n幽塘四百里，中有日月精。连亘三十六，各各为玉京。\r\n自非心至诚，必被神物烹。顾余慕大道，不能惜微生。\r\n遂招放旷侣，同作幽忧行。其门才函丈，初若盘薄硎。\r\n洞气黑昳目穴，苔发红鬇鬡。试足值坎窞，低头避峥嵘。\r\n攀缘不知倦，怪异焉敢惊。匍匐一百步，稍稍策可横。\r\n忽然白蝙蝠，来扑松炬明。人语散澒洞，石响高玲玎。\r\n脚底龙蛇气，头上波涛声。有时若服匿，偪仄如见绷。\r\n俄尔造平淡，豁然逢光晶。金堂似镌出，玉座如琢成。\r\n前有方丈沼，凝碧融人睛。云浆湛不动，璚露涵而馨。\r\n漱之恐减算，酌之必延龄。愁为三官责，不敢携一罂瓦。\r\n昔云夏后氏，于此藏真经。刻之以紫琳，秘之以丹琼。\r\n期之以万祀，守之以百灵。焉得彼丈人，窃之不加刑。\r\n石匮一以出，左神俄不扃。禹书既云得，吴国由是倾。\r\n藓缝才半尺，中有怪物腥。欲去既嚄唶，将回又伶俜。\r\n却遵旧时道，半日出杳冥。屦泥惹石髓，衣湿沾云英。\r\n玄箓乏仙骨，青文无绛名。虽然入阴宫，不得朝上清。\r\n对彼神仙窟，自厌浊俗形。却憎造物者，遣我骑文星。"
        },
        {
            "title": "太湖诗·圣姑庙（在大姑山。晋王彪二女）",
            "content": "洛神有灵逸，古庙临空渚。暴雨驳丹青，荒萝绕梁梠。\r\n野风旋芝盖，饥乌衔椒糈。寂寂落枫花，时时斗鼯鼠。\r\n常云三五夕，尽会妍神侣。月下留紫姑，霜中召青女。\r\n俄然响环佩，倏尔鸣机杼。乐至有闻时，香来无定处。\r\n目瞪如有待，魂断空无语。云雨竟不生，留情在何处。"
        },
        {
            "title": "太湖诗·晓次神景宫",
            "content": "夜半幽梦中，扁舟似凫跃。晓来到何许，俄倚包山脚。\r\n三百六十丈，攒空利如削。遐瞻但徙倚，欲上先矍铄。\r\n浓露湿莎裳，浅泉渐草屩。行行未一里，节境转寂寞。\r\n静径侵泬寥，仙扉傍岩崿。松声正凊绝，海日方照灼。\r\n欻临幽虚天，万想皆摆落。坛灵有芝菌，殿圣无鸟雀。\r\n琼帏自回旋，锦旌空粲错。鼎气为龙虎，香烟混丹雘。\r\n凝看出次云，默听语时鹤。绿书不可注，云笈应无钥。\r\n晴来鸟思喜，崦里花光弱。天籁如击琴，泉声似摐铎。\r\n清斋洞前院，敢负玄科约。空中悉羽章，地上皆灵药。\r\n金醴可酣畅，玉豉堪咀嚼。存心服燕胎，叩齿读龙蹻。\r\n福地七十二，兹焉永堪托。在兽乏虎貙，于虫不毒蠚。\r\n尝闻择骨录，仙志非可作。绿肠既朱髓，青肝复紫络。\r\n伊余乏此相，天与形貌恶。每嗟原宪瘇，常苦齐侯疟。\r\n终然合委顿，刚亦慕寥廓。三茅亦常住，竟与珪组薄。\r\n欲问包山神，来赊少岩壑。"
        },
        {
            "title": "太湖诗·初入太湖",
            "content": "闻有太湖名，十年未曾识。今朝得游泛，大笑称平昔。\r\n一舍行胥塘，尽日到震泽。三万六千顷，千顷颇黎色。\r\n连空淡无颣，照野平绝隙。好放青翰舟，堪弄白玉笛。\r\n疏岑七十二，山雙山雙露矛戟。悠然啸傲去，天上摇画艗。\r\n西风乍猎猎，惊波罨涵碧。倏忽雷阵吼，须臾玉崖坼。\r\n树动为蜃尾，山浮似鳌脊。落照射鸿溶，清辉荡抛扌雹。\r\n云轻似可染，霞烂如堪摘。渐暝无处泊，挽帆从所适。\r\n枕下闻澎湃，肌上生瘮□。讨异足邅回，寻幽多阻隔。\r\n愿风与良便，吹入神仙宅。甘将一蕴书，永事嵩山伯。"
        },
        {
            "title": "公斋四咏·鹤屏",
            "content": "三幅吹空縠，孰写仙禽状。骨它耳侧以听，赤精旷如望。\r\n引吭看云势，翘足临池样。颇似近蓐席，还如入方丈。\r\n尽日空不鸣，穷年但相向。未许子晋乘，难教道林放。\r\n貌既合羽仪，骨亦符法相。愿升君子堂，不必思昆阆。"
        },
        {
            "title": "公斋四咏·新竹",
            "content": "笠泽多异竹，移之植后楹。一架三百本，绿沈森冥冥。\r\n圆紧珊瑚节，钐利翡翠翎。俨若青帝仗，矗如紫姑屏。\r\n槭槭微风度，漠漠轻霭生。如神语钧天，似乐奏洞庭。\r\n一玩九藏冷，再闻百骸醒。有根可以执，有蕧可以馨。\r\n愿禀君子操，不敢先凋零。"
        },
        {
            "title": "公斋四咏·小桂",
            "content": "一子落天上，生此青璧枝。欻从山之幽，劚断云根移。\r\n劲挺隐珪质，盘珊缇油姿。叶彩碧髓融，花状白毫蕤。\r\n棱层立翠节，偃蹇樛青螭。影淡雪霁后，香泛风和时。\r\n吾祖在月竁，孤贞能见怡。愿老君子地，不敢辞喧卑。"
        },
        {
            "title": "公斋四咏·小松",
            "content": "婆娑只三尺，移来白云径。亭亭向空意，已解凌辽夐。\r\n叶健似虬须，枝脆如鹤胫。清音犹未成，绀彩空不定。\r\n阴圆小芝盖，鳞涩修荷柄。先愁被鷃抢，预恐遭蜗病。\r\n结根幸得地，且免离离映。磥砢不难遇，在保晚成性。\r\n一日造明堂，为君当毕命。"
        },
        {
            "title": "初夏游楞伽精舍",
            "content": "越舼轻似萍，漾漾出烟郭。人声渐疏旷，天气忽寥廓。\r\n伊予惬斯志，有似劀□瘼。遇胜即夷犹，逢幽且淹泊。\r\n俄然棹深处，虚无倚岩崿。霜毫一道人，引我登龙阁。\r\n当中见寿象，欲礼光纷箔。珠幡时相铿，恐是诸天乐。\r\n树杪见觚棱，林端逢赭垩。千寻井犹在，万祀灵不涸。\r\n下通蛟人道，水色黮而恶。欲照六藏惊，将窥百骸愕。\r\n朅去山南岭，其险如邛笮。悠然放吾兴，欲把青天摸。\r\n紫藤垂罽珥，红荔悬缨络。藓厚滑似漦，峰尖利如锷。\r\n斯须到绝顶，似愈渐离火霍。一片太湖光，只惊天汉落。\r\n梅风脱纶帽，乳水透芒屩。岚姿与波彩，不动浑相著。\r\n既不暇供应，将何以酬酢。却来穿竹径，似入青油幕。\r\n穴恐水君开，龛如鬼工凿。穷幽入兹院，前楯临巨壑。\r\n遗画龙奴狞，残香虫篆薄。褫魂窥玉镜，澄虑闻金铎。\r\n云态共萦留，鸟言相许诺。古木势如虺，近之恐相蠚。\r\n怒泉声似激，闻之意争博。时禽倏已嘿，众籁萧然作。\r\n遂令不羁性，恋此如缠缚。念彼上人者，将生付寂寞。\r\n曾无肤挠事，肯把心源度。胡为儒家流，没齿勤且恪。\r\n沐猴本不冠，未是谋生错。言行既异调，栖迟亦同托。\r\n愿力傥不遗，请作华林鹤。"
        },
        {
            "title": "奉和鲁望读阴符经见寄",
            "content": "三百八十言，出自伊祁氏。上以生神仙，次云立仁义。\r\n玄机一以发，五贼纷然起。结为日月精，融作天地髓。\r\n不测似阴阳，难名若神鬼。得之升高天，失之沈厚地。\r\n具茨云木老，大块烟霞委。自颛顼以降，贼为圣人轨。\r\n尧乃一庶人，得之贼帝挚。挚见其德尊，脱身授其位。\r\n舜唯一鳏民，冗冗作什器。得之贼帝尧，白丁作天子。\r\n禹本刑人后，以功继其嗣。得之贼帝舜，用以平洚水。\r\n自禹及文武，天机□然弛。姬公树其纲，贼之为圣智。\r\n声诗川竞大，礼乐山争峙。爰从幽厉余，宸极若孩稚。\r\n九伯真犬彘，诸侯实虎兕。五星合其耀，白日下阙里。\r\n由是圣人生，于焉当乱纪。黄帝之五贼，拾之若青紫。\r\n高挥春秋笔，不可刊一字。贼子虐甚斨，奸臣痛于箠。\r\n至今千余年，蚩蚩受其赐。时代更复改，刑政崩且陊。\r\n予将贼其道，所动多訾毁。叔孙与臧仓，贤圣多如此。\r\n如何黄帝机，吾得多坎踬。纵失生前禄，亦多身后利。\r\n我欲贼其名，垂之千万祀。"
        },
        {
            "title": "追和幽独君诗次韵",
            "content": "念尔风雅魄，幽咽犹能文。空令伤魂鸟，啼破山边坟。\r\n恨剧但埋土，声幽难放哀。坟古春自晚，愁绪空崔嵬。\r\n白杨老无花，枯根侵夜台。天高有时裂，川去何时回？\r\n双睫不能濡，六藏无可摧。不闻搴蓬事，何必深悲哉！"
        },
        {
            "title": "奉酬崔璐进士见寄次韵",
            "content": "伊余幼且贱，所禀自以殊。弱岁谬知道，有心匡皇符。\r\n意超海上鹰，运跼辕下驹。纵性作古文，所为皆自如。\r\n但恐才格劣，敢夸词彩敷。句句考事实，篇篇穷玄虚。\r\n谁能变羊质，竞不获骊珠。粤有造化手，曾开天地炉。\r\n文章邺下秀，气貌淹中儒。展我此志业，期君持中枢。\r\n苍生眼穿望，勿作磻谿谟。"
        },
        {
            "title": "追和虎丘寺清远道士诗",
            "content": "成道自衰周，避世穷炎汉。荆杞虽云梗，烟霞尚容窜。\r\n兹岑信灵异，吾怀惬流玩。石涩古铁鉎，岚重轻埃漫。\r\n松膏腻幽径，蘋沫著孤岸。诸萝幄幕暗，众鸟陶匏乱。\r\n岩罅地中心，海光天一半。玄猿行列归，白云次第散。\r\n蟾蜍生夕景，沆瀣余清旦。风日采幽什，墨客学灵翰。\r\n嗟予慕斯文，一咏复三叹。显晦虽不同，兹吟粗堪赞。"
        },
        {
            "title": "二游诗·任诗",
            "content": "任君恣高放，斯道能寡合。一宅闲林泉，终身远嚣杂。\r\n尝闻佐浩穰，散性多儑亻沓。欻尔解其绶，遗之如弃靸。\r\n归来乡党内，却与亲朋洽。开溪未让丁，列第方称甲。\r\n入门约百步，古木声霎霎。广槛小山欹，斜廊怪石夹。\r\n白莲倚阑楯，翠鸟缘帘押。地势似五泻，岩形若三峡。\r\n猿眠但腽肭，凫食时啑唼。拨荇下文竿，结藤萦桂楫。\r\n门留医树客，壁倚栽花锸。度岁止褐衣，经旬唯白巾。\r\n多君方闭户，顾我能倒屟。请题在茅栋，留坐于石榻。\r\n魂从清景遛，衣任烟霞裛。阶墀龟任上，枕席鸥方狎。\r\n沼似颇黎镜，当中见鱼眨。杯杓悉杉瘤，盘筵尽荷叶。\r\n闲斟不置罚，闲弈无争劫。闲日不整冠，闲风无用箑。\r\n以斯为思虑，吾道宁疲苶。衮衣竞璀璨，鼓吹争鞺鞳。\r\n欲者解挤排，诟者能詀讘。权豪暂翻覆，刑祸相填压。\r\n此时一圭窦，不肯饶阊阖。有第可栖息，有书可渔猎。\r\n吾欲与任君，终身以斯惬。"
        },
        {
            "title": "二游诗·徐诗",
            "content": "东莞为著姓，奕代皆隽哲。强学取科第，名声尽孤揭。\r\n自为方州来，清操称凛冽。唯写坟籍多，必云清俸绝。\r\n宣毫利若风，剡纸光与月。札吏指欲胼，万通排未阕。\r\n楼船若夏屋，欲载如垤土臬。转徙入吴都，纵横碍门闑。\r\n缥囊轻似雾，缃帙殷于血。以此为基构，将斯用贻厥。\r\n重于通侯印，贵却全师节。我爱参卿道，承家能介洁。\r\n潮田五万步，草屋十余楶。微宦不能去，归来坐如刖。\r\n保兹万卷书，守慎如羁绁。念我曾苦心，相逢无间别。\r\n引之看秘宝，任得穷披阅。轴闲翠钿剥，签古红牙折。\r\n帙解带芸香，卷开和桂屑。枕兼石锋刃，榻共松疮疖。\r\n一卧寂无喧，数编看尽彻。或携归廨宇，或把穿林樾。\r\n挈过太湖风，抱宿支硎雪。如斯未星纪，悉得分毫末。\r\n翦除幽僻薮，涤荡玄微窟。学海正狂波，予头向中殳页。\r\n圣人患不学，垂诫尤为切。苟昧古与今，何殊喑共目闋。\r\n昔之慕经史，有以佣笔札。何况遇斯文，借之不曾辍。\r\n吾衣任縠纑，吾食某糠敖。其道苟可光，斯文那自伐。\r\n何竹青堪杀，何蒲重好截？如能盈兼两，便足酬饥渴。\r\n有此竞苟荣，闻之兼可哕。东皋耨烟雨，南岭提薇蕨。\r\n何以谢徐君，公车不闻设。"
        },
        {
            "title": "初夏即事寄鲁望",
            "content": "夏景恬且旷，远人疾初平。黄鸟语方熟，紫桐阴正清。\r\n廨宇有幽处，私游无定程。归来闭双关，亦忘枯与荣。\r\n土室作深谷，藓垣为干城。頫杉突杝架，迸笋支檐楹。\r\n片石共坐稳，病鹤同喜晴。瘿木四五器，筇杖一两茎。\r\n泉为葛天味，松作羲皇声。或看名画彻，或吟闲诗成。\r\n忽枕素琴睡，时把仙书行。自然寡俦侣，莫说更纷争。\r\n具区包地髓，震泽含天英。粤从三让来，俊造纷然生。\r\n顾予客兹地，薄我皆为伧。唯有陆夫子，尽力提客卿。\r\n各负出俗才，俱怀超世情。驻我一栈车，啜君数藜羹。\r\n敲门若我访，倒屣欣逢迎。胡饼蒸甚熟，貊盘举尤轻。\r\n茗脆不禁炙，酒肥或难倾。扫除就藤下，移榻寻虚明。\r\n唯共陆夫子，醉与天壤并。"
        },
        {
            "title": "吴中苦雨因书一百韵寄鲁望",
            "content": "全吴临巨溟，百里到沪渎。海物竞骈罗，水怪争渗漉。\r\n狂蜃吐其气，千寻勃然蹙。一刷半天墨，架为欹危屋。\r\n怒鲸瞪相向，吹浪山毂毂。倏忽腥杳冥，须臾坼崖谷。\r\n帝命有严程，慈物敢潜伏。嘘之为玄云，弥亘千万幅。\r\n直拔倚天剑，又建横海纛。化之为暴雨，潈潈射平陆。\r\n如将月窟写，似把天河扑。著树胜戟支，中人过箭镞。\r\n龙光倏闪照，虬角搊琤触。此时一千里，平下天台瀑。\r\n雷公恣其志，□磹裂电目。蹋破霹雳车，折却三四辐。\r\n雨工避罪者，必在蚊睫宿。狂发铿訇音，不得懈怠僇。\r\n顷刻势稍止，尚自倾蔌蔌。不敢履洿处，恐蹋烂地轴。\r\n自尔凡十日，茫然晦林麓。只是遇滂沱，少曾逢霢霂。\r\n伊余之廨宇，古制拙卜筑。颓檐倒菌黄，破砌顽莎绿。\r\n只有方丈居，其中蹐且跼。朽处或似醉，漏时又如沃。\r\n阶前平泛滥，墙下起趢趚。唯堪著笞笠，复可乘艒宿。\r\n鸡犬并淋漓，儿童但咿噢。勃勃生湿气，人人牢于锔。\r\n须眉渍将断，肝膈蒸欲熟。当庭死兰芷，四垣盛薋菉。\r\n解帙展断书，拂床安坏椟。跳梁老蛙黾，直向床前浴。\r\n蹲前但相聒，似把白丁辱。空厨方欲炊，渍米未离奥。\r\n薪蒸湿不著，白昼须然烛。污莱既已泞，买鱼不获鮛。\r\n竟未成麦饘，安能得粱肉。更有陆先生，荒林抱穷蹙。\r\n坏宅四五舍，病筱三两束。盖檐低碍首，藓地滑澾足。\r\n注欲透承尘，湿难庇厨簏。低摧在圭窦，索漠抛偏裻。\r\n手指既已胼，肌肤亦将瘯。一苞势欲陊，将撑乏寸木。\r\n尽日欠束薪，经时无寸粟。□蝓将入甑，蟚蜞已临鍑。\r\n娇儿未十岁，枵然自啼哭。一钱买粔籹，数里走病仆。\r\n破碎旧鹤笼，狼藉晚蚕蔟。千卷素书外，此外无余蓄。\r\n著处纻衣裂，戴次纱帽醭。恶阴潜过午，未及烹葵菽。\r\n吴中铜臭户，七万沸如臛。啬止甘蟹鱼胥，侈唯僭车服。\r\n皆希尉吏旨，尽怕里胥录。低眉事庸奴，开颜纳金玉。\r\n唯到陆先生，不能分一斛。先生之志气，薄汉如鸿鹄。\r\n遇善必擎跽，见才辄驰逐。廉不受一芥，其余安可黩。\r\n如何乡里辈，见之乃猬缩。粤予苦心者，师仰但踖踧。\r\n受易既可注，请玄又堪卜。百家皆搜荡，六艺尽翻覆。\r\n似馁见太牢，如迷遇华烛。半年得酬唱，一日屡往复。\r\n三秀间稂莠，九成杂巴濮。奔命既不暇，乞降但相续。\r\n吟诗口吻噅，把笔指节瘃。君才"
        },
        {
            "title": "鲁望昨以五百言见贻过有褒美内揣庸陋弥增愧",
            "content": "三辰至精气，生自苍颉前。粤从有文字，精气铢于绵。\r\n所以杨墨后，文词纵横颠。元狩富材术，建安俨英贤。\r\n厥祀四百余，作者如排穿。五马渡江日，群鱼食蒲年。\r\n大风荡天地，万阵黄须膻。纵有命世才，不如一空弮。\r\n后至陈隋世，得之拘且緛。太浮如潋滟，太细如蚳蝝。\r\n太乱如靡靡，太轻如芊芊。流之为酉句□，变之为游畋。\r\n百足虽云众，不救杀马蚿。君臣作降虏，北走如犭联猭。\r\n所以文字妖，致其国朝迁。吾唐革其弊，取士将科县。\r\n文星下为人，洪秀密于緶。大开紫宸扉，来者皆详延。\r\n日晏朝不罢，龙姿欢车身车身。于焉周道反，由是秦法悛。\r\n射洪陈子昂，其声亦喧阗。惜哉不得时，将奋犹拘挛。\r\n玉垒李太白，铜堤孟浩然。李宽包堪舆，孟澹拟漪涟。\r\n埋骨采石圹，留神鹿门埏。俾其羁旅死，实觉天地孱。\r\n猗与子美思，不尽如转辁。纵为三十车，一字不可捐。\r\n既作风雅主，遂司歌咏权。谁知耒阳土，埋却真神仙。\r\n当于李杜际，名辈或溯沿。良御非异马，由弓非他弦。\r\n其物无同异，其人有媸妍。自开元至今，宗社纷如烟。\r\n爽若沆瀣英，高如昆仑巅。百家嚣浮说，诸子率寓篇。\r\n筑之为京观，解之为牲牷。各持天地维，率意东西牵。\r\n竞抵元化首，争扼真宰咽。或作制诰薮，或为宫体渊。\r\n或堪被金石，或可投花钿。或为舆隶唱，或被儿童怜。\r\n乌垒虏亦写，鸡林夷争传。披揭覆载枢，捭阖神异键。\r\n力掀尾闾立，思轧大块旋。降气或若虹，耀影或如残。\r\n万象疮复痏，百灵瘠且□。谓乎数十公，笔若明堂椽。\r\n其中有拟者，不绝当如綖。齐驱不让策，并驾或争骈。\r\n所以吾唐风，直将三代甄。被此文物盛，由乎声诗宣。\r\n采彼风人谣，輶轩轻似鹯。丽者固不舍，鄙者亦为铨。\r\n其中有鉴戒，一一堪雕镌。乙夜以观之，吾君无释焉。\r\n遂命大司乐，度之如星躔。播于乐府中，俾为万代蠲。\r\n吹彼圆丘竹，诵兹清庙弦。不惟娱列祖，兼可格上玄。\r\n粤予何为者，生自江海壖。騃騃自总角，不甘耕一廛。\r\n诸昆指仓库，谓我死道边。何为不力农，稽古真可嘕。\r\n遂与袯襫著，兼之笞笠全。风吹蔓草花，飒飒盈荒田。\r\n老牛瞪不行，力弱谁能鞭？乃将耒与耜，并换椠与铅。\r\n阅彼图籍肆，致之千百编。携将入苏岭，不就无出缘。\r\n堆书塞低屋，添砚涸小泉"
        },
        {
            "title": "贫居秋日",
            "content": "亭午头未冠，端坐独愁予。贫家烟爨稀，灶底阴虫语。\r\n门小愧车马，廪空惭雀鼠。尽室未寒衣，机声羡邻女。"
        },
        {
            "title": "读书",
            "content": "家资是何物，积帙列梁梠。高斋晓开卷，独共圣人语。\r\n英贤虽异世，自古心相许。案头见蠹鱼，犹胜凡俦侣。"
        },
        {
            "title": "偶书",
            "content": "女娲掉绳索，縆泥成下人。至今顽愚者，生如土偶身。\r\n云物养吾道，天爵高我贫。大笑猗氏辈，为富皆不仁。"
        },
        {
            "title": "鹿门夏日",
            "content": "满院松桂阴，日午却不知。山人睡一觉，庭鹊立未移。\r\n出檐趁云去，忘戴白接幂。书眼若薄雾，酒肠如漏卮。\r\n身外所劳者，饮食须自持。何如便绝粒，直使身无为。"
        },
        {
            "title": "蚊子",
            "content": "隐隐聚若雷，噆肤不知足。皇天若不平，微物教食肉。\r\n贫士无绛纱，忍苦卧茅屋。何事觅膏腴，腹无太仓粟。"
        },
        {
            "title": "喜鹊",
            "content": "弃膻在庭际，双鹊来摇尾。欲啄怕人惊，喜语晴光里。\r\n何况佞幸人，微禽解如此。"
        },
        {
            "title": "秋夜有怀",
            "content": "梦里忧身泣，觉来衣尚湿。骨肉煎我心，不是谋生急。\r\n如何欲佐主，功名未成立。处世既孤特，传家无承袭。\r\n明朝走梁楚，步步出门涩。如何一寸心，千愁万愁入。"
        },
        {
            "title": "奉献致政裴秘监",
            "content": "何胤本征士，高情动天地。既无阀阅门，常嫌冠冕累。\r\n宰邑著嘉政，为郡留高致。移官在书府，方乐鸳池贵。\r\n玉季牧江西，泣之不忍离。舍杖随之去，天下钦高义。\r\n乌帽白絺裘，篮舆竹如意。黄菊陶潜酒，青山谢公妓。\r\n月槛咏诗情，花溪钓鱼戏。钟陵既方舟，魏阙将结驷。\r\n甘求白首闲，不为苍生起。优诏加大监，所以符公议。\r\n既为逍遥公，又作鸱夷子。安车悬不出，驷马闲无事。\r\n微雨汉陂舟，残日终南骑。富贵尽凌云，何人能至此？\r\n猜祸皆及身，何复至如是。贤哉此丈夫，百世一人矣。"
        },
        {
            "title": "正乐府十篇·哀陇民",
            "content": "陇山千万仞，鹦鹉巢其巅。穷危又极嶮，其山犹不全。\r\n蚩蚩陇之民，悬度如登天。空中觇其巢，堕者争纷然。\r\n百禽不得一，十人九死焉。陇川有戍卒，戍卒亦不闲。\r\n将命提雕笼，直到金台前。彼毛不自珍，彼舌不自言。\r\n胡为轻人命，奉此玩好端。吾闻古圣王，珍禽皆舍旃。\r\n今此陇民属，每岁啼涟涟。"
        },
        {
            "title": "正乐府十篇·诮虚器",
            "content": "襄阳作髹器，中有库露真。持以遗北虏，绐云生有神。\r\n每岁走其使，所费如云屯。吾闻古圣王，修德来远人。\r\n未闻作巧诈，用欺禽兽君。吾道尚如此，戎心安足云。\r\n如何汉宣帝，却得呼韩臣。"
        },
        {
            "title": "鲁望读襄阳耆旧传见赠五百言过褒庸材靡有称",
            "content": "汉水碧于天，南荆廓然秀。庐罗遵古俗，鄢郢迷昔囿。\r\n幽奇无得状，巉绝不能究。兴替忽矣新，山川悄然旧。\r\n斑斑生造士，一一应玄宿。巴庸乃嶮岨，屈景实豪右。\r\n是非既自分，泾渭不相就。粤自灵均来，清才若天漱。\r\n伟哉泂上隐，卓尔隆中耨。始将麋鹿狎，遂与麒麟斗。\r\n万乘不可谒，千钟固非茂。爰从景升死，境上多兵候。\r\n檀溪试戈船，岘岭屯贝胄。寂寞数百年，质唯包砾琇。\r\n上玄赏唐德，生贤命之授。是为汉阳王，帝曰俞尔奏。\r\n巨德耸神鬼，宏才轹前后。势端唯金茎，质古乃玉豆。\r\n行叶荫大椿，词源吐洪溜。六成清庙音，一柱明堂构。\r\n在昔房陵迁，圆穹正中漏。繄王揭然出，上下拓宇宙。\r\n俯视三事者，騃騃若童幼。低摧护中兴，若凤视其鷇。\r\n遇险必伸足，逢诛将引脰。既正北极尊，遂治众星谬。\r\n重闻章陵幸，再见岐阳狩。日似新刮膜，天如重熨绉。\r\n易政疾似欬，求贤甚于购。化之未期年，民安而国富。\r\n翼卫两舜趋，钩陈十尧骤。忽然遗相印，如羿卸其彀。\r\n奸幸却乘衅，播迁遂终寿。遗庙屹峰崿，功名纷组绣。\r\n开元文物盛，孟子生荆岫。斯文纵奇巧，秦玺新雕镂。\r\n甘穷卧牛衣，受辱对狗窦。思变如易爻，才通似玄首。\r\n秘于龙宫室，怪于天篆籀。知者竞欲戴，嫉者或将诟。\r\n任达且百觚，遂为当时陋。既作才鬼终，恐为仙籍售。\r\n予生二贤末，得作升木狖。兼济与独善，俱敢怀其臭。\r\n江汉称炳灵，克明嗣清昼。继彼欲为三，如醨如醇酎。\r\n既见陆夫子，驽心却伏厩。结彼世外交，遇之于邂逅。\r\n两鹤思竞闲，双松格争瘦。唯恐别仙才，涟涟涕襟袖。"
        },
        {
            "title": "正乐府十篇·惜义鸟",
            "content": "商颜多义鸟，义鸟实可嗟。危巢末累累，隐在栲木花。\r\n他巢若有雏，乳之如一家。他巢若遭捕，投之同一罗。\r\n商人每秋贡，所贵复如何。饱以稻粱滋，饰以组绣华。\r\n惜哉仁义禽，委戏于宫娥。吾闻凤之贵，仁义亦足夸。\r\n所以不遭捕，盖缘生不多。"
        },
        {
            "title": "正乐府十篇·颂夷臣",
            "content": "夷师本学外，仍善唐文字。吾人本尚舍，何况夷臣事。\r\n所以不学者，反为夷臣戏。所以尸禄人，反为夷臣忌。\r\n吁嗟华风衰，何尝不由是。"
        },
        {
            "title": "正乐府十篇·贱贡士",
            "content": "南越贡珠玑，西蜀进罗绮。到京未晨旦，一一见天子。\r\n如何贤与俊，为贡贱如此。所知不可求，敢望前席事。\r\n吾闻古圣人，射宫亲选士。不肖尽屏迹，贤能皆得位。\r\n所以谓得人，所以称多士。叹息几编书，时哉又何异。"
        },
        {
            "title": "正乐府十篇·路臣恨",
            "content": "路臣何方来，去马真如龙。行骄不动尘，满辔金珑璁。\r\n有人自天来，将避荆棘丛。狞呼不觉止，推下苍黄中。\r\n十夫掣鞭策，御之如惊鸿。日行六七邮，瞥若鹰无踪。\r\n路臣慎勿愬，愬则刑尔躬。军期方似雨，天命正如风。\r\n七雄战争时，宾旅犹自通。如何太平世，动步却途穷。"
        },
        {
            "title": "正乐府十篇·农父谣",
            "content": "农父冤辛苦，向我述其情。难将一人农，可备十人征。\r\n如何江淮粟，挽漕输咸京。黄河水如电，一半沈与倾。\r\n均输利其事，职司安敢评。三川岂不农，三辅岂不耕。\r\n奚不车其粟，用以供天兵。美哉农父言，何计达王程。"
        },
        {
            "title": "正乐府十篇·贪官怨",
            "content": "国家省闼吏，赏之皆与位。素来不知书，岂能精吏理。\r\n大者或宰邑，小者皆尉史。愚者若混沌，毒者如雄虺。\r\n伤哉尧舜民，肉袒受鞭箠。吾闻古圣王，天下无遗士。\r\n朝廷及下邑，治者皆仁义。国家选贤良，定制兼拘忌。\r\n所以用此徒，令之充禄仕。何不广取人，何不广历试。\r\n下位既贤哉，上位何如矣。胥徒赏以财，俊造悉为吏。\r\n天下若不平，吾当甘弃市。"
        },
        {
            "title": "正乐府十篇·橡媪叹",
            "content": "秋深橡子熟，散落榛芜冈。伛伛黄发媪，拾之践晨霜。\r\n移时始盈掬，尽日方满筐。几嚗复几蒸，用作三冬粮。\r\n山前有熟稻，紫穗袭人香。细获又精舂，粒粒如玉珰。\r\n持之纳于官，私室无仓箱。如何一石余，只作五斗量。\r\n狡吏不畏刑，贪官不避赃。农时作私债，农毕归官仓。\r\n自冬及于春，橡实诳饥肠。吾闻田成子，诈仁犹自王。\r\n吁嗟逢橡媪，不觉泪沾裳。"
        },
        {
            "title": "正乐府十篇·卒妻怨",
            "content": "河湟戍卒去，一半多不回。家有半菽食，身为一囊灰。\r\n官吏按其籍，伍中斥其妻。处处鲁人髽，家家杞妇哀。\r\n少者任所归，老者无所携。况当札瘥年，米粒如琼瑰。\r\n累累作饿殍，见之心若摧。其夫死锋刃，其室委尘埃。\r\n其命即用矣，其赏安在哉。岂无黔敖恩，救此穷饿骸。\r\n谁知白屋士，念此翻欸欸。"
        },
        {
            "title": "七爱诗·白太傅（居易）",
            "content": "吾爱白乐天，逸才生自然。谁谓辞翰器，乃是经纶贤。\r\n欻从浮艳诗，作得典诰篇。立身百行足，为文六艺全。\r\n清望逸内署，直声惊谏垣。所刺必有思，所临必可传。\r\n忘形任诗酒，寄傲遍林泉。所望标文柄，所希持化权。\r\n何期遇訾毁，中道多左迁。天下皆汲汲，乐天独怡然。\r\n天下皆闷闷，乐天独舍旃。高吟辞两掖，清啸罢三川。\r\n处世似孤鹤，遗荣同脱蝉。仕若不得志，可为龟镜焉。"
        },
        {
            "title": "七爱诗·李翰林（白）",
            "content": "吾爱李太白，身是酒星魄。口吐天上文，迹作人间客。\r\n磥砢千丈林，澄澈万寻碧。醉中草乐府，十幅笔一息。\r\n召见承明庐，天子亲赐食。醉曾吐御床，傲几触天泽。\r\n权臣妒逸才，心如斗筲窄。失恩出内署，海岳甘自适。\r\n刺谒戴接幂，赴宴著縠屐。诸侯百步迎，明君九天忆。\r\n竟遭腐胁疾，醉魄归八极。大鹏不可笼，大椿不可植。\r\n蓬壶不可见，姑射不可识。五岳为辞锋，四溟作胸臆。\r\n惜哉千万年，此俊不可得。"
        },
        {
            "title": "七爱诗·元鲁山（德秀）",
            "content": "吾爱元紫芝，清介如伯夷。辇母远之官，宰邑无玷疵。\r\n三年鲁山民，丰稔不暂饥。三年鲁山吏，清慎各自持。\r\n只饮鲁山泉，只采鲁山薇。一室冰檗苦，四远声光飞。\r\n退归旧隐来，斗酒入茅茨。鸡黍匪家畜，琴尊常自怡。\r\n尽日一菜食，穷年一布衣。清似匣中镜，直如琴上丝。\r\n世无用贤人，青山生白髭。既卧黔娄衾，空立陈寔碑。\r\n吾无鲁山道，空有鲁山辞。所恨不相识，援毫空涕垂。"
        },
        {
            "title": "七爱诗·卢徵君（鸿）",
            "content": "吾爱卢征君，高卧嵩山里。百辟未一顾，三征方暂起。\r\n坦腹对宰相，岸帻揖天子。建礼门前吟，金銮殿里醉。\r\n天下皆餔糟，征君独洁己。天下皆乐闻，征君独洗耳。\r\n天下皆怀羞，征君独多耻。银黄不妨悬，赤绂不妨被。\r\n而于心抱中，独作羲皇地。篮舆一云返，泥诏褒不已。\r\n再看缑山云，重酌嵩阳水。放旷书里终，逍遥醉中死。\r\n吾谓伊与周，不若征君贵。吾谓巢与许，不若征君义。\r\n高名无阶级，逸迹绝涯涘。万世唐书中，逸名不可比。\r\n粤吾慕真隐，强以骨肉累。如教不为名，敢有征君志。"
        },
        {
            "title": "七爱诗·李太尉（晟）",
            "content": "吾爱李太尉，崛起定中原。骁雄十万兵，四面围国门。\r\n一战取王畿，一叱散妖氛。乘舆既反正，凶竖争亡魂。\r\n巍巍柱天功，荡荡盖世勋。仁于曹孟德，勇过霍将军。\r\n丹券入帑藏，青史传子孙。所谓大丈夫，动合惊乾坤。\r\n所谓圣天子，难得忠贞臣。下以契鱼水，上以合风云。\r\n百世必一乱，千年方一人。吾虽翰墨子，气概敢不群。\r\n愿以太平颂，题向甘泉春。"
        },
        {
            "title": "七爱诗·房杜二相国（玄龄、如晦）",
            "content": "吾爱房与杜，贫贱共联步。脱身抛乱世，策杖归真主。\r\n纵横握中算，左右天下务。肮脏无敌才，磊落不世遇。\r\n美矣名公卿，魁然真宰辅。黄阁三十年，清风一万古。\r\n巨业照国史，大勋镇王府。遂使后世民，至今受陶铸。\r\n粤吾少有志，敢蹑前贤路。苟得同其时，愿为执鞭竖。"
        },
        {
            "title": "三羞诗三首",
            "content": "吾闻古君子，介介励其节。入门疑储宫，抚己思鈇钺。\r\n志者若不退，佞者何由达。君臣一殽膳，家国共残杀。\r\n此道见于今，永思心若裂。王臣方謇謇，佐我无玷缺。\r\n如何以谋计，中道生芽蘖。宪司遵故典，分道播南越。\r\n苍惶出班行，家室不容别。玄鬓行为霜，清泪立成血。\r\n乘遽剧飞鸟，就传过风发。嗟吾何为者，叨在造士列。\r\n献文不上第，归于淮之汭。蹇蹄可再奔，退羽可后歇。\r\n利则侣轩裳，塞则友松月。而于方寸内，未有是愁结。\r\n未为禄食仕，俯不愧梁粝。未为冠冕人，死不惭忠烈。\r\n如何有是心，不能叩丹阙。赫赫负君归，南山采芝蕨。\r\n南荒不择吏，致我交阯覆。绵联三四年，流为中夏辱。\r\n懦者斗即退，武者兵则黩。军庸满天下，战将多金玉。\r\n刮则齐民痈，分为猛士禄。雄健许昌师，忠武冠其族。\r\n去为万骑风，住作一川肉。昨朝残卒回，千门万户哭。\r\n哀声动闾里，怨气成山谷。谁能听昼鼙，不忍看金镞。\r\n吾有制胜术，不奈贱碌碌。贮之胸臆间，惭见许师属。\r\n自嗟胡为者，得蹑前修躅。家不出军租，身不识部曲。\r\n亦衣许师衣，亦食许师粟。方知古人道，荫我已为足。\r\n念此向谁羞，悠悠颍川绿。\r\n天子丙戌年，淮右民多饥。就中颍之汭，转徙何累累。\r\n夫妇相顾亡，弃却抱中儿。兄弟各自散，出门如大痴。\r\n一金易芦卜，一缣换凫茈。荒村墓鸟树，空屋野花篱。\r\n儿童啮草根，倚桑空羸羸。斑白死路傍，枕土皆离离。\r\n方知圣人教，于民良在斯。厉能去人爱，荒能夺人慈。\r\n如何司牧者，有术皆在兹。粤吾何为人，数亩清溪湄。\r\n一写落第文，一家欢复嬉。朝食有麦饘，晨起有布衣。\r\n一身既饱暖，一家无怨咨。家虽有畎亩，手不秉镃基。\r\n岁虽有札瘥，庖不废晨炊。何道以致是，我有明公知。\r\n食之以侯食，衣之以侯衣。归时恤金帛，使我奉庭闱。\r\n抚己愧颍民，奚不进德为。因兹感知己，尽日空涕洟。"
        },
        {
            "title": "补周礼九夏系文·九夏歌九篇",
            "content": "爣爣皎日，欻丽于天。厥明御舒，如王出焉。\r\n爣爣皎日，欻入于地。厥晦厥贞，如王入焉。\r\n出有龙旂，入有珩珮。勿驱勿驰，惟慎惟戒。\r\n出有嘉谋，入有内则。繄彼臣庶，钦王之式。\r\n愔愔清庙，仪仪象服。我尸出矣，迎神之谷。\r\n杳杳阴竹，坎坎路鼓。我尸入矣，得神之祜。\r\n有郁其鬯，有俨其彝。九变未作，全乘来之。\r\n既醑既酢，爰朄爰舞。象物既降，全乘之去。\r\n麟之仪仪，不絷不维。乐德而至，如宾之嬉。\r\n凤之愉愉，不篝不笯。乐德而至，如宾之娱。\r\n自筐及筥，我有牢醑。自筐及篚，我有货币。\r\n我牢不愆，我货不匮。硕硕其才，有乐而止。\r\n王有虎臣，锡之鈇钺。征彼不憓，一扑而灭。\r\n王有虎臣，锡之圭瓒。征彼不享，一烘而泮。\r\n王有掌讶，侦尔疆理。王有掌客，馈尔饔饩。\r\n何以乐之，金石九奏。何以锡之，龙旂九旒。\r\n玲玲衡笄，翚衣榆翟。自内而祭，为君之则。\r\n洪源谁孕，疏为江河。大块孰埏，播为山阿。\r\n厥流浩漾，厥势嵯峨。今君之酌，慰我实多。\r\n礼酒既酌，嘉宾既厚，牍为之奏。\r\n礼酒既竭，嘉宾既悦，应为之节。\r\n礼酒既罄，嘉宾既醒，雅为之行。\r\n桓桓其珪，衮衮其衣。出作二伯，天子是毗。\r\n桓桓其珪，衮衮其服。入作三孤，国人是福。"
        },
        {
            "title": "馆娃宫怀古",
            "content": "响屐廊中金玉步，采苹山上绮罗身。\r\n不知水葬今何处，溪月弯弯欲效颦。"
        }
    ]
}