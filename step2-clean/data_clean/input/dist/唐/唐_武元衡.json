{
    "dynasty": "唐",
    "author": "武元衡",
    "intro": "武元衡，字伯苍，河南缑氏人。建中四年，登进士第，累辟使府，至监察御史，后改华原县令。德宗知其才，召授比部员外郎。岁内，三迁至右司郎中，寻擢御史中丞。顺宗立，罢为右庶子。宪宗即位，复前官，进户部侍郎。元和二年，拜门下侍郎平章事，寻出为剑南节度使。八年，征还秉政，早朝为盗所害，赠司徒，谥忠愍。《临淮集》十卷，今编诗二卷。",
    "items": [
        {
            "title": "摩诃池送李侍御之凤翔",
            "content": "柳暗花明池上山，高楼歌酒换离颜。\r\n他时欲寄相思字，何处黄云是陇间。"
        },
        {
            "title": "途次近蜀驿，蒙恩赐宝刀及飞龙厩马使还,奉",
            "content": "草草事行役，迟迟违故关。碧帏遥隐雾，红旆渐依山。\r\n感激酬恩泪，星霜去国颜。捧刀金锡字，归马玉连环。\r\n威凤翔双阙，征夫纵百蛮。应怜宣室召，温树不同攀。"
        },
        {
            "title": "韦常侍以宾客致仕，同诸公题壁",
            "content": "孤云永日自徘徊，岩馆苍苍遍绿苔。\r望苑忽惊新诏下，彩鸾归处玉笼开。"
        },
        {
            "title": "闻相公三兄小园置宴，以元衡寓直，因寄上兼",
            "content": "休沐限中禁，家山传胜游。露寒潘省夜，木落庾园秋。\r兰菊回幽步，壶觞洽旧俦。位高天禄阁，词异畔牢愁。\r孤思琴先觉，驰晖水竞流。明朝不相见，清祀在圜丘。"
        },
        {
            "title": "途次近蜀驿，蒙恩赐宝刀及飞龙厩马使还,奉 ",
            "content": ""
        },
        {
            "title": "甲午岁相国李公有北园寄赠之作，吟玩历时，",
            "content": "机事劳西掖，幽怀寄北园。鹤巢深更静，蝉噪断犹喧。\r仙酝百花馥，艳歌双袖翻。碧云诗变雅，皇泽叶流根。\r未报雕龙赠，俄伤泪剑痕。佳城关白日，哀挽向青门。\r礼命公台重，烟霜陇树繁。天高不可问，空使辅星昏。"
        },
        {
            "title": "休暇日，中书相公致斋禁省，因以寄赠",
            "content": "尝闻圣主得贤臣，三接能令四海春。\r月满禁垣斋沐夜，清吟属和更何人。"
        },
        {
            "title": "夏日陪冯许二侍郎与严秘书游昊天观览旧题，",
            "content": "三伏草木变，九城车马烦。碧霄回骑射，丹洞入桃源。\r台殿云浮栋，緌缨鹤在轩。莫将真破妄，聊用静持喧。\r石甃古苔冷，水筠凉簟翻。黄公垆下叹，旌旆国东门。"
        },
        {
            "title": "崔敷叹春物将谢，恨不同览，时余方为事牵束",
            "content": "九陌迟迟丽景斜，禁街西访隐沦赊。门依高柳空飞絮，\r身逐闲云不在家。轩冕强来趋世路，琴尊空负赏年华。\r残阳寂寞东城去，惆怅春风落尽花。"
        },
        {
            "title": "秋日将赴江上，杨弘微时任凤翔，寄诗别",
            "content": "寂寞两相阻，悠悠南北心。燕惊沧海远，鸿避朔云深。\r夜梦江亭月，离忧陇树阴。兼秋无限思，惆怅属瑶琴。"
        },
        {
            "title": "元和癸巳，余领蜀之七年，奉诏征还，一月二",
            "content": "昔佩兵符去，今持相印还。天光临井络，春物度巴山。\r鸟道青冥外，风泉洞壑间。何惭班定远，辛苦玉门关。"
        },
        {
            "title": "窦三中丞去岁有台中五言四韵未及酬报,今领 ",
            "content": ""
        },
        {
            "title": "四川使宅有韦令公时孔雀存焉,暇日与诸公同 ",
            "content": ""
        },
        {
            "title": "奉酬中书李相公早朝于中书候传点，偶书所怀",
            "content": "寥落曙钟断，微明烟月沉。翠霞仙仗合，清漏掖垣深。\r北极星遥拱，南山阙迥临。兰釭竟晓焰，琪树欲秋阴。\r霄汉惭联步，貂蝉愧并簪。德容温比玉，王度式如金。\r鱼水千年运，箫韶九奏音。代天惊度日，掷地喜开襟。\r文武时方泰，唐虞道可寻。忝陪申及甫，清净奉尧心。"
        },
        {
            "title": "闻王仲周所居牡丹花发，因戏赠",
            "content": "闻说庭花发暮春，长安才子看须频。\r花开花落无人见，借问何人是主人。"
        },
        {
            "title": "闻王仲",
            "content": "闻说庭花发暮春，长安才子看须频。\r\n花开花落无人见，借问何人是主人。"
        },
        {
            "title": "戏赠韩二秀才",
            "content": "名高折桂方年少，心苦为文命未通。\r\n闻说东堂今有待，飞鸣何处及春风。"
        },
        {
            "title": "闻严秘书与正字及诸客夜会因寄",
            "content": "衡门寥落岁阴穷，露湿莓苔叶厌风。\r\n闻道今宵阮家会，竹林明月七人同。"
        },
        {
            "title": "春晓闻莺",
            "content": "寥寥兰台晓梦惊，绿林残月思孤莺。\r\n犹疑蜀魄千年恨，化作冤禽万啭声。"
        },
        {
            "title": "韦常侍以宾",
            "content": "孤云永日自徘徊，岩馆苍苍遍绿苔。\r\n望苑忽惊新诏下，彩鸾归处玉笼开。"
        },
        {
            "title": "单于罢战却归题善阳馆",
            "content": "单于南去善阳关，身逐归云到处闲。\r\n曾是五年莲府客，每闻胡虏哭阴山。"
        },
        {
            "title": "塞外月夜寄荆南熊侍御",
            "content": "南依刘表北刘琨，征战年年箫鼓喧。\r\n云雨一乖千万里，长城秋月洞庭猿。"
        },
        {
            "title": "塞上春怀",
            "content": "东风河外五城喧，南客征袍满泪痕。\r\n愁至独登高处望，蔼然云树重伤魂。"
        },
        {
            "title": "康昌观玉蕊花",
            "content": "琪树芊芊玉蕊新，洞宫长闭彩霞春。\r\n日暮落英铺地雪，献花应过九天人。"
        },
        {
            "title": "汴河闻笳",
            "content": "何处金笳月里悲，悠悠边客梦先知。\r\n单于城下关山曲，今日中原总解吹。"
        },
        {
            "title": "津梁寺采新茶与幕中诸公遍赏，芳香尤异，因",
            "content": "灵州碧岩下，荑英初散芳。涂涂犹宿露，采采不盈筐。\r阴窦藏烟湿，单衣染焙香。幸将调鼎味，一为奏明光。"
        },
        {
            "title": "单于晓角",
            "content": "胡儿吹角汉城头，月皎霜寒大漠秋。\r\n三奏未终天便晓，何人不起望乡愁。"
        },
        {
            "title": "寓兴呈崔员外诸公",
            "content": "三月杨花飞满空，飘飖十里雪如风。\r\n不知何处香醪熟，愿醉佳园芳树中。"
        },
        {
            "title": "岁暮送舍人",
            "content": "边城岁暮望乡关，身逐戎旌未得还。\r\n欲别临岐无限泪，故园花发寄君攀。"
        },
        {
            "title": "缑山道中口号",
            "content": "秋山寂寂秋水清，寒郊木叶飞无声。\r\n王子白云仙去久，洛滨行路夜吹笙。"
        },
        {
            "title": "使次盘豆驿望永乐县",
            "content": "山川不记何年别，城郭应非昔所经。\r\n欲驻征车终日望，天河云雨晦冥冥。"
        },
        {
            "title": "冬日，汉江南行将赴夏口,途次江陵界,寄裴尚",
            "content": "五部拥双旌，南依墨客卿。关山迥梁甸，波浪接湓城。\r烟景迷时候，云帆渺去程。蛤珠冯月吐，芦雁触罗惊。\r浦树凝寒晦，江天湛镜清。赏心随处惬，壮志逐年轻。\r舟楫不可驻，提封如任情。向方曾指路，射策许言兵。\r兰渚歇芳意，菱歌非应声。元戎武昌守，羊祜幸连营。"
        },
        {
            "title": "同苗郎中送严侍御赴黔中因访仙源之事",
            "content": "武陵源在朗江东，流水飞花仙洞中。\r\n莫问阮郎千古事，绿杨深处翠霞空。"
        },
        {
            "title": "赠歌人",
            "content": "林莺一哢四时春，蝉翼罗衣白玉人。\r\n曾逐使君歌舞地，清声长啸翠眉颦。"
        },
        {
            "title": "中秋夜听歌联句",
            "content": "此夕来奔月，何时去上天。--崔备\r\n云鬟方自照，玉腕更呈鲜。--裴度\r\n燕婉人间意，飘飖物外缘。--柳公绰\r\n诗裁明月扇，歌索想夫怜。--武元衡\r\n暗染荀香久，长随楚梦偏。--卢放\r\n会当来彩凤。仿佛逐神仙。--卢士玫"
        },
        {
            "title": "秋原寓目",
            "content": "木落风高天宇开，秋原一望思悠哉。\r\n边城今少射雕骑，连雁嗷嗷何处来。"
        },
        {
            "title": "夏日寄陆三达陆四逢并王念八仲周",
            "content": "士衡兄弟旧齐名，还似当年在洛城。\r\n闻说重门方隐相，古槐高柳夏阴清。"
        },
        {
            "title": "与崔十五同访裴校书不遇",
            "content": "梨花落尽柳花时，庭树流莺日过迟。\r\n几度相思不相见，春风何处有佳期。"
        },
        {
            "title": "渡淮",
            "content": "暮涛凝雪长淮水，细雨飞梅五月天。\r\n行子不须愁夜泊，绿杨多处有人烟。"
        },
        {
            "title": "春暮寄杜嘉兴昆弟",
            "content": "柳色千家与万家，轻风细雨落残花。\r\n数枝琼玉无由见，空掩柴扉度岁华。"
        },
        {
            "title": "陌上暮春",
            "content": "青青南陌柳如丝，柳色莺声晚日迟。\r\n何处最伤游客思，春风三月落花时。"
        },
        {
            "title": "酬韦胄曹登天长寺上方见寄",
            "content": "青门几度沾襟泪，并在东林雪外峰。\r\n今日重烦相忆处，春光知绕凤池浓。"
        },
        {
            "title": "学仙难",
            "content": "玉殿笙歌汉帝愁，鸾龙俨驾望瀛洲。\r\n黄金化尽方士死，青天欲上无缘由。"
        },
        {
            "title": "立秋日与陆华原于县界南馆送邹十八",
            "content": "风入昭阳池馆秋，片云孤鹤两难留。\r\n明朝独向青山郭，唯有蝉声催白头。"
        },
        {
            "title": "中春亭雪夜寄西邻韩李二舍人",
            "content": "广庭飞雪对愁人，寒谷由来不悟春。\r\n却笑山阴乘兴夜，何如今日戴家邻。"
        },
        {
            "title": "春日酬熊执易南亭花发见赠",
            "content": "千株桃杏参差发，想见花时人却愁。\r\n曾忝陆机琴酒会，春亭惟愿一淹留。"
        },
        {
            "title": "送严秀才",
            "content": "灞浐别离肠已断，江山迢递信仍稀。\r\n送君偏下临岐泪，家在南州身未归。"
        },
        {
            "title": "春斋夜雨忆郭通微",
            "content": "桃源在在阻风尘，世事悠悠又遇春。\r\n雨滴闲阶清夜久，焚香偏忆白云人。"
        },
        {
            "title": "长安贼中寄题江南所居茱萸树",
            "content": "手种茱萸旧井傍，几回春露又秋霜。\r\n今来独向秦中见，攀折无时不断肠。"
        },
        {
            "title": "寻三藏上人",
            "content": "北风吹雪暮萧萧，问法寻僧上界遥。\r\n全盛手持筇竹杖，逢君不语指芭蕉。"
        },
        {
            "title": "登阖闾古城",
            "content": "登高望远自伤情，柳发花开映古城。\r\n全盛已随流水去，黄鹂空啭旧春声。"
        },
        {
            "title": "送魏正则擢第归江陵",
            "content": "商山路接玉山深，古木苍然尽合阴。\r\n会府登筵君最少，江城秋至肯惊心。"
        },
        {
            "title": "夏夜饯裴行军赴朝命",
            "content": "三年同看锦城花，银烛连宵照绮霞。\r\n报国从来先意气，临岐不用重咨嗟。"
        },
        {
            "title": "春日偶作",
            "content": "飞花寂寂燕双双，南客衡门对楚江。\r\n惆怅管弦何处发，春风吹到读书窗。"
        },
        {
            "title": "秋日出游偶作",
            "content": "黄花丹叶满江城，暂爱江头风景清。\r\n闲步欲舒山野性，貔貅不许独行人。"
        },
        {
            "title": "送柳郎中裴起居",
            "content": "望乡台上秦人在，学射山中杜魄哀。\r\n落日河桥千骑别，春风寂寞旆旌回。"
        },
        {
            "title": "题嘉陵驿",
            "content": "悠悠风旆绕山川，山驿空濛雨似烟。\r\n路半嘉陵头已白，蜀门西上更青天。"
        },
        {
            "title": "山居",
            "content": "身依泉壑将时背，路入烟萝得地深。\r\n终岁不知城郭事，手栽林竹尽成阴。"
        },
        {
            "title": "郊居寓目偶题",
            "content": "晨趋禁掖暮郊园，松桂苍苍烟露繁。\r\n明月上时群动息，雪峰高处正当轩。"
        },
        {
            "title": "同诸公夜宴监军玩花之作",
            "content": "五侯门馆百花繁，红烛摇风白雪翻。\r\n不似凤凰池畔见，飘扬今隔上林园。"
        },
        {
            "title": "送张谏议",
            "content": "汉庭从事五人来，回首疆场独未回。\r\n今日送君魂断处，寒云寥落数株梅。"
        },
        {
            "title": "重送卢三十一起居",
            "content": "相如拥传有光辉，何事阑干泪湿衣。\r\n旧府东山馀妓在，重将歌舞送君归。"
        },
        {
            "title": "路岐重赋",
            "content": "芳郊欲别阑干泪，故国难期聚散云。\r\n分手更逢江驿暮，马嘶猿叫不堪闻。"
        },
        {
            "title": "送崔舍人起居",
            "content": "赤墀同拜紫泥封，驷牡连征侍九重。\r\n惟有白须张司马，不言名利尚相从。"
        },
        {
            "title": "送裴戡行军",
            "content": "珠履三千醉不欢，玉人犹苦夜冰寒。\r\n送君偏有无言泪，天下关山行路难。"
        },
        {
            "title": "鄂渚送友",
            "content": "云帆淼淼巴陵渡，烟树苍苍故郢城。\r\n江上梅花无数落，送君南浦不胜情。"
        },
        {
            "title": "送张侍御赴京",
            "content": "江南烟雨塞鸿飞，西府文章谢掾归。\r\n相送汀州兰棹晚，菱歌一曲泪沾衣。"
        },
        {
            "title": "春兴",
            "content": "杨柳阴阴细雨晴，残花落尽见流莺。\r\n春风一夜吹香梦，梦逐春风到洛城。"
        },
        {
            "title": "休暇日，中书",
            "content": "尝闻圣主得贤臣，三接能令四海春。\r\n月满禁垣斋沐夜，清吟属和更何人。"
        },
        {
            "title": "赠佳人",
            "content": "步摇金翠玉搔头，倾国倾城胜莫愁。\r\n若逞仙姿游洛浦，定知神女谢风流。"
        },
        {
            "title": "宿青阳驿",
            "content": "空山摇落三秋暮，萤过疏帘月露团。\r\n寂寞银灯愁不寐，萧萧风竹夜窗寒。"
        },
        {
            "title": "同陈六侍御寒食游禅定藏山上人院",
            "content": "年少轻行乐，东城南陌头。与君寂寞意，共作草堂游。"
        },
        {
            "title": "左掖梨花",
            "content": "巧笑解迎人，晴雪香堪惜。随风蝶影翻，误点朝衣赤。"
        },
        {
            "title": "夏夜作",
            "content": "夜久喧暂息，池台惟月明。无因驻清景，日出事还生。"
        },
        {
            "title": "春日偶作",
            "content": "纵横桃李枝，淡荡春风吹。美人歌白苎，万恨在蛾眉。"
        },
        {
            "title": "途中即事",
            "content": "南征复北还，扰扰百年间。自笑红尘里，生涯不暂闲。"
        },
        {
            "title": "寒食下第",
            "content": "柳挂九衢丝，花飘万家雪。如何憔悴人，对此芳菲节。"
        },
        {
            "title": "石州城",
            "content": "丈夫心爱横行，报国知嫌命轻。楼兰径百战，\r\n更道戍龙城。锦字窦车骑，胡笳李少卿。生离两不见，\r\n万古难为情。"
        },
        {
            "title": "酬陆员外歙州许员外郢州二使君",
            "content": "吴洲云海接，楚驿梦林长。符节分忧重，鹓鸿去路翔。\r\n艳歌愁翠黛，宝瑟韵清商。洲草遥池合，春风晓旆张。\r\n晋臣多乐广，汉主识冯唐。不作经年别，离魂亦未伤。"
        },
        {
            "title": "闻",
            "content": "休沐限中禁，家山传胜游。露寒潘省夜，木落庾园秋。\r\n兰菊回幽步，壶觞洽旧俦。位高天禄阁，词异畔牢愁。\r\n孤思琴先觉，驰晖水竞流。明朝不相见，清祀在圜丘。"
        },
        {
            "title": "归燕",
            "content": "春色遍芳菲，闲檐双燕归。还同旧侣至，来绕故巢飞。\r\n敢望烟霄达，多惭羽翮微。衔泥傍金砌，拾蕊到荆扉。\r\n云海经时别，雕梁长日依。主人能一顾，转盻自光辉。"
        },
        {
            "title": "途次近",
            "content": "草草事行役，迟迟违故关。碧帏遥隐雾，红旆渐依山。\r\n感激酬恩泪，星霜去国颜。捧刀金锡字，归马玉连环。\r\n威凤翔双阙，征夫纵百蛮。应怜宣室召，温树不同攀。"
        },
        {
            "title": "酬严维秋夜见寄",
            "content": "遥夜思悠悠，闻钟远梦休。乱林萤烛暗，零露竹风秋。\r\n启户云归栋，褰帘月上钩。昭明逢圣代，羁旅别沧洲。\r\n骑省潘郎思，衡闱宋玉愁。神仙惭李郭，词赋谢曹刘。\r\n松柏应无变，琼瑶不可酬。谁堪此时景，寂寞下高楼。"
        },
        {
            "title": "题故蔡国公主九华观上池院",
            "content": "朱门临九衢，云木蔼仙居。曲沼天波接，层台凤舞馀。\r\n曙烟深碧筱，香露湿红蕖。瑶瑟含风韵，纱窗积翠虚。\r\n秦楼今寂寞，真界竟何如。不与蓬瀛异，迢迢远玉除。"
        },
        {
            "title": "送许著作分司东都",
            "content": "瑶瑟激凄响，征鸿翻夕阳。署分刊竹简，书蠹护芸香。\r\n马色关城晓，蝉声驿路长。石渠荣正礼，兰室重元方。\r\n不作经年别，离魂亦暂伤。"
        },
        {
            "title": "秋怀奉寄朱补阙",
            "content": "上苑繁霜降，骚人起恨初。白云深陋巷，衰草遍闲居。\r\n暮色秋烟重，寒声牖叶虚。潘生秋思苦，陶令世情疏。\r\n已制归田赋，犹陈谏猎书。不知青琐客，投分竟何如。"
        },
        {
            "title": "酬李十一尚书西亭暇日书怀见寄十二韵之作",
            "content": "鼎铉昔云忝，西南分主忧。烟尘开僰道，旌节护蛮陬。\r\n任重功无立，力微恩未酬。据鞍惭齿发，责帅惧春秋。\r\n高德闻郑履，俭居称晏裘。三刀君入梦，九折我回輈。\r\n时景屡迁易，兹言期退休。方追故山事，岂谓台阶留。\r\n遐抱清净理，眷言兰杜幽。一缄琼玖赠，万里别离愁。\r\n巴岭云外没，蜀江天际流。怀贤耿遥思，相望凤池头。"
        },
        {
            "title": "渐至涪州先寄王使君",
            "content": "治教通夷俗，均输问大田。江分巴字水，树入夜郎烟。\r\n毒雾含秋气，阴岩蔽曙天。路难空计日，身老不由年。\r\n将命宁知远，归心讵可传。星郎复何事，出守五溪边。"
        },
        {
            "title": "和杨三舍人晚秋与崔二舍人、张秘监、苗考功",
            "content": "瑶圃高秋会，金闺奉诏辰。朱轮天上客，白石洞中人。\r\n珮响泉声杂，朝衣羽服亲。九重青琐闭，三秀紫芝新。\r\n化药秦方士，偷桃汉侍臣。玉笙王子驾，辽鹤令威身。\r\n叹逝颓波速，缄词丽曲春。重将凄恨意，苔壁问遗尘。"
        },
        {
            "title": "酬裴起居西亭留题",
            "content": "艳歌能起关山恨，红烛偏凝寒塞情。\r\n况是池塘风雨夜，不堪丝管尽离声。"
        },
        {
            "title": "途次",
            "content": "去国策羸马，劳歌行路难。地崇秦制险，人乐汉恩宽。\r\n御沼澄泉碧，宫梨佛露丹。鼎成仙驭远，龙化宿云残。\r\n不问三苗宠，谁陪万国欢。至今松桂色，长助玉楼寒。"
        },
        {
            "title": "奉酬中书",
            "content": "寥落曙钟断，微明烟月沉。翠霞仙仗合，清漏掖垣深。\r\n北极星遥拱，南山阙迥临。兰釭竟晓焰，琪树欲秋阴。\r\n霄汉惭联步，貂蝉愧并簪。德容温比玉，王度式如金。\r\n鱼水千年运，箫韶九奏音。代天惊度日，掷地喜开襟。\r\n文武时方泰，唐虞道可寻。忝陪申及甫，清净奉尧心。"
        },
        {
            "title": "冬日，汉江南行将赴夏口,途",
            "content": "五部拥双旌，南依墨客卿。关山迥梁甸，波浪接湓城。\r\n烟景迷时候，云帆渺去程。蛤珠冯月吐，芦雁触罗惊。\r\n浦树凝寒晦，江天湛镜清。赏心随处惬，壮志逐年轻。\r\n舟楫不可驻，提封如任情。向方曾指路，射策许言兵。\r\n兰渚歇芳意，菱歌非应声。元戎武昌守，羊祜幸连营。"
        },
        {
            "title": "和杨弘微春日曲江南望",
            "content": "迟景霭悠悠，伤春南陌头。暄风一澹荡，遐思几殷忧。\r\n龙去空仙沼，鸾飞掩妓楼。芳菲馀雨露，冠盖旧公侯。\r\n朱戟千门闭，黄鹂百啭愁。烟濛宫树晚，花咽石泉流。\r\n寒谷律潜应，中林兰自幽。商山将避汉，晋室正藩周。\r\n黍稷闻兴叹，琼瑶畏见投。君心即吾事，微向在沧洲。"
        },
        {
            "title": "甲午岁相国",
            "content": "机事劳西掖，幽怀寄北园。鹤巢深更静，蝉噪断犹喧。\r\n仙酝百花馥，艳歌双袖翻。碧云诗变雅，皇泽叶流根。\r\n未报雕龙赠，俄伤泪剑痕。佳城关白日，哀挽向青门。\r\n礼命公台重，烟霜陇树繁。天高不可问，空使辅星昏。"
        },
        {
            "title": "甫构西亭偶题因呈监军及幕中诸公",
            "content": "瀛海无因泛，昆丘岂易寻。数峰聊在目，一境暂清心。\r\n悦彼松柏性，爱兹桃李阴。列芳凭有土，丛干聚成林。\r\n信矣子牟恋，归欤尼父吟。暗香兰露滴，空翠蕙楼深。\r\n负鼎位尝忝，荷戈年屡侵。百城烦鞅掌，九仞喜岖嶔。\r\n巴汉溯沿楫，岷峨千万岑。恩偏不敢去，范蠡畏熔金。"
        },
        {
            "title": "奉酬淮南中书相公见寄",
            "content": "扬州隋故都，竹使汉名儒。翊圣恩华异，持衡节制殊。\r\n朝廷连受脉，台座接訏谟。金玉裁王度，丹书奉帝俞。\r\n九重辞象魏，千里握兵符。铁马秋临塞，虹旌夜渡泸。\r\n江长梅笛怨，天远桂轮孤。浩叹烟霜晓，芳期兰蕙芜。\r\n雅言书一札，宾海雁东隅。岁月奔波尽，音徽雾雨濡。\r\n蜀江分井络，锦浪入淮湖。独抱相思恨，关山不可逾。"
        },
        {
            "title": "秋日台中寄怀简诸僚",
            "content": "宪府日多事，秋光照碧林。干云岩翠合，布石地苔深。\r\n忧悔耿遐抱，尘埃缁素襟。物情牵局促，友道旷招寻。\r\n颓节风霜变，流年芳景侵。池荷足幽气，烟竹又繁阴。\r\n簪组赤墀恋，池鱼沧海心。涤烦滞幽赏，永度瑶华音。"
        },
        {
            "title": "奉和圣制重阳日即事",
            "content": "玉烛降寒露，我皇歌古风。重阳德泽展，万国欢娱同。\r\n绮陌拥行骑，香尘凝晓空。神都自蔼蔼，佳气助葱葱。\r\n律吕阴阳畅，景光天地通。徒然被鸿霈，无以报玄功。"
        },
        {
            "title": "无题",
            "content": "三伏草木变，九城车马烦。碧霄回骑射，丹洞入桃源。\r\n台殿云浮栋，緌缨鹤在轩。莫将真破妄，聊用静持喧。\r\n石甃古苔冷，水筠凉簟翻。黄公垆下叹，旌旆国东门。"
        },
        {
            "title": "奉和圣制丰年多庆九日示怀",
            "content": "令节寰宇泰，神都佳气浓。赓歌禹功盛，击壤尧年丰。\r\n九奏碧霄里，千官皇泽中。南山澄凝黛，曲水清涵空。\r\n金玉美王度，欢康谣国风。睿文垂日月，永与天无穷。"
        },
        {
            "title": "南昌滩",
            "content": "渠江明净峡逶迤，船到名滩拽$迟。橹窡动摇妨作梦，\r\n巴童指点笑吟诗。畬馀宿麦黄山腹，日背残花白水湄。\r\n物色可怜心莫限，此行都是独行时。"
        },
        {
            "title": "奉酬中书相公至日圜丘行事合于中书省斋移止",
            "content": "郊庙祗严祀，斋庄觌上玄。别开金虎观，不离紫微天。\r\n树古长杨接，池清太液连。仲山方补衮，文举自伤年。\r\n风溢铜壶漏，香凝绮阁烟。仍闻白雪唱，流咏满鹍弦。"
        },
        {
            "title": "秋日书怀",
            "content": "金貂玉铉奉君恩，夜漏晨钟老掖垣。参决万机空有愧，\r\n静观群动亦无言。杯中壮志红颜歇，林下秋声绛叶翻。\r\n倦鸟不知归去日，青芜白露满郊园。"
        },
        {
            "title": "送田三端公还鄂州",
            "content": "孤云迢递恋沧洲，劝酒梨花对白头。南陌送归车骑合，\r\n东城怨别管弦愁。青油幕里人如玉，黄鹤楼中月并钩。\r\n君去庾公应借问，驰心千里大江流。"
        },
        {
            "title": "酬谈校书长安秋夜对月寄诸故旧",
            "content": "故园千里渺遐情，黄叶萧条白露生。惊鹊绕枝风满幌，\r\n寒钟送晓月当楹。蓬山高价传新韵，槐市芳年挹盛名。\r\n莫怪孔融悲岁序，五侯门馆重娄卿。"
        },
        {
            "title": "长安秋夜怀陈京昆季",
            "content": "钟鼓九衢绝，出门千里同。远情高枕夜，秋思北窗空。\r\n静见烟凝烛，闲听叶坠桐。玉壶思洞彻，琼树忆葱笼。\r\n萤影疏帘外，鸿声暗雨中。羁愁难会面，懒慢责微躬。\r\n甲乙科攀桂，图书阁践蓬。一瓢非可乐，六翮未因风。\r\n寥落悲秋尽，蹉跎惜岁穷。明朝不相见，流泪菊花丛。"
        },
        {
            "title": "崔敷叹春物",
            "content": "九陌迟迟丽景斜，禁街西访隐沦赊。门依高柳空飞絮，\r\n身逐闲云不在家。轩冕强来趋世路，琴尊空负赏年华。\r\n残阳寂寞东城去，惆怅春风落尽花。"
        },
        {
            "title": "春暮郊居寄朱舍人",
            "content": "幽深不让子真居，度日闲眠世事疏。春水满池新雨霁，\r\n香风入户落花馀。目随鸿雁穷苍翠，心寄溪云任卷舒。\r\n回首知音青琐闼，何时一为荐相如。"
        },
        {
            "title": "至栎阳崇道寺闻严十少府趋侍",
            "content": "云连万木夕沈沈，草色泉声古院深。闻说羊车趋盛府，\r\n何言琼树在东林。松筠自古多年契，风月怀贤此夜心。\r\n惆怅送君身未达，不堪摇落听秋砧。"
        },
        {
            "title": "摩诃池宴",
            "content": "摩诃池上春光早，爱水看花日日来。秾李雪开歌扇掩，\r\n绿杨风动舞腰回。芜台事往空留恨，金谷时危悟惜才。\r\n昼短欲将清夜继，西园自有月裴回。"
        },
        {
            "title": "送李秀才赴滑州诣大夫舅",
            "content": "陌头车马去翩翩，白面怀书美少年。东武扬公姻娅重，\r\n西州谢傅舅甥贤。长亭叫月新秋雁，官渡含风古树蝉。\r\n知己满朝留不住，贵臣河上拥旌旃。"
        },
        {
            "title": "南徐别业早春有怀",
            "content": "生涯忧忧竟何成，自爱深居隐姓名。远雁临空翻夕照，\r\n残云带雨过春城。花枝入户犹含润，泉水侵阶乍有声。\r\n虚度年华不相见，离肠怀土并关情。"
        },
        {
            "title": "春题龙门香山寺",
            "content": "众香天上梵仙宫，钟磬寥寥半碧空。清景乍开松岭月，\r\n乱流长响石楼风。山河杳映春云外，城阙参差茂树中。\r\n欲尽出寻那可得，三千世界本无穷。"
        },
        {
            "title": "酬严司空荆南见寄",
            "content": "金貂再领三公府，玉帐连封万户侯。帘卷青山巫峡晓，\r\n烟开碧树渚宫秋。刘琨坐啸风清塞，谢脁题诗月满楼。\r\n白雪调高歌不得，美人南国翠蛾愁。"
        },
        {
            "title": "同幕中诸公送李侍御归朝",
            "content": "昔年专席奉清朝，今日持书即旧僚。珠履会中箫管思，\r\n白云归处帝乡遥。巴江暮雨连三峡，剑壁危梁上九霄。\r\n岁月不堪相送尽，颓颜更被别离凋。"
        },
        {
            "title": "幕中诸公有观猎之作因继之",
            "content": "刀州城北剑山东，甲士屯云骑散风。旌旆遍张林岭动，\r\n豺狼驱尽塞垣空。衔芦远雁愁萦缴，绕树啼猿怯避弓。\r\n为报府中诸从事，燕然未勒莫论功。"
        },
        {
            "title": "送崔判官使太原",
            "content": "劳君车马此逡巡，我与刘君本世亲。两地山河分节制，\r\n十年京洛共风尘。笙歌几处胡天月，罗绮长留蜀国春。\r\n报主由来须尽敌，相期万里宝刀新。"
        },
        {
            "title": "春晚奉陪相公西亭宴集",
            "content": "林花春向兰，高会重邀欢。感物惜芳景，放怀因彩翰。\r\n玉颜秾处并，银烛焰中看。若折持相赠，风光益别难。"
        },
        {
            "title": "昭德皇后挽歌词",
            "content": "玉扆将迁坐，金鸡忽报晨。珮环仙驭远，星月夜台新。\r\n剑没川空冷，菱寒镜不春。国门车马会，多是濯龙亲。"
        },
        {
            "title": "顺宗至德大圣皇帝挽歌词三首",
            "content": "桥山同轨会，轩后葬衣冠。东海风波变，西陵松柏攒。\r\n鼎湖仙已去，金掌露宁乾。万木泉扃月，空怜凫雁寒。\r\n容卫晓徘徊，严城阊阖开。乌号龙驭远，遏密凤声哀。\r\n昆浪黄河注，崦嵫白日颓。恭闻天子孝，不忍望铜台。\r\n哀挽渭川曲，空歌汾水阳。夜泉愁更咽，秋日惨无光。\r\n缵夏功传启，兴周业继昌。回瞻五陵上，烟雨为苍苍。"
        },
        {
            "title": "德宗皇帝挽歌词三首",
            "content": "道启轩皇圣，威扬夏禹功。讴歌亭育外，文武盛明中。\r\n日月光连璧，烟尘屏大风。为人祈福处，台树与天通。\r\n圣历□勤政，瑶图庆运长。寿宫开此地，仙驾缈何乡。\r\n风断清笳调，云愁绿旆扬。上升知不恨，弘济任城王。\r\n尝闻阊阖前，星拱北辰箓。今来大明祖，辇驾桥山曲。\r\n松柏韵幽音，鱼龙焰寒烛。岁岁秋风辞，兆人歌不足。"
        },
        {
            "title": "送张六谏议归朝",
            "content": "诏书前日下丹霄，头戴儒冠脱皂貂。笛怨柳营烟漠漠，\r\n云愁江馆雨萧萧。鸳鸿得路争先翥，松柏凌寒独后凋。\r\n归去朝端如有问，玉关门外老班超。"
        },
        {
            "title": "送吴侍御司马赴台州",
            "content": "卢耽佐郡遥，川陆共迢迢。风景轻吴会，文章变越谣。\r\n烟林繁橘柚，云海浩波潮。余有灵山梦，前君到石桥。"
        },
        {
            "title": "酬陆三与邹十八侍御",
            "content": "城分流水郭连山，拂露开怀一解颜。令尹关中仙史会，\r\n河阳县里玉人闲。共怜秋隼惊飞至，久想云鸿待侣还。\r\n莫恨殷勤留此地，东崖桂树昔同攀。"
        },
        {
            "title": "秋灯对雨寄史近崔积",
            "content": "坐听宫城传晚漏，起看衰叶下寒枝。空庭绿草结离念，\r\n细雨黄花赠所思。蟋蟀已惊良节度，茱萸偏忆故人期。\r\n相逢莫厌尊前醉，春去秋来自不知。"
        },
        {
            "title": "送韦侍御司议赴东都",
            "content": "洛京千里近，离绪亦纷纷。文宪芙蓉沼，元方羔雁群。\r\n河关连巩树，嵩少接秦云。独有临风思，睽携不可闻。"
        },
        {
            "title": "和李中丞题故将军林亭",
            "content": "帝里清和节，侯家邸第春。烟霏瑶草露，苔暗杏梁尘。\r\n城郭悲歌旧，池塘丽句新。年年车马客，钟鼓乐他人。"
        },
        {
            "title": "送邓州潘使君赴任",
            "content": "川陆一都会，旌旗千里舒。虎符中禁授，熊轼上流居。\r\n橘柚金难并，池塘练不如。春风行部日，应驻士元车。"
        },
        {
            "title": "酬崔使君寄麈尾",
            "content": "贤人嘉尚同，今制古遗风。寄我襟怀里，辞君掌握中。\r\n金声劳振远，玉柄借谈空。执玩驰心处，迢迢巴峡东。"
        },
        {
            "title": "玉泉寺与润上人望秋山怀张少尹",
            "content": "山寒天降霜，烟月共苍苍。况此绿岩晚，尚馀丹桂芳。\r\n禅心殊众乐，人世满秋光。莫怪频回首，孤云思帝乡。"
        },
        {
            "title": "送七兄赴歙州",
            "content": "车马去憧憧，都门闻晓钟。客程将日远，离绪与春浓。\r\n流水逾千度，归云隔万重。玉杯倾酒尽，不换惨凄容。"
        },
        {
            "title": "送李正字之蜀",
            "content": "已献甘泉赋，仍登片玉科。汉官新组绶，蜀国旧烟萝。\r\n剑壁秋云断，巴江夜月多。无穷别离思，遥寄竹枝歌。"
        },
        {
            "title": "度东径岭",
            "content": "又过雁门北，不胜南客悲。三边上岩见，双泪望乡垂。\r\n暮角云中戍，残阳天际旗。更看飞白羽，胡马在封陲。"
        },
        {
            "title": "秋晚途次坊州界寄崔玉员外",
            "content": "崎岖崖谷迷，寒雨暮成泥。征路出山顶，乱云生马蹄。\r\n望乡程杳杳，怀远思凄凄。欲识分麾重，孤城万壑西。"
        },
        {
            "title": "送温况游蜀",
            "content": "游人西去客三巴，身逐孤蓬不定家。山近峨眉飞暮雨，\r\n江连濯锦起朝霞。云深九折刀州远，路绕千岩剑阁斜。\r\n应到严君开卦处，将余一为问生涯。"
        },
        {
            "title": "酬元十二",
            "content": "偶寻乌府客，同醉习家池。积雪初迷径，孤云遂失期。\r\n风前劳引领，月下重相思。何必因尊酒，幽心两自知。"
        },
        {
            "title": "送严侍御",
            "content": "巴檄故人去，苍苍枫树林。云山千里合，雾雨四时阴。\r\n峡路猿声断，桃源犬吠深。不须贪胜赏，汉节待南侵。"
        },
        {
            "title": "送寇侍御司马之明州",
            "content": "斗酒上河梁，惊魂去越乡。地穷沧海阔，云入剡山长。\r\n莲唱蒲萄熟，人烟橘柚香。兰亭应驻楫，今古共风光。"
        },
        {
            "title": "宜阳所居白蜀葵答咏柬诸公",
            "content": "冉冉众芳歇，亭亭虚室前。敷荣时已背，幽赏地宜偏。\r\n红艳世方重，素华徒可怜。何当君子愿，知不竞喧妍。"
        },
        {
            "title": "夏与熊王二秀才同宿僧院",
            "content": "共将缨上尘，来问雪山人。世纲从知累，禅心自证真。\r\n境空宜入梦，藤古不留春。一听林公法，灵嘉愿寄身。"
        },
        {
            "title": "秋日将赴江",
            "content": "寂寞两相阻，悠悠南北心。燕惊沧海远，鸿避朔云深。\r\n夜梦江亭月，离忧陇树阴。兼秋无限思，惆怅属瑶琴。"
        },
        {
            "title": "河东赠别炼师",
            "content": "多累有行役，相逢秋节分。游人甘失路，野鹤亦离群。\r\n戎马犯边垒，天兵屯塞云。孔璋才素健，羽檄定纷纷。"
        },
        {
            "title": "酬韩弇归崖见寄",
            "content": "惆怅人间事，东山遂独游。露凝瑶草晚，鱼戏石潭秋。\r\n轩冕应相待，烟霞莫遽留。君看仲连意，功立始沧洲。"
        },
        {
            "title": "送魏正则擢第归江陵",
            "content": "客路商山外，离筵小暑前。高文常独步，折桂及韶年。\r\n关国通秦限，波涛隔汉川。叨同会府选，分手倍依然。"
        },
        {
            "title": "慈恩寺起上人院",
            "content": "禅堂支许同，清论道源穷。起灭秋云尽，虚无夕霭空。\r\n池澄山倒影，林动叶翻风。他日焚香待，还来礼惠聪。"
        },
        {
            "title": "资圣寺贲法师晚春茶会",
            "content": "虚室昼常掩，心源知悟空。禅庭一雨后，莲界万花中。\r\n时节流芳暮，人天此会同。不知方便理，何路出樊笼。"
        },
        {
            "title": "夜坐闻雨寄严十少府",
            "content": "多负云霄志，生涯岁序侵。风翻凉叶乱，雨滴洞房深。\r\n迢递三秋梦，殷勤独夜心。怀贤不觉寐，清磬发东林。"
        },
        {
            "title": "送冯谏议赴河北宣慰",
            "content": "汉代衣冠盛，尧年雨露多。恩荣辞紫禁，冰雪渡黄河。\r\n待诏孤城启，宣风万岁和。今宵燕分野，应见使星过。"
        },
        {
            "title": "山中月夜寄朱张二舍人",
            "content": "午夜更漏里，九重霄汉间。月华云阙迥，秋色凤池闲。\r\n御锦通清禁，天书出暗关。嵇康不求达，终岁在空山。"
        },
        {
            "title": "送陆书还吴",
            "content": "君住包山下，何年入帝乡。成名归旧业，叹别见秋光。\r\n橘柚吴洲远，芦花楚水长。我行经此路，京口向云阳。"
        },
        {
            "title": "秋夜寄江南旧游",
            "content": "寥落九秋晚，端忧时物残。隔林萤影度，出禁漏声寒。\r\n愁雨洞房掩，孤烛遥夜阑。怀贤梦南国，兴尽水漫漫。"
        },
        {
            "title": "经严秘校维故宅",
            "content": "掩泪山阳宅，生涯此路穷。香销芸阁闭，星落草堂空。\r\n丽藻浮名里，哀声夕照中。不堪投钓处，邻笛怨春风。"
        },
        {
            "title": "长安春望",
            "content": "宿雨净烟霞，春风绽百花。绿杨中禁路，朱戟五侯家。\r\n草色金堤晚，莺声御柳斜。无媒犹未达，应共惜年华。"
        },
        {
            "title": "早春送欧阳炼师归山",
            "content": "双鹤五云车，初辞汉帝家。人寰新甲子，天路旧烟霞。\r\n羽节临风驻，霓裳逐雨斜。昆仑有琪树，相忆寄瑶华。"
        },
        {
            "title": "夏日对雨寄朱放拾遗",
            "content": "才非谷永传，无意谒王侯。小暑金将伏，微凉麦正秋。\r\n远山依枕见，暮雨闭门愁。更忆东林寺，诗家第一流。"
        },
        {
            "title": "夕次潘山下",
            "content": "南国独行日，三巴春草齐。漾波归海疾，危栈入云迷。\r\n锦谷岚烟里，刀州晚照西。旅情方浩荡，蜀魄满林啼。"
        },
        {
            "title": "元和癸巳，余",
            "content": "昔佩兵符去，今持相印还。天光临井络，春物度巴山。\r\n鸟道青冥外，风泉洞壑间。何惭班定远，辛苦玉门关。"
        },
        {
            "title": "津梁寺采新茶",
            "content": "灵州碧岩下，荑英初散芳。涂涂犹宿露，采采不盈筐。\r\n阴窦藏烟湿，单衣染焙香。幸将调鼎味，一为奏明光。"
        },
        {
            "title": "春分与诸公同宴呈陆三十四郎中",
            "content": "南国宴佳宾，交情老倍亲。月惭红烛泪，花笑白头人。\r\n宾瑟常馀怨，琼枝不让春。更闻歌子夜，桃李艳妆新。"
        },
        {
            "title": "窦三中丞去岁有台中五言四韵未及酬报,今领",
            "content": "在昔谬司宪，常僚惟有君。报恩如皎日，致位等青云。\r\n削藁书难见，除苛事早吟。双旌不可驻，风雪路岐分。"
        },
        {
            "title": "四川使宅有韦令公时孔雀存焉,暇日与诸公同",
            "content": "荀令昔居此，故巢留越禽。动摇金翠尾，飞舞碧梧阴。\r\n上客彻瑶瑟，美人伤蕙心。会因南国使，得放海云深。"
        },
        {
            "title": "八月十五夜与诸公锦楼望月得中字",
            "content": "玉轮初满空，迥出锦城东。相向秦楼镜，分飞碣石鸿。\r\n桂香随窈窕，珠缀隔玲珑。不及前秋月，圆辉凤沼中。"
        },
        {
            "title": "西亭题壁寄中书李相公",
            "content": "昏旦倦兴寝，端忧力尚微。廉颇不觉老，蘧瑗始知非。\r\n授钺虚三顾，持衡旷万机。空馀蝴蝶梦，迢递故山归。"
        },
        {
            "title": "夏日别卢太卿",
            "content": "汉水清且广，江波渺复深。叶舟烟雨夜，之子别离心。\r\n汀草结春怨，山云连暝阴。年年南北泪，今古共沾襟。"
        },
        {
            "title": "送严绅游兰溪",
            "content": "剡岭穷边海，君游别岭西。暮云秋水阔，寒雨夜猿啼。\r\n地僻秦人少，山多越路迷。萧萧驱匹马，何处是兰溪。"
        },
        {
            "title": "江上寄隐者",
            "content": "归舟不计程，江月屡亏盈。霭霭沧波路，悠悠离别情。\r\n蒹葭连水国，鼙鼓近梁城。却忆沿江叟，汀洲春草生。"
        },
        {
            "title": "台中题壁",
            "content": "柏台年未老，蓬鬓忽苍苍。无事裨明主，何心弄宪章。\r\n雀声愁霰雪，鸿思恨关梁。会脱簪缨去，故山瑶草芳。"
        },
        {
            "title": "同洛阳诸公饯卢起居",
            "content": "萧条寒日晏，凄惨别魂惊。宝瑟无声怨，金囊故赠轻。\r\n赤墀方载笔，油幕尚言兵。暮宿青泥驿，烦君泪满缨。"
        },
        {
            "title": "送兄归洛使谒严司空",
            "content": "六岁蜀城守，千茎蓬鬓丝。忧心不自遣，骨肉又伤离。\r\n楚峡饶云雨，巴江足梦思。殷勤孔北海，时节易流移。"
        },
        {
            "title": "春日与诸公泛舟",
            "content": "千里雪山开，沱江春水来。驻帆云缥缈，吹管鹤裴回。\r\n身外流年驶，尊前落景催。不应归棹远，明月在高台。"
        },
        {
            "title": "酬太常从兄留别",
            "content": "乡路日兹始，征轩行复留。张骞随汉节，王濬守刀州。\r\n泽国烟花度，铜梁雾雨愁。别离无可奈，万恨锦江流。"
        },
        {
            "title": "送徐员外还京",
            "content": "九折朱轮动，三巴白露生。蕙兰秋意晚，关塞别魂惊。\r\n宝瑟连宵怨，金罍尽醉倾。旄头星未落，分手辘轳鸣。"
        },
        {
            "title": "兵行褒斜谷作",
            "content": "古地接龟沙，边风送征雁。霜明草正腓，峰逼日易晏。\r\n集旅布嵌谷，驱马历层涧。岷河源涉屡，蜀甸途行惯。\r\n矢橐弧室岂领军，儋爵食禄由从宦。注意奏凯赴都畿，\r\n速令提兵还石坂。三川顿使气象清，卖刀买犊消忧患。"
        },
        {
            "title": "送柳郎中裴起居",
            "content": "沱江水绿波，喧鸟去乔柯。南浦别离处，东风兰杜多。\r\n长亭春婉娩，层汉路蹉跎。会有归朝日，班超奈老何。"
        },
        {
            "title": "长安叙怀寄崔十五",
            "content": "延首直城西，花飞绿草齐。迢遥隔山水，怅望思游子。\r\n百啭黄鹂细雨中，千条翠柳衡门里。门对长安九衢路，\r\n愁心不惜芳菲度。风尘冉冉秋复春，钟鼓喧喧朝复暮。\r\n汉家宫阙在中天，紫陌朝臣车马连。萧萧霓旌合仙仗，\r\n悠悠剑佩入炉烟。李广少时思报国，终军未遇敢论边。\r\n无媒守儒行，荣悴纷相映。家甚长卿贫，身多公干病。\r\n不知身病竟如何，懒向青山眠薜萝。鸡黍空多元伯惠，\r\n琴书不见子猷过。超名累岁与君同，自叹还随鹢退风。\r\n闻说唐生子孙在，何当一为问穷通。"
        },
        {
            "title": "出塞作",
            "content": "夙驾逾人境，长驱出塞垣。边风引去骑，胡沙拂征辕。\r\n奏笳山月白，结阵瘴云昏。虽云风景异华夏，\r\n亦喜地理通楼烦。白羽矢飞先火炮，黄金甲耀夺朝暾。\r\n要须洒扫龙沙净，归谒明光一报恩。"
        },
        {
            "title": "行路难",
            "content": "君不见道傍废井傍开花，原是昔年骄贵家。\r\n几度美人来照影，濯纤笑引银瓶绠。风飘雨散今奈何，\r\n绣闼雕甍绿苔多。笙歌鼎沸君莫矜，豪奢未必长多金。\r\n休说编氓朴无耻，至竟终须合天理。非故败他却成此，\r\n苏张终作多言鬼。行路难，路难不在九折湾。"
        },
        {
            "title": "望夫石",
            "content": "佳名望夫处，苔藓封孤石。万里水连天，巴江暮云碧。\r\n湘妃泣下竹成斑，子规夜啼江树白。"
        },
        {
            "title": "送唐次",
            "content": "都门去马嘶，灞水春流浅。青槐驿路长，白日离尊晚。\r\n望望烟景微，草色行人远。"
        },
        {
            "title": "安邑里中秋怀寄高员外",
            "content": "原宪素非贫，嵇康自寡欲。守道识通穷，达命齐荣辱。\r\n庭梧变葱蒨，篱菊扬芳馥。坠叶翻夕霜，高堂瞬华烛。\r\n况兹寒夜永，复叹流年促。感物思殷勤，怀贤心踯躅。\r\n雄词封禅草，丽句阳春曲。高德十年兄，异才千里足。\r\n咫尺邈雪霜，相望如琼玉。欲识岁寒心，松筠更秋绿。"
        },
        {
            "title": "秋夜雨中怀友",
            "content": "庭空雨鸣骄，天寒雁啼苦。青灯淡吐光，白发悄无语。\r\n几年不与联床吟，君方客吴我犹楚。"
        },
        {
            "title": "西亭早秋送徐员外",
            "content": "鼎铉辞台座，麾幢领益州。曲池连月晓，横角满城秋。\r\n有美皇华使，曾同白社游。今年重相见，偏觉艳歌愁。"
        },
        {
            "title": "秋日对酒",
            "content": "行年过始衰，秋至独先悲。事往怜神魄，感深滋涕洟。\r\n百忧纷在虑，一醉兀无思。宝瑟拂尘匣，徽音凝朱丝。\r\n幽圃蕙兰气，烟窗松桂姿。我乏济时略，杖节抚藩维。\r\n山川大兵后，牢落空城池。惊沙犹振野，绿草生荒陂。\r\n物变风雨顺，人怀天地慈。春耕事秋战，戎马去封陲。\r\n波澜暗超忽，坚白亦磷缁。客有自嵩颍，重征栖隐期。\r\n丹诀学仙晚，白云归谷迟。君恩不可报，霜露绕南枝。"
        },
        {
            "title": "晨兴寄赠窦使君",
            "content": "江陵岁方晏，晨起眄庭柯。白露伤红叶，清风断绿萝。\r\n徇时真气索，念远怀忧多。夙昔乐山意，纵横南浦波。\r\n有美婵娟子，百虑攒双蛾。缄情郁不舒，幽行骈复罗。\r\n为予歌苦寒，酌酒朱颜酡。世事浮云变，功名将奈何。"
        },
        {
            "title": "独不见",
            "content": "荆门一柱观，楚国三休殿。环珮俨神仙，辉光生顾盼。\r\n春风细腰舞，明月高堂宴。梦泽水连云，渚宫花似霰。\r\n俄惊白日晚，始悟炎凉变。别岛异波潮，离鸿分海县。\r\n南北断相闻，叹嗟独不见。"
        },
        {
            "title": "塞下曲",
            "content": "草枯马蹄轻，角弓劲如石。骄虏初欲来，风尘暗南国。\r\n走檄召都尉，星火剿羌狄。吾身许报主，何暇避锋镝。\r\n白露湿铁衣，半夜待攻击。龙沙早立功，名向燕然勒。"
        },
        {
            "title": "见郭侍郎题壁",
            "content": "万里枫江偶问程，青苔壁上故人名。\r\n悠悠身世限南北，一别十年空复情。"
        },
        {
            "title": "旬假南亭寄熊郎中",
            "content": "旬休屏戎事，凉雨北窗眠。江城一夜雨，万里绕山川。\r\n草木散幽气，池塘鸣早蝉。妍芳落春后，旅思生秋前。\r\n红槿粲庭艳，绿蒲繁渚烟。行歌独谣酌，坐发朱丝弦。\r\n哀玉不可扣，华烛徒湛然。闻君乐林卧，郡阁旷周旋。\r\n酬对龙象侣，灌注清泠泉。如何无碍智，犹苦病缠牵。"
        },
        {
            "title": "赠歌人",
            "content": "仙歌静转玉箫催，疑是流莺禁苑来。\r\n他日相思梦巫峡，莫教云雨晦阳台。"
        },
        {
            "title": "古意",
            "content": "蜀国春与秋，岷江朝夕流。长波东接海，万里至扬州。\r\n开门面淮甸，楚俗饶欢宴。舞榭黄金梯，歌楼白云面。\r\n荡子未言归，池塘月如练。"
        },
        {
            "title": "秋思",
            "content": "秋室浩烟雾，风柳怨寒蜩。机杼夜声切，蕙兰芳意消。\r\n美人湘水曲，桂楫洞庭遥。常恐时光谢，蹉跎红艳凋。"
        },
        {
            "title": "八月十五酬从兄常望月有怀",
            "content": "坐爱圆景满，况兹秋夜长。寒光生露草，夕韵出风篁。\r\n地远惊金奏，天高失雁行。如何北楼望，不得共池塘。"
        },
        {
            "title": "饯裴行军赴朝命",
            "content": "来时圣主假光辉，心恃朝恩计日归。\r\n谁料忽成云雨别，独将边泪洒戎衣。"
        },
        {
            "title": "代佳人赠张郎中",
            "content": "洛阳佳丽本神仙，冰雪颜容桃李年。\r\n心爱阮郎留不住，独将珠泪湿红铅。"
        },
        {
            "title": "同幕府夜宴惜花",
            "content": "芳草落花明月榭，朝云暮雨锦城春。\r\n莫愁红艳风前散，自有青蛾镜里人。"
        },
        {
            "title": "秋日经潼关感寓",
            "content": "昔年曾逐汉征东，三授兵符百战中。\r\n力保山河嗟下世，秋风牢落故营空。"
        },
        {
            "title": "酬韦胄曹",
            "content": "相逢异县蹉跎意，无复少年容易欢。\r\n桃李美人攀折尽，何如松柏四时寒。"
        },
        {
            "title": "听歌",
            "content": "月上重楼丝管秋，佳人夜唱古梁州。\r\n满堂谁是知音者，不惜千金与莫愁。"
        },
        {
            "title": "春日偶题",
            "content": "山川百战古刀州，龙节来分圣主忧。\r\n静守化条无一事，春风独上望京楼。"
        },
        {
            "title": "赠别崔起居",
            "content": "三十年前会府同，红颜销尽两成翁。\r\n别泪共将何处洒，锦江南渡足春风。"
        },
        {
            "title": "同张惟送霍总",
            "content": "春风箫管怨津楼，三奏行人醉不留。\r\n别后相思江上岸，落花飞处杜鹃愁。"
        },
        {
            "title": "和李丞题李将军林园",
            "content": "落英飘蕊雪纷纷，啼鸟如悲霍冠军。\r\n逝水不回弦管绝，玉楼迢递锁浮云。"
        },
        {
            "title": "重送白将军",
            "content": "红烛芳筵惜夜分，歌楼管咽思难闻。\r\n早知怨别人间世，不下青山老白云。"
        },
        {
            "title": "赠道者",
            "content": "麻衣如雪一枝梅，笑掩微妆入梦来。\r\n若到越溪逢越女，红莲池里白莲开。"
        },
        {
            "title": "酬王十八见招",
            "content": "王昌家直在城东，落尽庭花昨夜风。\r\n高兴不辞千日醉，随君走马向新丰。"
        }
    ]
}