{
    "dynasty": "唐",
    "author": "陆龟蒙",
    "intro": "字鲁望，苏州人，元方七世孙。举进士不第，辟苏、湖二郡从事，退隐松江甫里，多所论撰，自号天随子。以高士召，不赴。李蔚、虞携素重之，及当国，召拜拾遗，诏方下卒。光化中，赠右补阙。集二十卷，今编诗十四卷。",
    "items": [
        {
            "title": "奉和袭美太湖诗二十首·石板",
            "content": "一片倒山屏，何时隳洞门。屹然空阔中，万古波涛痕。\r\n我意上帝命，持来压泉源。恐为庚辰官，囚怪力所掀。\r\n又疑广袤次，零落潜惊奔。不然遭霹雳，强半沈无垠。\r\n如何造化首，便截秋云根。往事不足问，奇踪安可论。\r\n吾今病烦暑，据簟常昏昏。欲从石公乞，莹理平如璊。\r\n前后植桂桧，东西置琴尊。尽携天壤徒，浩唱羲皇言。"
        },
        {
            "title": "和袭美伤开元观顾道士",
            "content": "何事神超入杳冥，不骑孤鹤上三清。多应白简迎将去，\r\n即是朱陵炼更生。药奠肯同椒醑味，云谣空替薤歌声。\r\n武皇徒有飘飘思，谁问山中宰相名。"
        },
        {
            "title": "无题目",
            "content": "词赋曾夸鸀鳿流，果为名误别沧洲。虽蒙静置疏笼晚，\r\n不似闲栖折苇秋。自昔稻粱高鸟畏，至今珪组野人仇。\r\n防徽避缴无穷事，好与裁书谢白鸥。"
        },
        {
            "title": "闻圆载上人挟儒书洎释典归日本国，更作一绝",
            "content": "九流三藏一时倾，万轴光凌渤澥声。\r从此遗编东去后，却应荒外有诸生。"
        },
        {
            "title": "润卿遗青饣迅饭兼之一绝，聊用答谢",
            "content": "旧闻香积金仙食，今见青精玉斧餐。\r自笑镜中无骨录，可能飞上紫雪端。"
        },
        {
            "title": "袭美醉中寄一壶并一绝，走笔次韵奉酬",
            "content": "酒痕衣上杂莓苔，犹忆红螺一两杯。\r正被绕篱荒菊笑，日斜还有白衣来。"
        },
        {
            "title": "和袭美寒日书斋即事三首，每篇各用一韵",
            "content": "不必探幽上郁冈，公斋吟啸亦何妨。唯求薏苡供僧食，\r别著氍毹待客床。春近带烟分短蕙，晓来冲雪撼疏篁。\r余杭山酒犹封在，遥嘱高人未肯尝。\r已上星津八月槎，文通犹自学丹砂。仙经写得空三洞，\r隐士招来别九华。静对真图呼绿齿，偶开神室问黄芽。\r方诸更是怜才子，锡赉于君合有差。\r名价皆酬百万余，尚怜方丈讲玄虚。西都宾问曾成赋，\r东海人求近著书。茅洞烟霞侵寤寐，檀溪风月挂樵渔。\r清朝还要廷臣在，两地宁容便结庐。"
        },
        {
            "title": "南阳广文欲于荆襄卜居，袭美有赠，代酬次韵",
            "content": "不知天隐在何乡，且欲烟霞迹暂双。鹤庙未能齐月驭，\r鹿门聊拟并云窗。藓衔荒磴移桑屐，花浸春醪挹石缸。\r莫惜查头容钓伴，也应东印有余江。"
        },
        {
            "title": "顾道士亡，弟子奉束帛乞铭于袭美，因赋戏赠",
            "content": "童初真府召为郎，君与抽毫刻便房。亦谓神仙同许郭，\r不妨才力似班扬。比于黄绢词尤妙，酬以霜缣价未当。\r唯我有文无卖处，笔锋销尽墨池荒。"
        },
        {
            "title": "袭美以公斋小宴见招，因代书寄之",
            "content": "早云才破漏春阳，野客晨兴喜又忙。自与酌量煎药水，\r别教安置晒书床。依方酿酒愁迟去，借样裁巾怕索将。\r唯待数般幽事了，不妨还入少年场。"
        },
        {
            "title": "袭美以鱼笺见寄，因谢成篇",
            "content": "捣成霜粒细鳞鳞，知作愁吟喜见分。向日乍惊新茧色，\r临风时辨白萍文。好将花下承金粉，堪送天边咏碧云。\r见倚小窗亲襞染，尽图春色寄夫君。"
        },
        {
            "title": "袭美病中闻余游颜家园见寄，次韵酬之",
            "content": "日华风蕙正交光，羯末相携藉草塘。佳酒旋倾醽醁嫩，\r短船闲弄木兰香。烟丝鸟拂来萦带，蕊榼人收去约簧。\r今日好为联句会，不成刚为欠檀郎。"
        },
        {
            "title": "奉和袭美?",
            "content": "懒移金翠傍檐楹，斜倚芳丛旧态生。唯奈瘴烟笼饮啄，\r可堪春雨滞飞鸣。鸳鸯水畔回头羡，豆蔻图前举眼惊。\r争得鹧鸪来伴著，不妨还校有心情。"
        },
        {
            "title": "阖闾城北有卖花翁，讨春之士往往造焉，因招",
            "content": "故城边有卖花翁，水曲舟轻去尽通。十亩芳菲为旧业，\r一家烟雨是元功。闲添药品年年别，笑指生涯树树红。\r若要见春归处所，不过携手问东风。"
        },
        {
            "title": "新秋月夕，客有自远相寻者，作吴体二首以赠",
            "content": "风初寥寥月乍满，杉篁左右供余清。因君一话故山事，\r忆鹤互应深溪声。云门老僧定未起，白阁道士遥相迎。\r日闻羽檄日夜急，掉臂欲归岩下行。\r惊闻远客访良夜，扶病起坐纶巾欹。清谈白纻思悄悄，\r玉绳银汉光离离。三吴烟雾且如此，百越琛赆来何时。\r林端片月落未落，强慰别情言后期。"
        },
        {
            "title": "袭美见题郊居十首，因次韵酬之以伸荣谢",
            "content": "近来唯乐静，移傍故城居。闲打修琴料，时封谢药书。\r夜停江上鸟，晴晒箧中鱼。出亦图何事，无劳置栈车。\r倩人医病树，看仆补衡茅。散发还同阮，无心敢慕巢。\r简便书露竹，尊待破霜匏。日好林间坐，烟萝近欲交。\r倭僧留海纸，山匠制云床。懒外应无敌，贫中直是王。\r池平鸥思喜，花尽蝶情忙。欲问新秋计，菱丝一亩强。\r故山空自掷，当路竟谁知。只有经时策，全无养拙资。\r病深怜灸客，炊晚信樵儿。谩欲陈风俗，周官未采诗。\r福地能容堑，玄关讵有扉。静思琼版字，闲洗铁筇衣。\r鸟破凉烟下，人冲暮雨归。故园秋草梦，犹记绿微微。\r水影沉鱼器，邻声动纬车。燕轻捎坠叶，蜂懒卧燋花。\r说史评诸例，论兵到百家。明时如不用，归去种桑麻。\r禹穴奇编缺，雷平异境残。静吟封箓检，归兴削帆竿。\r白石堪为饭，青萝好作冠。几时当斗柄，同上步罡坛。\r强起披衣坐，徐行处暑天。上阶来斗雀，移树去惊蝉。\r莫问盐车骏，谁看酱瓿玄。黄金如可化，相近买云泉。\r野入青芜巷，陂侵白竹门。风高开栗刺，沙浅露芹根。\r迸鼠缘藤桁，饥乌立石盆。东吴虽不改，谁是武王孙。\r疏慵真有素，时势尽无能。风月虽为敌，林泉幸未憎。\r酒材经夏阙，诗债待秋征。只有君同癖，闲来对曲肱。"
        },
        {
            "title": "读襄阳耆旧传，因作诗五百言寄皮袭美",
            "content": "汉皋古来雄，山水天下秀。高当轸翼分，化作英髦囿。\r暴秦之前人，灰灭不可究。自从宋生贤，特立冠耆旧。\r离骚既日月，九辩即列宿。卓哉悲秋辞，合在风雅右。\r庞公乐幽隐，辟聘无所就。只爱鹿门泉，泠泠倚岩漱。\r孔明卧龙者，潜伏躬耕耨。忽遭玄德云，遂起鳞角斗。\r三胡皆皆峻，二习名亦茂。其余文武家，相望如斥堠。\r缅思齐梁降，寂寞寡清胄。凝融为漪澜，复结作莹琇。\r不知粹和气，有得方大受。将生皮夫子，上帝可其奏。\r并包数公才，用以殿厥后。尝闻儿童岁，嬉戏陈俎豆。\r积渐开词源，一派分万溜。先崇丘旦室，大惧隳结构。\r次补荀孟垣，所贵亡罅漏。仰瞻三皇道，虮虱在宇宙。\r却视五霸图，股掌弄孩幼。或能醢髋髀，或与翼雏鷇。\r或喜掉直舌，或乐斩邪脰。或耨鉏翳荟，或整理错谬。\r或如百千骑，合沓原野狩。又如晓江平，风死波不皱。\r幽埋力须掘，遗落赀必购。乃于文学中，十倍猗顿富。\r囊乏向咸镐，马重迟步骤。专场射策时，缚虎当羿彀。\r归来把通籍，且作高堂寿。未足逞戈矛，谁云被文绣？\r从知偶东下，帆影拂吴岫。物象悉摧藏，精灵畏雕镂。\r伊余抱沈疾，憔悴守圭窦。方推洪范畴，更念大玄首。\r陈诗采风俗，学古穷篆籀。朝朝贳薪米，往往逢责诟。\r既被邻里轻，亦为妻子陋。持冠适瓯越，敢怨不得售。\r窘若晒沙鱼，悲如哭霜狖。唯君枉车辙，以逐海上臭。\r披襟两相对，半夜忽白昼。执热濯清风，忘忧饮醇酎。\r驱为文翰侣，驽皂参骥厩。有时谐宫商，自喜真邂逅。\r道孤情易苦，语直诗还瘦。藻匠如见酬，终身致怀袖。"
        },
        {
            "title": "报恩寺南池联句",
            "content": "古岸涵碧落，--陆龟蒙\r\n虚轩明素波。坐来鱼阵变，--皮日休\r\n吟久菊□多。秋草分杉露，--嵩起\r\n危桥下竹坡。远峰青髻并，--陆龟蒙\r\n□□□髯和。赵论寒仍讲，--皮日休\r\n支硎僻亦过。斋心曾养鹤，--嵩起\r\n挥翰好邀鹅。倚石收奇药，--陆龟蒙\r\n临溪藉浅莎。桂花晴似拭，--皮日休\r\n荷镜晓如磨。翠出牛头耸，--嵩起\r\n苔深马迹跛。伞奇支从野醉，--陆龟蒙\r\n巾侧任田歌。跁跒松形矮，--皮日休\r\n般跚桧樾矬。香飞僧印火，--嵩起\r\n泉急使镳珂。菱钿真堪帖，--陆龟蒙\r\n莼丝亦好拖。几时无一事，--皮日休\r\n相伴著烟萝。 --嵩起"
        },
        {
            "title": "开元寺楼看雨联句",
            "content": "海上风雨来，掀轰杂飞电。登楼一凭槛，满眼蛟龙战。\r\n--陆龟蒙\r\n须臾造化惨，倏忽堪舆变。万户响戈鋋，千家披组练。\r\n--皮日休\r\n群飞抛轮石，杂下攻城箭。点急似摧胸，行斜如中面。\r\n--陆龟蒙\r\n细洒魂空冷，横飘目能眩。垂檐珂珮喧，扌暴瓦珠玑溅。\r\n--皮日休\r\n无言九陔远，瞬息驰应遍。密处正垂縆，微时又悬线。\r\n--陆龟蒙\r\n写作玉界破，吹为羽林旋。翻伤列缺劳，却怕丰隆倦。\r\n--皮日休\r\n遥瞻山露色，渐觉云成片。远树欲鸣蝉，深檐尚藏燕。\r\n--陆龟蒙\r\n残雷隐辚尽，反照依微见。天光洁似磨，湖彩熟于练。\r\n--皮日休\r\n疏帆逗前渚，晚磬分凉殿。接思强挥毫，窥词几焚研。\r\n--陆龟蒙\r\n佶栗乌皮几，轻明白羽扇。毕景好疏吟，余凉可清宴。\r\n--皮日休\r\n君携下高磴，僧引还深院。驳藓净铺筵，低松湿垂鬋。\r\n--陆龟蒙\r\n斋明乍虚豁，林霁逾葱蒨。早晚重登临，欲去多离恋。\r\n--皮日休"
        },
        {
            "title": "袭美以春橘见惠兼之雅篇，因次韵酬谢",
            "content": "到春犹作九秋鲜，应是亲封白帝烟。良玉有浆须让味，\r明珠无颣亦羞圆。堪居汉苑霜梨上，合在仙家火枣前。\r珍重更过三十子，不堪分付野人边。"
        },
        {
            "title": "寒夜联句",
            "content": "静境揖神凝，寒华射林缺。--陆龟蒙\r\n清知思绪断，爽觉心源彻。--皮日休\r\n高唱戛金奏，朗咏铿玉节。--陆龟蒙\r\n我思方泬寥，君词复凄切。--皮日休\r\n况闻风篁上，摆落残冻雪。--陆龟蒙\r\n寂尔万籁清，皎然诸霭灭。--皮日休\r\n西窗客无梦，南浦波应结。--陆龟蒙\r\n河光正如剑，月魄方似玦。--皮日休\r\n短烬不禁挑，冷毫看欲折。--陆龟蒙\r\n何夕重相期，浊醪还为设。--皮日休"
        },
        {
            "title": "寒日古人名",
            "content": "初寒朗咏裴回立，欲谢玄关早晚开。\r\n昨日登楼望江色，鱼梁鸿雁几多来。"
        },
        {
            "title": "和袭美怀鹿门县名离合二首",
            "content": "云容覆枕无非白，水色侵矶直是蓝。\r\n田种紫芝餐可寿，春来何事恋江南。\r\n竹溪深处猿同宿，松阁秋来客共登。\r\n封径古苔侵石鹿，城中谁解访山僧。"
        },
        {
            "title": "和袭美怀锡山药名离合二首",
            "content": "鹤伴前溪栽白杏，人来阴洞写枯松。\r\n萝深境静日欲落，石上未眠闻远钟。\r\n佳句成来谁不伏，神丹偷去亦须防。\r\n风前莫怪携诗藁，本是吴吟荡桨郎。"
        },
        {
            "title": "药名离合夏日即事三首",
            "content": "乘屐著来幽砌滑，石罂煎得远泉甘。\r\n草堂只待新秋景，天色微凉酒半酣。\r\n避暑最须从朴野，葛巾筠席更相当。\r\n归来又好乘凉钓，藤蔓阴阴著雨香。\r\n窗外晓帘还自卷，柏烟兰露思晴空。\r\n青箱有意终须续，断简遗编一半通。"
        },
        {
            "title": "闲居杂题五首·当轩鹤",
            "content": "自笑与人乖好尚，田家山客共柴车。\r\n干时未似栖庐雀，鸟道闲携相尔书。"
        },
        {
            "title": "闲居杂题五首·饮岩泉",
            "content": "已甘茅洞三君食，欠买桐江一朵山。\r\n严子濑高秋浪白，水禽飞尽钓舟还。"
        },
        {
            "title": "闲居杂题五首·野态真",
            "content": "君如有意耽田里，予亦无机向艺能。\r\n心迹所便唯是直，人间闻道最先憎。"
        },
        {
            "title": "奉和袭美所居首夏水木尤清，适然有作次韵",
            "content": "柿阴成列药花空，却忆桐江下钓筒。亦以鱼虾供熟鹭，\r近缘樱笋识邻翁。闲分酒剂多还少，自记书签白间红。\r更爱夜来风月好，转思玄度对支公。"
        },
        {
            "title": "袭美以纱巾见惠继以雅音，因次韵酬谢",
            "content": "薄如蝉翅背斜阳，不称春前赠罱郎。初觉顶寒生远吹，\r预忧头白透新霜。堪窥水槛澄波影，好拂花墙亚蕊香。\r知有芙蓉留自戴，欲峨烟雾访黄房。"
        },
        {
            "title": "叠韵吴宫词二首",
            "content": "肤愉吴都姝，眷恋便殿宴。逡巡新春人，转面见战箭。\r\n红栊通东风，翠珥醉易坠。平明兵盈城，弃置遂至地。"
        },
        {
            "title": "句",
            "content": "几点社翁雨，一番花信风。\r\n水鸟歌妇女，衣襟便佞舌。\r\n溪山自是清凉国，松竹合封萧洒侯。\r\n山上花明水上曛，一桡青翰破霞文。\r\n白帝霜舆欲御秋。\r\n但说漱流并枕石，不辞蝉腹与龟肠。\r\n头方不会王门事，尘土空缁白苎衣。\r\n秋来懒上向吴亭。"
        },
        {
            "title": "叠韵山中吟",
            "content": "琼英轻明生，石脉滴沥碧。玄铅仙偏怜，白帻客亦惜。"
        },
        {
            "title": "回文",
            "content": "静烟临碧树，残雪背晴楼。冷天侵极戍，寒月对行舟。"
        },
        {
            "title": "奉酬袭美苦雨四声重寄三十二句·平入声",
            "content": "危檐仍空阶，十日滴不歇。青莎看成狂，白菊即欲没。\r\n吴王荒金尊，越妾挟玉瑟。当时虽愁霖，亦若惜落月。"
        },
        {
            "title": "和胥口即事",
            "content": "雨后山容若动，天寒树色如消。目送回汀隐隐，\r\n心随挂鹿摇摇。白蒋知秋露裛，青枫欲暮烟饶。\r\n莫问吴趋行乐，酒旗竿倚河桥。\r\n把钓丝随浪远，采莲衣染香浓。绿倒红飘欲尽，\r\n风斜雨细相逢。断岸沈渔\r\n罒约各，邻村送客舟龙舟邛。\r\n即是清霜剖野，乘闲莫厌来重。"
        },
        {
            "title": "奉酬袭美苦雨四声重寄三十二句·平去声",
            "content": "乌蟾俱沈光，昼夜恨暗度。何当乘云螭，面见上帝诉。\r\n臣言阴云欺，诏用利剑付。回车诛群奸，自散万籁怒。"
        },
        {
            "title": "双声溪上思",
            "content": "溪空唯容云，木密不陨雨。迎渔隐映间，安问讴雅橹。"
        },
        {
            "title": "奉酬袭美苦雨四声重寄三十二句·平上声",
            "content": "层云愁天低，久雨倚槛冷。丝禽藏荷香，锦鲤绕岛影。\r\n心将时人乖，道与隐者静。桐阴无深泉，所以逞短绠。"
        },
        {
            "title": "奉酬袭美苦雨四声重寄三十二句·平声",
            "content": "幽栖眠疏窗，豪居凭高楼。浮沤惊跳丸，寒声思重裘。\r\n床前垂文竿，巢边登轻舟。虽无东皋田，还生鱼乎忧。"
        },
        {
            "title": "夏日闲居作四声诗寄袭美·平入声",
            "content": "端居愁无涯，一夕发欲白。因为鸾章吟，忽忆鹤骨客。\r\n手披丹台文，脚著赤玉舄。如蒙清音酬，若渴吸月液。"
        },
        {
            "title": "闲居杂题五首·松间斟",
            "content": "子山园静怜幽木，公干词清咏荜门。\r\n月上风微萧洒甚，斗醪何惜置盈尊。"
        },
        {
            "title": "晓起即事因成回文寄袭美",
            "content": "平波落月吟闲景，暗幌浮烟思起人。清露晓垂花谢半，\r\n远风微动蕙抽新。城荒上处樵童小，石藓分来宿鹭驯。\r\n晴寺野寻同去好，古碑苔字细书匀。"
        },
        {
            "title": "夏日闲居作四声诗寄袭美·平上声",
            "content": "朝烟涵楼台，晚雨染岛屿。渔童惊狂歌，艇子喜野语。\r\n山容堪停杯，柳影好隐暑。年华如飞鸿，斗酒幸且举。"
        },
        {
            "title": "夏日闲居作四声诗寄袭美·平声",
            "content": "荒池菰蒲深，闲阶莓苔平。江边松篁多，人家帘栊清。\r\n为书凌遗编，调弦夸新声。求欢虽殊途，探幽聊怡情。"
        },
        {
            "title": "彼农二章",
            "content": "世路浇险，淳风荡除。彼农家流，犹存厥初。藁焉而席，\r\n茨焉而居。首乱如葆，形枯若腒。大耋既鲐，童子未□。\r\n以负以载，悉薅悉鉏，我慕圣道，我耽古书。小倦于学，\r\n时游汝庐。有饭一盛，莫盐莫蔬。有繻一缇，不襟不祛。\r\n所谓饥寒，汝何逭欤。\r\n禹贡厥田，上下各异。善人为邦，民受其赐。去年西成，\r\n野有遗穗。今夏南亩，旱气赤地。遭其丰凶，概敛无二。\r\n退输弗供，进诉弗视。号于旻天，以血为泪。孟子有言，\r\n王无罪岁。诗之穷辞，以嫉悍吏。"
        },
        {
            "title": "门前路",
            "content": "门前向城路，一直复一曲。曲去日中还，直行日暮宿。\r\n何必日中还，曲途荆棘间。"
        },
        {
            "title": "闲居杂题五首·鸣蜩早",
            "content": "闲来倚杖柴门口，鸟下深枝啄晚虫。\r\n周步一池销半日，十年听此鬓如蓬。"
        },
        {
            "title": "齐梁怨别",
            "content": "寥寥缺月看将落，檐外霜华染罗幕。\r\n不知兰棹到何山，应倚相思树边泊。"
        },
        {
            "title": "井上桐",
            "content": "美人伤别离，汲井长待晓。愁因辘轳转，惊起双栖鸟。\r\n独立傍银床，碧桐风袅袅。"
        },
        {
            "title": "水国诗（以下杂体诗）",
            "content": "水国不堪旱，斯民生甚微。直至葭菼少，敢言鱼蟹肥。\r\n我到荒村无食啖，对案又非梁谢览。况是干苗结子疏，\r\n归时只得藜羹糁。"
        },
        {
            "title": "题杜秀才水亭（一本题上有荆溪早景四字）",
            "content": "晓和风露立晴烟，只恐腥魂涴洞天。\r\n云肆有龙君若买，便敲初日铸金钱。"
        },
        {
            "title": "开元杂题七首·汤泉",
            "content": "暖殿流汤数十间，玉渠香细浪回环。\r\n上皇初解云衣浴，珠棹时敲瑟瑟山。"
        },
        {
            "title": "开元杂题七首·绣岭宫",
            "content": "绣岭花残翠倚空，碧窗瑶砌旧行宫。\r\n闲乘小驷浓阴下，时举金鞭半袖风。"
        },
        {
            "title": "开元杂题七首·雪衣女",
            "content": "嫩红钩曲雪花攒，月殿栖时片影残。\r\n自说夜来春梦恶，学持金偈玉栏干。"
        },
        {
            "title": "开元杂题七首·杂伎",
            "content": "拜象驯犀角抵豪，星丸霜剑出花高。\r\n六宫争近乘舆望，珠翠三千拥赭袍。"
        },
        {
            "title": "翠碧",
            "content": "红襟翠翰两参差，径拂烟华上细枝。\r\n春水渐生鱼易得，莫辞风雨坐多时。"
        },
        {
            "title": "开元杂题七首·舞马",
            "content": "月窟龙孙四百蹄，骄骧轻步应金鞞。\r\n曲终似要君王宠，回望红楼不敢嘶。"
        },
        {
            "title": "开元杂题七首·照夜白",
            "content": "雪虬轻骏步如飞，一练腾光透月旗。\r\n应笑穆王抛万乘，踏风鞭露向瑶池。"
        },
        {
            "title": "开元杂题七首·玉龙子",
            "content": "何代奇工碾玉英，细髯纤角尽雕成。\r\n烟乾雾悄君心苦，风雨长随一掷声。"
        },
        {
            "title": "江边",
            "content": "江边日晚潮烟上，树里鸦鸦桔槔响。\r\n无因得似灌园翁，十亩春蔬一藜杖。"
        },
        {
            "title": "峡客行",
            "content": "万仞峰排千剑束，孤舟夜系峰头宿。\r\n蛮溪雪坏蜀江倾，滟滪朝来大如屋。"
        },
        {
            "title": "洞宫夕（一作华阳观）",
            "content": "月午山空桂花落，华阳道士云衣薄。\r\n石坛香散步虚声，杉云清泠滴栖鹤。"
        },
        {
            "title": "谢山泉",
            "content": "决决春泉出洞霞，石坛封寄野人家。\r\n草堂尽日留僧坐，自向前溪摘茗芽。"
        },
        {
            "title": "夏日闲居作四声诗寄袭美·平去声",
            "content": "新开窗犹偏，自种蕙未遍。书签风摇闻，钓榭雾破见。\r\n耕耘闲之资，啸咏性最便。希夷全天真，讵要问贵贱。"
        },
        {
            "title": "访僧不遇",
            "content": "棹倚东林欲问禅，远公飞锡未应还。\r\n蒙庄弟子相看笑，何事空门亦有关？"
        },
        {
            "title": "春思二首",
            "content": "竹外麦烟愁漠漠，短翅啼禽飞魄魄。\r\n此时忆著千里人，独坐支颐看花落。\r\n江南酒熟清明天，高高绿旆当风悬。\r\n谁家无事少年子，满面落花犹醉眠。"
        },
        {
            "title": "偶作",
            "content": "酒信巧为缲病绪，花音长作嫁愁媒。\r\n也知愁病堪回避，争奈流莺唤起来。"
        },
        {
            "title": "答友人",
            "content": "荆卿雄骨化为尘，燕市应无共饮人。\r\n能脱鹔鹴来换酒，五湖赊与一年春。"
        },
        {
            "title": "太湖叟",
            "content": "细桨轻船卖石归，酒痕狼藉遍苔衣。\r\n攻车战舰繁如织，不肯回头问是非。"
        },
        {
            "title": "白鹭",
            "content": "雪然飞下立苍苔，应伴江鸥拒我来。\r\n见欲扁舟摇荡去，倩君先作水云媒。"
        },
        {
            "title": "方响",
            "content": "击霜寒玉乱丁丁，花底秋风拂坐生。\r\n王母闲看汉天子，满猗兰殿佩环声。"
        },
        {
            "title": "华阳巾",
            "content": "莲花峰下得佳名，云褐相兼上鹤翎。\r\n须是古坛秋霁后，静焚香炷礼寒星。"
        },
        {
            "title": "漉酒巾",
            "content": "靖节高风不可攀，此巾犹坠冻醪间。\r\n偏宜雪夜山中戴，认取时情与醉颜。"
        },
        {
            "title": "帘",
            "content": "枕映疏容晚向欹，秋烟脉脉雨微微。\r\n逆风障燕寻常事，不学人前当妓衣。"
        },
        {
            "title": "钓车",
            "content": "小轮轻线妙无双，曾伴幽人酒一缸。\r\n洛客见诗如有问，辗烟冲雨过桐江。"
        },
        {
            "title": "溪行",
            "content": "晚天寒雨上滩时，他已扬舲我尚迟。\r\n自是樯低帆幅少，溪风终不两般吹。"
        },
        {
            "title": "松石晓景图",
            "content": "霜骨云根惨淡愁，宿烟封著未全收。\r\n将归与说文通后，写得松江岸上秋。"
        },
        {
            "title": "连昌宫词二首·阶",
            "content": "草没苔封叠翠斜，坠红千叶拥残霞。\r\n年年直为秋霖苦，滴陷青珉隐起花。"
        },
        {
            "title": "连昌宫词二首·门",
            "content": "金铺零落兽镮空，斜掩双扉细草中。\r\n日暮鸟归宫树绿，不闻鸦轧闭春风。"
        },
        {
            "title": "洞宫秋夕",
            "content": "浓霜打叶落地声，南溪石泉细泠泠。\r\n洞宫寂寞人不去，坐见月生云母屏。"
        },
        {
            "title": "山中僧",
            "content": "手关一室翠微里，日暮白云栖半间。\r\n白云朝出天际去，若比老僧犹未闲。"
        },
        {
            "title": "寄远",
            "content": "缥梨花谢莺口吃，黄犊少年人未归。\r\n画扇红弦相掩映，独看斜月下帘衣。"
        },
        {
            "title": "奉酬袭美苦雨见寄",
            "content": "松篁交加午阴黑，别是江南烟霭国。顽云猛雨更相欺，\r\n声似虓号色如墨。茅茨裛烂檐生衣，夜夜化为萤火飞。\r\n萤飞渐多屋渐薄，一注愁霖当面落。愁霖愁霖尔何错，\r\n灭顶于余奚所作。既不能赋似陈思王，又不能诗似谢康乐。\r\n昔年尝过杜子美，亦得高歌破印纸。惯曾掀搅大笔多，\r\n为我才情也如此。高揖愁霖词未已，披文忽自皮夫子。\r\n哀弦怨柱合为吟，忄宅我穷栖蓬藋里。初悲湿翼何由起，\r\n末欲笺天叩天耳。其如玉女正投壶，笑电霏霏作天喜。\r\n我本曾无一棱田，平生啸傲空渔船。有时赤脚弄明月，\r\n踏破五湖光底天。去岁王师东下急，输兵粟尽民相泣。\r\n伊予不战不耕人，敢怨烝黎无糁粒。不然受性圆如规，\r\n千姿万态分毫厘。唾壶虎子尽能执，舐痔折枝无所辞。\r\n有头强方心强直，撑拄颓风不量力。自爱垂名野史中，\r\n宁论抱困荒城侧。唯君浩叹非庸人，分衣辍饮来相亲。\r\n横眠木榻忘华荐，对食露葵轻八珍。欲穷玄，凤未白。\r\n欲怀仙，鲸尚隔。不如驱入醉乡中，只恐醉乡田地窄。"
        },
        {
            "title": "蔬食",
            "content": "孔融不要留残脍，庾悦无端吝子鹅。\r\n香稻熟来秋菜嫩，伴僧餐了听云和。"
        },
        {
            "title": "高道士",
            "content": "峨眉道士风骨峻，手把玉皇书一通。\r\n东游借得琴高鲤，骑入蓬莱清浅中。"
        },
        {
            "title": "古别离",
            "content": "仙人左手把长箭，欲射日乌乌不栖。\r\n何事离情畏明发，一心唯恨汝南鸡。"
        },
        {
            "title": "邺宫词二首",
            "content": "魏武平生不好香，枫胶蕙炷洁宫房。\r\n可知遗令非前事，却有余薰在绣囊。\r\n花飞蝶骇不愁人，水殿云廊别置春。\r\n晓日靓妆千骑女，白樱桃下紫纶巾。"
        },
        {
            "title": "新沙",
            "content": "渤澥声中涨小堤，官家知后海鸥知。\r\n蓬莱有路教人到，应亦年年税紫芝。"
        },
        {
            "title": "新秋杂题六首·食",
            "content": "日午空斋带睡痕，水蔬山药荐盘飧。\r\n林乌信我无机事，长到而今下石盆。"
        },
        {
            "title": "新秋杂题六首·吟",
            "content": "忆山摇膝石上晚，怀古掉头溪畔凉。\r\n有时得句一声发，惊起鹭鹚和夕阳。"
        },
        {
            "title": "怀宛陵旧游",
            "content": "陵阳佳地昔年游，谢脁青山李白楼。\r\n唯有日斜溪上思，酒旗风影落春流。"
        },
        {
            "title": "新秋杂题六首·倚",
            "content": "橘下凝情香染巾，竹边留思露摇身。\r\n背烟垂首尽日立，忆得山中无事人。"
        },
        {
            "title": "新秋杂题六首·行",
            "content": "寻人直到月坞北，觅鹤便过云峰西。\r\n只今犹有疏野调，但绕莓苔风雨畦。"
        },
        {
            "title": "新秋杂题六首·眠",
            "content": "一簟临窗薤叶秋，小帘风荡半离钩。\r\n魂清雨急梦难到，身在五湖波上头。"
        },
        {
            "title": "山僧二首",
            "content": "山藓几重生草履，涧泉长自满铜瓶。\r\n时将如意敲眠虎，遣向林间坐听经。\r\n一夏不离苍岛上，秋来频话石城南。\r\n思归瀑布声前坐，却把松枝拂旧庵。"
        },
        {
            "title": "种蒲",
            "content": "杜若溪边手自移，旋抽烟剑碧参差。\r\n何时织得孤帆去，悬向秋风访所思。"
        },
        {
            "title": "丁香",
            "content": "江上悠悠人不问，十年云外醉中身。\r\n殷勤解却丁香结，纵放繁枝散诞春。"
        },
        {
            "title": "闺怨",
            "content": "白袷行人又远游，日斜空上映花楼。\r\n愁丝堕絮相逢著，绊惹春风卒未休。"
        },
        {
            "title": "送琴客之建康",
            "content": "蕙风杉露共泠泠，三峡寒泉漱玉清。\r\n君到南朝访遗事，柳家双锁旧知名。"
        },
        {
            "title": "上云乐",
            "content": "青丝作筰桂为船，白兔捣药虾蟆丸。\r\n便浮天汉泊星渚，回首笑君承露盘。"
        },
        {
            "title": "新秋杂题六首·坐",
            "content": "偶避蝉声来隙地，忽随鸿影入辽天。\r\n闲僧不会寂寥意，道学西方人坐禅。"
        },
        {
            "title": "吴宫怀古",
            "content": "香径长洲尽棘丛，奢云艳雨只悲风。\r\n吴王事事须亡国，未必西施胜六宫。"
        },
        {
            "title": "读陈拾遗集",
            "content": "蓬颗何时与恨平，蜀江衣带蜀山轻。\r\n寻闻骑士枭黄祖，自是无人祭祢衡。"
        },
        {
            "title": "范蠡",
            "content": "平吴专越祸胎深，岂是功成有去心。\r\n勾践不知嫌鸟喙，归来犹自铸良金。"
        },
        {
            "title": "严光钓台",
            "content": "片帆竿外揖清风，石立云孤万古中。\r\n不是狂奴为故态，仲华争得黑头公。"
        },
        {
            "title": "白芙蓉",
            "content": "澹然相对却成劳，月染风裁个个高。\r\n似说玉皇亲谪堕，至今犹著水霜袍。"
        },
        {
            "title": "忆山泉",
            "content": "一夜寒声来梦里，平明著屐到声边。\r\n心期盛夏同过此，脱却荷衣石上眠。"
        },
        {
            "title": "晚渡",
            "content": "半波风雨半波晴，渔曲飘秋野调清。\r\n各样莲船逗村去，笠檐蓑袂有残声。"
        },
        {
            "title": "赠老僧二首",
            "content": "枯貌自同霜里木，余生唯指佛前灯。\r\n少时写得坐禅影，今见问人何处僧。\r\n自有家山供衲线，不离溪曲取庵茅。\r\n旧曾闻说林中鸟，定后长来顶上巢。"
        },
        {
            "title": "头陀僧",
            "content": "万峰围绕一峰深，向此长修苦行心。\r\n自扫雪中归鹿迹，天明恐被猎人寻。"
        },
        {
            "title": "岛树",
            "content": "波涛漱苦盘根浅，风雨飘多著叶迟。\r\n迥出孤烟残照里，鹭鹚相对立高枝。"
        },
        {
            "title": "寄友人",
            "content": "敬亭寒夜溪声里，同听先生讲太玄。\r\n上得云梯不回首，钓竿犹在五湖边。"
        },
        {
            "title": "冬柳",
            "content": "柳汀斜对野人窗，零落衰条傍晓江。\r\n正是霜风飘断处，寒鸥惊起一双双。"
        },
        {
            "title": "寒日逢僧",
            "content": "瘦胫高褰梵屟轻，野塘风劲锡环鸣。\r\n如何不向深山里，坐拥闲云过一生。"
        },
        {
            "title": "送友人之湖上",
            "content": "故人溪上有渔舟，竿倚风蘋夜不收。\r\n欲寄一函聊问讯，洪乔宁作置书邮。"
        },
        {
            "title": "病中晓思",
            "content": "月堕霜西竹井寒，辘轳丝冻下瓶难。\r\n幽人病久浑成渴，愁见龙书一鼎干。"
        },
        {
            "title": "有别二首",
            "content": "且将丝糹乍系兰舟，醉下烟汀减去愁。\r\n江上有楼君莫上，落花随浪正东流。\r\n池上已看莺舌默，云间应即雁翰开。\r\n唯愁别后当风立，万树将秋入恨来。"
        },
        {
            "title": "秋荷",
            "content": "蒲茸承露有佳色，茭叶束烟如效颦。\r\n盈盈一水不得渡，冷翠遗香愁向人。"
        },
        {
            "title": "上清",
            "content": "玉林风露寂寥清，仙妃对月闲吹笙。\r\n新篁冷涩曲未尽，细拂云枝栖凤惊。"
        },
        {
            "title": "送棋客",
            "content": "满目山川似势棋，况当秋雁正斜飞。\r\n金门若召羊玄保，赌取江东太守归。"
        },
        {
            "title": "宫人斜",
            "content": "草著愁烟似不春，晚莺哀怨问行人。\r\n须知一种埋香骨，犹胜昭君作虏尘。\r\n]"
        },
        {
            "title": "溪思雨中",
            "content": "雨映前山万絇丝，橹声冲破似鸣机。\r\n无端织得愁成段，堪作骚人酒病衣。"
        },
        {
            "title": "秘色越器",
            "content": "九秋风露越窑开，夺得千峰翠色来。\r\n好向中宵盛沆瀣，共嵇中散斗遗杯。"
        },
        {
            "title": "闻圆载上",
            "content": "九流三藏一时倾，万轴光凌渤澥声。\r\n从此遗编东去后，却应荒外有诸生。"
        },
        {
            "title": "汉宫词",
            "content": "招灵阁上霓旌绝，柏梁台中珠翠稠。\r\n一身三十六宫夜，露滴玉盘青桂秋。"
        },
        {
            "title": "和袭美友人许惠酒以诗征之",
            "content": "冻醪初漉嫩如春，轻蚁漂漂杂蕊尘。\r\n得伴方平同一醉，明朝应作蔡经身。"
        },
        {
            "title": "石竹花咏",
            "content": "曾看南朝画国娃，古萝衣上碎明霞。\r\n而今莫共金钱斗，买却春风是此花。"
        },
        {
            "title": "移石盆",
            "content": "移得龙泓潋滟寒，月轮初下白云端。\r\n无人尽日澄心坐，倒影新篁一两竿。"
        },
        {
            "title": "和袭美寒夜文宴润卿有期不至",
            "content": "细雨轻觞玉漏终，上清词句落吟中。\r\n松斋一夜怀贞白，霜外空闻五粒风。"
        },
        {
            "title": "和同润卿寒夜访袭美各惜其志次韵",
            "content": "醉韵飘飘不可亲，掉头吟侧华阳巾。\r\n如能跂脚南窗下，便是羲皇世上人。"
        },
        {
            "title": "江南二首",
            "content": "便风船尾香粳熟，细雨层头赤鲤跳。\r\n待得江餐闲望足，日斜方动木兰桡。\r\n村边紫豆花垂次，岸上红梨叶战初。\r\n莫怪烟中重回首，酒家青纻一行书。"
        },
        {
            "title": "忆白菊",
            "content": "稚子书传白菊开，西成相滞未容回。\r\n月明阶下窗纱薄，多少清香透入来。"
        },
        {
            "title": "和袭美酒病偶作次韵",
            "content": "柳疏桐下晚窗明，只有微风为折酲。\r\n唯欠白绡笼解散，洛生闲咏两三声。"
        },
        {
            "title": "和袭美悼鹤",
            "content": "酆都香稻字重思，遥想飞魂去未饥。\r\n争奈野鸦无数健，黄昏来占旧栖枝。"
        },
        {
            "title": "闲吟",
            "content": "闲吟料得三更尽，始把孤灯背竹窗。\r\n一夜西风高浪起，不教归梦过寒江。"
        },
        {
            "title": "和袭美咏皋桥",
            "content": "横截春流架断虹，凭栏犹思五噫风。\r\n今来未必非梁孟，却是无人断伯通。"
        },
        {
            "title": "寄题天台国清寺齐梁体",
            "content": "峰带楼台天外立，明河色近罘罳湿。\r\n松间石上定僧寒，半夜楢溪水声急。"
        },
        {
            "title": "玩金鸂鶒戏赠袭美",
            "content": "曾向溪边泊暮云，至今犹忆浪花群。\r\n不知镂羽凝香雾，堪与鸳鸯觉后闻。"
        },
        {
            "title": "再招",
            "content": "遥知道侣谈玄次，又是文交丽事时。\r\n虽是寒轻云重日，也留花簟待徐摛。"
        },
        {
            "title": "景阳宫井",
            "content": "古堞烟埋宫井树，陈主吴姬堕泉处。\r\n舜没苍梧万里云，却不闻将二妃去。"
        },
        {
            "title": "润卿遗青",
            "content": "旧闻香积金仙食，今见青精玉斧餐。\r\n自笑镜中无骨录，可能飞上紫雪端。"
        },
        {
            "title": "江城夜泊",
            "content": "漏移寒箭丁丁急，月挂虚弓霭霭明。\r\n此夜离魂堪射断，更须江笛两三声。"
        },
        {
            "title": "醉中戏赠袭美",
            "content": "南北风流旧不同，伧吴今日若相通。\r\n病来犹伴金杯满，欲得人呼小褚公。"
        },
        {
            "title": "和袭美重玄寺双矮桧",
            "content": "可怜烟刺是青螺，如到双林误礼多。\r\n更忆早秋登北固，海门苍翠出晴波。"
        },
        {
            "title": "再和次韵",
            "content": "阶下饥禽啄嫩苔，野人方倒病中杯。\r\n寒蔬卖却还沽吃，可有金貂换得来。"
        },
        {
            "title": "和袭美寄同年韦校书",
            "content": "万古风烟满故都，清才搜括妙无余。\r\n可中寄与芸香客，便是江南地里书。"
        },
        {
            "title": "文宴招润卿博士辞以道侣将至一绝寄之",
            "content": "仙客何时下鹤翎，方瞳如水脑华清。\r\n不过传达杨君梦，从许人间小兆听。"
        },
        {
            "title": "和袭美钓侣二章",
            "content": "一艇轻撶看晓涛，接\r\n罒离抛下漉春醪。\r\n相逢便倚蒹葭泊，更唱菱歌擘蟹螯。\r\n雨后沙虚古岸崩，鱼梁移入乱云层。\r\n归时月堕汀洲暗，认得妻儿结网灯。"
        },
        {
            "title": "和醉中袭美先起次韵",
            "content": "莫唱艳歌凝翠黛，已通仙籍在金闺。\r\n他时若寄相思泪，红粉痕应伴紫泥。"
        },
        {
            "title": "和袭美天竺寺八月十五夜桂子",
            "content": "霜实常闻秋半夜，天台天竺堕云岑。\r\n如何两地无人种，却是湘漓是桂林。"
        },
        {
            "title": "袭美醉中寄一",
            "content": "酒痕衣上杂莓苔，犹忆红螺一两杯。\r\n正被绕篱荒菊笑，日斜还有白衣来。"
        },
        {
            "title": "和袭美虎丘寺西小溪闲泛三绝",
            "content": "树号相思枝拂地，鸟语提壶声满溪。\r\n云涯一里千万曲，直是渔翁行也迷。\r\n荒柳卧波浑似困，宿云遮坞未全痴。\r\n云情柳意萧萧会，若问诸余总不知。\r\n每逢孤屿一倚楫，便欲狂歌同采薇。\r\n任是烟萝中待月，不妨欹枕扣舷归。"
        },
        {
            "title": "和袭美馆娃宫怀古五绝",
            "content": "三千虽衣水犀珠，半夜夫差国暗屠。\r\n犹有八人皆二八，独教西子占亡吴。\r\n一宫花渚漾涟漪，俀堕鸦鬟出茧眉。\r\n可料座中歌舞袖，便将残节拂降旗。\r\n几多云榭倚青冥，越焰烧来一片平。\r\n此地最应沾恨血，至今春草不匀生。\r\n江色分明练绕台，战帆遥隔绮疏开。\r\n波神自厌荒淫主，勾践楼船稳帖来。\r\n宝袜香綦碎晓尘，乱兵谁惜似花人？\r\n伯劳应是精灵使，犹向残阳泣暮春。"
        },
        {
            "title": "和胥（一作青）门闲泛",
            "content": "细桨轻撶下白蘋，故城花谢绿阴新。\r\n岂无今日逃名士，试问南塘著屟人？"
        },
        {
            "title": "和袭美木兰后池三咏·白莲",
            "content": "素花多蒙别艳欺，此花真合在瑶池。\r\n还应有恨无人觉，月晓风清欲堕时。"
        },
        {
            "title": "和袭美木兰后池三咏·浮萍",
            "content": "晚来风约半池明，重叠侵沙绿罽成。\r\n不用临池更相笑，最无根蒂是浮名。"
        },
        {
            "title": "袭美初植松桂偶题",
            "content": "轩阴冉冉移斜日，寒韵泠泠入晚风。\r\n烟格月姿曾不改，至今犹似在山中。"
        },
        {
            "title": "和袭美木兰后池三咏·重台莲花",
            "content": "水国烟乡足芰荷，就中芳瑞此难过。\r\n风情为与吴王近，红萼常教一倍多。"
        },
        {
            "title": "戏题袭美书印囊",
            "content": "鹊衔龟顾妙无余，不爱封侯爱石渠。\r\n应笑休文过万卷，至今谁道沈家书。"
        },
        {
            "title": "奉和谏议酬先辈霜菊",
            "content": "紫茎芳艳照西风，只怕霜华掠断丛。\r\n争奈病夫难强饮，应须速自召车公。"
        },
        {
            "title": "和袭美重题蔷薇",
            "content": "秾华自古不得久，况是倚春春已空。\r\n更被夜来风雨恶，满阶狼藉没多红。"
        },
        {
            "title": "和袭美木兰院次韵",
            "content": "苦吟清漏迢迢极，月过花西尚未眠。\r\n犹忆故山欹警枕，夜来呜咽似流泉。"
        },
        {
            "title": "和袭美泰伯庙",
            "content": "故国城荒德未荒，年年椒奠湿中堂。\r\n迩来父子争天下，不信人间有让王。"
        },
        {
            "title": "和袭美重题后池",
            "content": "晓烟清露暗相和，浴雁浮鸥意绪多。\r\n却是陈王词赋错，枉将心事托微波。"
        },
        {
            "title": "和袭美松江早春",
            "content": "柳下江餐待好风，暂时还得狎渔翁。\r\n一生无事烟波足，唯有沙边水勃公。"
        },
        {
            "title": "和袭美春夕陪崔谏议樱桃园宴",
            "content": "佳人芳树杂春蹊，花外烟濛月渐低。\r\n几度艳歌清欲转，流莺惊起不成栖。"
        },
        {
            "title": "木兰堂（一作李商隐诗）",
            "content": "洞庭波浪渺无津，日日征帆送远人。\r\n几度木兰舟上望，不知元是此花身。"
        },
        {
            "title": "夜泊咏栖鸿",
            "content": "可怜霜月暂相依，莫向衡阳趁逐飞。\r\n同是江南寒夜客，羽毛单薄稻粱微。"
        },
        {
            "title": "北渡",
            "content": "江客柴门枕浪花，鸣机寒橹任呕哑。\r\n轻舟过去真堪画，惊起鸬鹚一阵斜。"
        },
        {
            "title": "南征",
            "content": "丞相南征定有无，幕中谁是骋良图。\r\n遥知贼胆纵横破，绕帐生犀一万株。"
        },
        {
            "title": "野井",
            "content": "朱阁前头露井多，碧梧桐下美人过。\r\n寒泉未必能如此，奈有银瓶素绠何。"
        },
        {
            "title": "别墅怀归",
            "content": "东去沧溟百里余，沿江潮信到吾庐。\r\n就中家在蓬山下，一日堪凭两寄书。"
        },
        {
            "title": "自遣诗三十首",
            "content": "五年重别旧山村，树有交柯犊有孙。\r\n更感卞峰颜色好，晓云才散便当门。\r\n雪下孤村淅淅鸣，病魂无睡洒来清。\r\n心摇只待东窗晓，长愧寒鸡第一声。\r\n多情多感自难忘，只有风流共古长。\r\n座上不遗金带枕，陈王词赋为谁伤。\r\n甫里先生未白头，酒旗犹可战高楼。\r\n长鲸好鲙无因得，乞取艅艎作钓舟。\r\n花濑濛濛紫气昏，水边山曲更深村。\r\n终须拣取幽栖处，老桧成双便作门。\r\n阴洞曾为采药行，冷云凝绝烛微明。\r\n玉芝敲折琤然堕，合有真人上姓名。\r\n长叹人间发易华，暗将心事许烟霞。\r\n病来前约分明在，药鼎书囊便是家。\r\n酝得秋泉似玉容，比于云液更应浓。\r\n思量北海徐刘辈，枉向人间号酒龙。\r\n羊侃多应自古豪，解盘金槊置纤腰。\r\n纵然此事教双得，不博溪田二顷苗。\r\n偶然携稚看微波，临水春寒一倍多。\r\n便使笔精如逸少，懒能书字换群鹅。\r\n昔闻庄叟迢迢梦，又道韩生苒苒飞。\r\n知有姓名聊寄问，更无言语抱斜晖。\r\n雪侵春事太无端，舞急微还近腊寒。\r\n应是也疑真宰怪，休时犹未遍林峦。\r\n数尺游丝堕碧空，年年长是惹东风。\r\n争知天上无人住，亦有春愁鹤发翁。\r\n谁使寒鸦意绪娇，云情山晚动情憀。\r\n乱和残照纷纷舞，应索阳乌次第饶。\r\n古往天高事渺茫，争知灵媛不凄凉。\r\n月娥如有相思泪，只待方诸寄两行。\r\n本来云外寄闲身，遂与溪云作主人。\r\n一夜逆风愁四散，晓来零落傍衣巾。\r\n渊明不待公田熟，乘兴先秋解印归。\r\n我为余粮春未去，到头谁是复谁非？\r\n云拥根株抱石危，斫来文似瘦蛟螭。\r\n幽人带病慵朝起，只向春山尽日欹。\r\n月淡花闲夜已深，宋家微咏若遗音。\r\n重思万古无人赏，露湿清香独满襟。\r\n南岸春田手自农，往来横截半江风。\r\n有时不耐轻桡兴，暂欲蓬山访洛公。\r\n贤达垂竿小隐中，我来真作捕鱼翁。\r\n前溪一夜春流急，已学严滩下钓筒。\r\n水国君王又姓萧，风情由是冠南朝。\r\n灵和殿下巴江柳，十二旒前舞翠条。\r\n强梳蓬鬓整斜冠，片烛光微夜思阑。\r\n天意最饶惆怅事，单栖分付与春寒。\r\n无多药圃近南荣，合有新苗次第生。\r\n稚子不知名品上，恐随春草斗输赢。\r\n一派溪随箬下流，春来无处不汀洲。\r\n漪澜未碧蒲犹短，不见鸳鸯正自由"
        },
        {
            "title": "子夜变歌三首",
            "content": "人传欢负情，我自未尝见。三更开门去，始知子夜变。\r\n岁月如流迈，春尽秋已至。荧荧条上花，零落何乃驶。\r\n岁月如流迈，行已及素秋。蟋蟀吟堂前，惆怅使侬愁。"
        },
        {
            "title": "和袭美初冬偶作",
            "content": "桐下空阶叠绿钱，貂裘初绽拥高眠。\r\n小炉低幌还遮掩，酒滴灰香似去年。"
        },
        {
            "title": "子夜四时歌·冬",
            "content": "南云走冷圭，北籁号空木。年年任霜霰，不减筼筜绿。"
        },
        {
            "title": "子夜四时歌·夏",
            "content": "兰眼抬路斜，莺唇映花老。金龙倾漏尽，玉井敲冰早。"
        },
        {
            "title": "乐府杂咏六首·金吾子",
            "content": "嫁得金吾子，常闻轻薄名。君心如不重，妾腰徒自轻。"
        },
        {
            "title": "乐府杂咏六首·月成弦",
            "content": "孤光照还没，转益伤离别。妾若是嫦娥，长圆不教缺。"
        },
        {
            "title": "乐府杂咏六首·花成子",
            "content": "春风等君意，亦解欺桃李。写得去时真，归来不相似。"
        },
        {
            "title": "乐府杂咏六首·东飞凫",
            "content": "裁得尺锦书，欲寄东飞凫。胫短翅亦短，雌雄恋菰蒲。"
        },
        {
            "title": "乐府杂咏六首·双吹管",
            "content": "长短裁浮筠，参差作飞凤。高楼微月夜，吹出江南弄。"
        },
        {
            "title": "风人诗四首",
            "content": "十万全师出，遥知正忆君。一心如瑞麦，长作两岐分。\r\n破檗供朝爨，须怜是苦辛。晓天窥落宿，谁识独醒人？\r\n旦日思双屦，明时愿早谐。丹青传四渎，难写是秋怀。\r\n闻道更新帜，多应发旧旗。征衣无伴捣，独处自然悲。"
        },
        {
            "title": "春思",
            "content": "怨莺新语涩，双蝶斗飞高。作个名春恨，浮生百倍劳。"
        },
        {
            "title": "和袭美女坟湖",
            "content": "水平波淡绕回塘，鹤殉人沉万古伤。\r\n应是离魂双不得，至今沙上少鸳鸯。"
        },
        {
            "title": "早行",
            "content": "水寒孤棹触天文，直似乘槎去问津。\r\n纵使碧虚无限好，客星名字也愁人。"
        },
        {
            "title": "芙蓉",
            "content": "闲吟鲍照赋，更起屈平愁。莫引西风动，红衣不耐秋。"
        },
        {
            "title": "怀仙三首",
            "content": "闻道阳都女，连娟耳细长。自非黄犊客，不得到云房。\r\n但服镮刚子，兼吟曲素词。须知臣汉客，还见布龙儿。\r\n神烛光华丽，灵祛羽翼生。已传餐玉粒，犹自买云英。"
        },
        {
            "title": "早春",
            "content": "雨冷唯添暑，烟初不著春。数枝花颣小，愁杀扈芳人。"
        },
        {
            "title": "有示",
            "content": "相对莫辞贫，蓬蒿任塞门。无情是金玉，不报主人恩。"
        },
        {
            "title": "偶作",
            "content": "双眉初出茧，两鬓正藏鸦。自有王昌在，何劳近宋家。"
        },
        {
            "title": "山阳燕中郊乐录",
            "content": "淮上能无雨，回头总是情。蒲帆浑未织，争得一欢成。"
        },
        {
            "title": "寄南岳客乞灵芜香",
            "content": "闻说融峰下，灵香似反魂。春来正堪采，试为劚云根。"
        },
        {
            "title": "乐府杂咏六首·孤烛怨",
            "content": "前回边使至，闻道交河战。坐想鼓鞞声，寸心攒百箭。"
        },
        {
            "title": "秋思三首",
            "content": "桐露珪初落，兰风佩欲衰。不知能赋客，何似枉刀儿。\r\n谁在嫖姚幕，能教霹雳车。至今思秃尾，无以代寒菹。\r\n未得同齑杵，何时减药囊。莫言天帝醉，秦暴不灵长。"
        },
        {
            "title": "对酒",
            "content": "后代称欢伯，前贤号圣人。且须谋日富，不要道家贫。"
        },
        {
            "title": "离骚",
            "content": "天问复招魂，无因彻帝阍。岂知千丽句，不敌一谗言。"
        },
        {
            "title": "金陵道",
            "content": "北雁行行直，东流澹澹春。当时六朝客，还道帝乡人。"
        },
        {
            "title": "古态",
            "content": "古态日渐薄，新妆心更劳。城中皆一尺，非妾髻鬟高。"
        },
        {
            "title": "残雪",
            "content": "桂冷微停素，峰干不遍岚。何谿背林处，犹覆定僧庵。"
        },
        {
            "title": "夕阳",
            "content": "渡口和帆落，城边带角收。如何茂陵客，江上倚危楼。"
        },
        {
            "title": "黄金二首",
            "content": "自古黄金贵，犹沽骏与才。近来簪珥重，无可上高台。\r\n平分从满箧，醉掷任成堆。恰莫持千万，明明买祸胎。"
        },
        {
            "title": "南塘曲",
            "content": "妾住东湖下，郎居南浦边。闲临烟水望，认得采菱船。"
        },
        {
            "title": "归路",
            "content": "渐入新丰路，衰红映小桥。浑如七年病，初得一丸销。"
        },
        {
            "title": "巫峡",
            "content": "巫峡七百里，巫山十二重。年年自云雨，环佩竟谁逢？"
        },
        {
            "title": "江行",
            "content": "酒旗菰叶外，楼影浪花中。醉帆张数幅，唯待鲤鱼风。"
        },
        {
            "title": "庭前",
            "content": "合欢能解恚，萱草信忘忧。尽向庭前种，萋萋特地愁。"
        },
        {
            "title": "寄远",
            "content": "鬓乱羞云卷，眉空羡月生。中原犹将将，何日重卿卿？"
        },
        {
            "title": "雁",
            "content": "南北路何长，中间万弋张。不知烟雾里，几只到衡阳？"
        },
        {
            "title": "杂兴",
            "content": "桃李傍檐楹，无人赏春华。时情重不见，却忆菖蒲花。"
        },
        {
            "title": "洞房怨",
            "content": "玉锸朝扶鬓，金梯晚下台。春衫将别泪，一夜两难裁。"
        },
        {
            "title": "古意",
            "content": "君心莫淡薄，妾意正栖托。愿得双车轮，一夜生四角。"
        },
        {
            "title": "筑城词二首",
            "content": "城上一培土，手中千万杵。筑城畏不坚，坚城在何处。\r\n莫叹将军逼，将军要却敌。城高功亦高，尔命何劳惜。"
        },
        {
            "title": "寄怀华阳道士",
            "content": "华阳门外五芝生，餐罢愁君入杳冥。遥夜独栖还有梦，\r\n昔年相见便忘形。为分科斗亲铅椠，与说蜉蝣坐竹棂。\r\n醮后几时归紫阁，别来终日诵黄庭。闲教辨药僮名甲，\r\n静识窥巢鹤姓丁。绝涧饮羊春水腻，傍林烧石野烟腥。\r\n深沈谷响含疏磬，片段岚光落画屏。休采古书探禹穴，\r\n自刊新历斗尧蓂。珠宫凤合迎萧史，玉籍人谁访蔡经？\r\n架上黑椽长褐稳，案头丹篆小符灵。霓轩入洞齐初月，\r\n羽节升坛拜七星。当路独行冲虎豹，向风孤啸起雷霆。\r\n凝神密室多生白，叙事联编尽杀青。匝地山川皆暗写，\r\n隐天竽籁只闲听。分张火力烧金灶，拂拭苔痕洗酒瓶。\r\n翠壁上吟朝复暮，暖云边卧醉还醒。倚身长短裁筇杖，\r\n倩客高低结草亭。直用森严朝北帝，爱将清浅问东溟。\r\n常思近圃看栽杏，拟借邻峰伴采苓。掩树半扉晴霭霭，\r\n背琴残烛晓荧荧。旧来扪虱知王猛，欲去为龙叹管宁。\r\n蟾魄几应临蕙帐，渔竿犹尚枕枫汀。衔烟细草无端绿，\r\n冒雨闲花作意馨。掠岸惊波沈翡翠，入檐斜照碍蜻蜓。\r\n初征汉栈宜飞檄，待破燕山好勒铭。六辔未收千里马，\r\n一囊空负九秋萤。我悲雌伏真方枘，他骋雄材似建瓴。\r\n合在深崖齐散术，自求沧海点流萍。频抛俗物心还爽，\r\n远忆幽期目剩瞑。见买扁舟束真诰，手披仙语任扬舲。"
        },
        {
            "title": "大堤",
            "content": "大堤春日暮，骢马解镂衢。请君留上客，容妾荐雕胡。"
        },
        {
            "title": "新定陪太守一百五夜南馆玩月",
            "content": "风雨教春处处伤，一宵云尽见沧浪。全无片烛侵光彩，\r\n只有清滩助雪霜。烟蔽棹歌归浦溆，露将花影到衣裳。\r\n却嫌殷浩南楼夕，一带秋声入恨长。"
        },
        {
            "title": "伤越",
            "content": "越溪自古好风烟，盗束兵缠已半年。访戴客愁随水远，\r\n浣纱人泣共埃捐。临焦赖洒王师雨，欲堕重登刺史天。\r\n早晚山川尽如故，清吟闲上鄂君船。"
        },
        {
            "title": "春晓",
            "content": "春庭晓景别，清露花逦迤。黄蜂一过慵，夜夜栖香蕊。"
        },
        {
            "title": "归雁",
            "content": "北走南征象我曹，天涯迢递翼应劳。似悲边雪音犹苦，\r\n初背岳云行未高。月岛聚栖防暗缴，风滩斜起避惊涛。\r\n时人不问随阳意，空拾栏边翡翠毛。"
        },
        {
            "title": "王先辈草堂",
            "content": "松径隈云到静堂，杏花临涧水流香。身从乱后全家隐，\r\n日校人间一倍长。金箓渐加新品秩，玉皇偏赐羽衣裳。\r\n何如圣代弹冠出，方朔曾为汉侍郎。"
        },
        {
            "title": "和袭美褚家林亭",
            "content": "一阵西风起浪花，绕栏杆下散瑶华。高窗曲槛仙侯府，\r\n卧苇荒芹白鸟家。孤岛待寒凝片月，远山终日送余霞。\r\n若知方外还如此，不要秋乘上海槎。"
        },
        {
            "title": "和袭美重送圆载上人归日本国",
            "content": "老思东极旧岩扉，却待秋风泛舶归。晓梵阳乌当石磬，\r\n夜禅阴火照田衣。见翻经论多盈箧，亲植杉松大几围。\r\n遥想到时思魏阙，只应遥拜望斜晖。"
        },
        {
            "title": "送羊振文先辈往桂阳归觐",
            "content": "风雅先生去一麾，过庭才子趣归期。让王门外开帆叶，\r\n义帝城中望戟支。郢路渐寒飘雪远，湘波初暖涨云迟。\r\n灵均精魄如能问，又得千年贾傅词。"
        },
        {
            "title": "袭美留振文宴龟蒙抱病不赴猥示倡和因次韵酬",
            "content": "绮席风开照露晴，只将茶荈代云觥。繁弦似玉纷纷碎，\r\n佳妓如鸿一一惊。毫健几多飞藻客，羽寒寥落映花莺，\r\n幽人独自西窗晚，闲凭香柽反照明。"
        },
        {
            "title": "送浙东德师侍御罢府西归",
            "content": "王谢遗踪玉籍仙，三年闲上鄂君船。诗怀白阁僧吟苦，\r\n俸买青田鹤价偏。行次野枫临远水，醉中衰菊卧凉烟。\r\n芙蓉散尽西归去，唯有山阴九万笺。"
        },
        {
            "title": "幽居有白菊一丛因而成咏呈知己",
            "content": "还是延年一种材，即将瑶朵冒霜开。不如红艳临歌扇，\r\n欲伴黄英入酒杯。陶令接\r\n罒离堪岸著，梁王高屋好欹来。\r\n月中若有闲田地，为劝嫦娥作意裁。"
        },
        {
            "title": "和袭美醉中即席赠润卿博士次韵",
            "content": "共是虚皇简上仙，清词如羽欲飘然。登山凡著几緉屐，\r\n破浪欲乘千里船。远梦只留丹井畔，闲吟多在酒旗前。\r\n谁知海上无名者，只记渔歌不记年。"
        },
        {
            "title": "和袭美先辈悼鹤",
            "content": "一夜圆吭绝不鸣，八公虚道得千龄。方添上客云眠思，\r\n忽伴中仙剑解形。但掩丛毛穿古堞，永留寒影在空屏。\r\n君才幸自清如水，更向芝田为刻铭。"
        },
        {
            "title": "和袭美寄广文先生",
            "content": "忽辞明主事真君，直取姜巴路入云。龙篆拜时轻诰命，\r\n霓襟披后小玄纁。峰前北帝三元会，石上东卿九锡文。\r\n应笑世间名利火，等闲灵府剩先焚。"
        },
        {
            "title": "和过张祜处士丹阳故居",
            "content": "胜华通子共悲辛，荒径今为旧宅邻。一代交游非不贵，\r\n五湖风月合教贫。魂应绝地为才鬼，名与遗编在史臣。\r\n闻道平生多爱石，至今犹泣洞庭人。"
        },
        {
            "title": "袭美将以绿罽为赠因成四韵",
            "content": "三径风霜利若刀，襜褕吹断罥蓬蒿。病中只自悲龙具，\r\n世上何人识羽袍。狐貉近怀珠履贵，薜萝遥羡白巾高。\r\n陈王轻暖如相遗，免致衰荷效广骚。"
        },
        {
            "title": "和袭美寄怀南阳润卿",
            "content": "高抱相逢各绝尘，水经山疏不离身。才情未拟汤从事，\r\n玄解犹嫌竺道人。霞染洞泉浑变紫，雪披江树半和春。\r\n谁怜故国无生计，唯种南塘二亩芹。"
        },
        {
            "title": "送董少卿游茅山",
            "content": "威辇高悬度世名，至今仙裔作公卿。将随羽节朝珠阙，\r\n曾佩鱼符管赤城。云冻尚含孤石色，雪干犹堕古松声。\r\n应知四扇灵方在，待取归时绿发生。"
        },
        {
            "title": "和袭美寄题玉霄峰叶涵象尊师所居",
            "content": "天台一万八千丈，师在浮云端掩扉。永夜只知星斗大，\r\n深秋犹见海山微。风前几降青毛节，雪后应披白羽衣。\r\n南望烟霞空再拜，欲将飞魄问灵威。"
        },
        {
            "title": "南阳广文博士还雷平后寄",
            "content": "微微春色染林塘，亲拨烟霞坐涧房。阴洞雪胶知未入，\r\n浊醪风破的偷尝。芝台晓用金铛煮，星度闲将玉铪量。\r\n几遍侍晨官欲降，曙坛先起独焚香。"
        },
        {
            "title": "和袭美寒日书",
            "content": "不必探幽上郁冈，公斋吟啸亦何妨。唯求薏苡供僧食，\r\n别著氍毹待客床。春近带烟分短蕙，晓来冲雪撼疏篁。\r\n余杭山酒犹封在，遥嘱高人未肯尝。\r\n已上星津八月槎，文通犹自学丹砂。仙经写得空三洞，\r\n隐士招来别九华。静对真图呼绿齿，偶开神室问黄芽。\r\n方诸更是怜才子，锡赉于君合有差。\r\n名价皆酬百万余，尚怜方丈讲玄虚。西都宾问曾成赋，\r\n东海人求近著书。茅洞烟霞侵寤寐，檀溪风月挂樵渔。\r\n清朝还要廷臣在，两地宁容便结庐。"
        },
        {
            "title": "和袭美腊后送内大德从勖游天台",
            "content": "应缘南国尽南宗，欲访灵溪路暗通。归思不离双阙下，\r\n去程犹在四明东。铜瓶净贮桃花雨，金策闲摇麦穗风。\r\n若恋吾君先拜疏，为论台岳未封公。"
        },
        {
            "title": "和袭美为新罗弘惠上人撰灵鹫山周禅师碑送归",
            "content": "一函迢递过东瀛，只为先生处乞铭。已得雄词封静检，\r\n却怀孤影在禅庭。春过异国人应写，夜读沧洲怪亦听。\r\n遥想勒成新塔下，尽望空碧礼文星。"
        },
        {
            "title": "送润卿还华阳",
            "content": "何事轻舟近腊回，茅家兄弟欲归来。封题玉洞虚无奏，\r\n点检霜坛沆瀣杯。云肆先生分气调，山图公子爱词才。\r\n殷勤为向东乡荐，洒扫含真雪后台。"
        },
        {
            "title": "寒夜文宴得惊字",
            "content": "各将寒调触诗情，旋见微澌入砚生。霜月满庭人暂起，\r\n汀洲半夜雁初惊。三秋每为仙题想，一日多因累句倾。\r\n千里建康衰草外，含毫谁是忆昭明？"
        },
        {
            "title": "中元夜寄道侣二首",
            "content": "学饵霜茸骨未轻，每逢真夕梦还清。丁宁独受金妃约，\r\n许与亲题玉篆名。月苦撼残临水珮，风微飘断系云缨。\r\n须臾枕上桐窗晓，露压千枝滴滴声。\r\n橘斋风露已清余，东郭先生病未除。孤枕易为蛩破梦，\r\n短檐难得燕传书。广云披日君应近，倒影裁花我尚疏。\r\n唯羡羽人襟似水，平持旄节步空虚。"
        },
        {
            "title": "和袭美寄题镜岩周尊师所居",
            "content": "见说身轻鹤不如，石房无侣共云居。清晨自削灵香柹，\r\n独夜空吟碧落书。十洞飞精应遍吸，一簪秋发未曾梳。\r\n知君便入悬珠会，早晚东骑白鲤鱼。"
        },
        {
            "title": "和袭美冬晓章上人院",
            "content": "山寒偏是晓来多，况值禅窗雪气和。病客功夫经未演，\r\n故人书信纳新磨。闲临静案修茶品，独旁深溪记药科。\r\n从此逍遥知有地，更乘清月伴君过。"
        },
        {
            "title": "南阳广文欲于荆襄卜",
            "content": "不知天隐在何乡，且欲烟霞迹暂双。鹤庙未能齐月驭，\r\n鹿门聊拟并云窗。藓衔荒磴移桑屐，花浸春醪挹石缸。\r\n莫惜查头容钓伴，也应东印有余江。"
        },
        {
            "title": "秋夕文宴（得成字）",
            "content": "笔阵初临夜正清，击铜遥认小金钲。飞觥壮若游燕市，\r\n觅句难于下赵城。隔岭故人因会忆，傍檐栖鸟带吟惊。\r\n梁王座上多词客，五韵甘心第七成。"
        },
        {
            "title": "和访寂上人不遇",
            "content": "芭蕉霜后石栏荒，林下无人闭竹房。经抄未成抛素几，\r\n锡环应撼过寒塘。蒲团为拂浮埃散，茶器空怀碧饽香。\r\n早晚却还宗炳社，夜深风雪对禅床。"
        },
        {
            "title": "顾道士亡，弟",
            "content": "童初真府召为郎，君与抽毫刻便房。亦谓神仙同许郭，\r\n不妨才力似班扬。比于黄绢词尤妙，酬以霜缣价未当。\r\n唯我有文无卖处，笔锋销尽墨池荒。"
        },
        {
            "title": "和袭美新秋即事次韵三首",
            "content": "心似孤云任所之，世尘中更有谁知。愁寻冷落惊双鬓，\r\n病得清凉减四支。怀旧药溪终独往，宿枯杉寺已频期。\r\n兼须为月求高处，即是霜轮杀满时。\r\n帆楫衣裳尽钓徒，往来踪迹遍三吴。闲中展卷兴亡小，\r\n醉后题诗点画粗。松岛伴谭多道气，竹窗孤梦岂良图。\r\n还须待致升平了，即往扁舟放五湖。\r\n声利从来解破除，秋滩唯忆下桐庐。鸬鹚阵合残阳少，\r\n蜻蛚吟高冷雨疏。辩伏南华论指指，才非玄晏借书书。\r\n当时任使真堪笑，波上三年学炙鱼。"
        },
        {
            "title": "秋赋有期因寄袭美",
            "content": "云似无心水似闲，忽思名在贡书间。烟霞鹿弁聊悬著，\r\n邻里渔舠暂解还。文草病来犹满箧，药苗衰后即离山。\r\n广寒宫树枝多少，风送高低便可攀。"
        },
        {
            "title": "和袭美初冬偶作寄南阳润卿次韵",
            "content": "逐日生涯敢计冬，可嗟寒事落然空。窗怜返照缘书小，\r\n庭喜新霜为橘红。衰柳尚能和月动，败兰犹拟倩烟笼。\r\n不知海上今清浅，试与飞书问洛公。"
        },
        {
            "title": "早秋吴体寄袭美",
            "content": "荒庭古村只独倚，败蝉残蛩苦相仍。虽然诗胆大如斗，\r\n争奈愁肠牵似绳。短烛初添蕙幌影，微风渐折蕉衣棱。\r\n安得弯弓似明月，快箭拂下西飞鹏。"
        },
        {
            "title": "寄茅山何威仪二首",
            "content": "大小三峰次九华，灵踪今尽属何家。汉时仙上云巅鹤，\r\n蜀地春开洞底花。闲傍积岚寻瀑眼，便凌残雪探芝芽。\r\n年来已奉黄庭教，夕炼腥魂晓吸霞。\r\n曾向人间拜节旄，乍疑因梦到仙曹。身轻曳羽霞襟狭，\r\n髻耸峨烟鹿帻高。山暖不荤峰上薤，水寒仍落洞中桃。\r\n从闻此日搜奇话，转觉魂飞夜夜劳。"
        },
        {
            "title": "算山",
            "content": "水绕苍山固护来，当时盘踞实雄才。周郎计策清宵定，\r\n曹氏楼船白昼灰。五十八年争虎视，三千余骑骋龙媒。\r\n何如今日家天下，阊阖门临万国开。"
        },
        {
            "title": "和袭美寄毗陵魏处士朴",
            "content": "经苑初成墨沼开，何人林下肯寻来。若非宗测图山后，\r\n即是韩康卖药回。溪籁自吟朱鹭曲，沙云还作白鸥媒。\r\n唯应地主公田熟，时送君家麹糵材。"
        },
        {
            "title": "严子重以诗游于名胜间旧矣余晚于江南相遇甚",
            "content": "每值江南日落春，十年诗酒爱逢君。芙蓉湖上吟船倚，\r\n翡翠岩前醉马分。只有汀洲连旧业，岂无章疏动遗文。\r\n犹怜未卜佳城处，更劚要离冢畔云。"
        },
        {
            "title": "奉和袭美谢友人惠人参",
            "content": "五叶初成椵树阴，紫团峰外即鸡林。名参鬼盖须难见，\r\n材似人形不可寻。品第已闻升碧简，携持应合重黄金。\r\n殷勤润取相如肺，封禅书成动帝心。"
        },
        {
            "title": "和袭美赠南阳润卿将归雷平",
            "content": "朝市山林隐一般，却归那减卧云欢。堕阶红叶谁收得，\r\n半盎清醪客酹干。玉笈诗成吟处晓，金沙泉落梦中寒。\r\n真仙若降如相问，曾步星罡绕醮坛。"
        },
        {
            "title": "怀杨台文杨鼎文（一作台鼎）二秀才",
            "content": "秋早相逢待得春，崇兰清露小山云。寒花独自愁中见，\r\n曙角多同醒后闻。钓具每随轻舸去，诗题闲上小楼分。\r\n重思醉墨纵横甚，书破羊欣白练裙。"
        },
        {
            "title": "白鸥诗",
            "content": "惯向溪头漾浅沙，薄烟微雨是生涯。时时失伴沈山影，\r\n往往争飞杂浪花。晚树清凉还鸀鳿，旧巢零落寄蒹葭。\r\n池塘信美应难恋，针在鱼唇剑在虾。"
        },
        {
            "title": "奉和袭美伤史拱山人",
            "content": "曾说山栖欲去寻，岂知霜骨葬寒林。常依净住师冥目，\r\n兼事容成学算心。逋客预斋还梵唱，老猿窥祭亦悲吟。\r\n唯君独在江云外，谁诔孤贞置岘岑。"
        },
        {
            "title": "奉和袭美吴中言怀寄南海二同年",
            "content": "曾见凌风上赤霄，尽将华藻赴嘉招。城连虎踞山图丽，\r\n路入龙编海舶遥。江客渔歌冲白荇，野禽人语映红蕉。\r\n庭中必有君迁树，莫向空台望汉朝。"
        },
        {
            "title": "和袭美题支山南峰僧次韵",
            "content": "眉毫霜细欲垂肩，自说初栖海岳年。万壑烟霞秋后到，\r\n一林风雨夜深禅。时翻贝叶添新藏，闲插松枝护小泉。\r\n好是清冬无外事，匡林斋罢向阳眠。"
        },
        {
            "title": "奉和袭美醉中偶作见寄次韵",
            "content": "海鹤飘飘韵莫侪，在公犹与俗情乖。初呈酒务求专判，\r\n合祷山祠请自差。永夜谭玄侵罔象，一生交态忘形骸。\r\n怜君醉墨风流甚，几度题诗小谢斋。"
        },
        {
            "title": "奉和袭美寄琼州杨舍人",
            "content": "明时非罪谪何偏，鵩鸟巢南更数千。酒满椰杯消毒雾，\r\n风随蕉叶下泷船。人多药户生狂蛊，吏有珠官出俸钱。\r\n只以直诚天自信，不劳诗句咏贪泉。"
        },
        {
            "title": "奉和袭美寄题罗浮轩辕先生所居",
            "content": "鼎成仙驭入崆峒，百世犹传至道风。暂应青词为穴凤，\r\n却思丹徼伴冥鸿。金公的的生炉际，琼刃时时到梦中。\r\n预恐浮山归有日，载将云室十洲东。"
        },
        {
            "title": "奉和袭美送李明府之任南海",
            "content": "春尽之官直到秋，岭云深处凭泷楼。居人爱近沈珠浦，\r\n候吏多来拾翠洲。賨税尽应输紫贝，蛮童多学佩金钩。\r\n之君不恋南枝久，抛却经冬白罽裘。"
        },
        {
            "title": "奉和袭美夏景冲澹偶作次韵二首",
            "content": "蝉雀参差在扇纱，竹襟轻利箨冠斜。垆中有酒文园会，\r\n琴上无弦靖节家。芝畹烟霞全覆穗，橘洲风浪半浮花。\r\n闲思两地忘名者，不信人间发解华。\r\n只于池曲象山幽，便是潇湘浸石楼。斜拂芡盘轻鹜下，\r\n细穿菱线小鲵游。闲开茗焙尝须遍，醉拨书帷卧始休。\r\n莫道仙家无好爵，方诸还拜碧琳侯。"
        },
        {
            "title": "奉和袭美吴中书事寄汉南裴尚书",
            "content": "风清地古带前朝，遗事纷纷未寂寥。三泖凉波鱼蕝动，\r\n五茸春草雉媒娇。云藏野寺分金刹，月在江楼倚玉箫。\r\n不用怀归忘此景，吴王看即奉弓招。"
        },
        {
            "title": "顷自桐江得一钓车以袭美乐烟波之思因出以为",
            "content": "旋屈金钩劈翠筠，手中盘作钓鱼轮。忘情不效孤醒客，\r\n有意闲窥百丈鳞。雨似轻埃时一起，云如高盖强相亲。\r\n任他华毂低头笑，此地终无覆败人。\r\n曾招渔侣下清浔，独茧初随一锤深。细辗烟华无辙迹，\r\n静含风力有车音。相呼野饭依芳草，迭和山歌逗远林。\r\n得失任渠但取乐，不曾生个是非心。\r\n病来悬著脆缗丝，独喜高情为我持。数幅尚凝烟雨态，\r\n三篇能赋蕙兰词。云深石静闲眠稳，月上江平放溜迟。\r\n第一莫教谙此境，倚天功业待君为。"
        },
        {
            "title": "奉和袭美夏景无事因怀章来二上人次韵",
            "content": "檐外青阳有二梅，折来堪下冻醪杯。高杉自欲生龙脑，\r\n小弁谁能寄鹿胎。丽事肯教饶沈谢，谈微何必减宗雷。\r\n还闻拟结东林社，争奈渊明醉不来。\r\n忽忆高僧坐夏堂，厌泉声闹笑云忙。山重海澹怀中印，\r\n月冷风微宿上方。病后书求嵩少药，定回衣染贝多香。\r\n何时更问逍遥义，五粒松阴半石床。"
        },
        {
            "title": "病中秋怀寄袭美",
            "content": "病容愁思苦相兼，清镜无形未我嫌。贪广异蔬行径窄。\r\n故求偏药出钱添。同人散后休赊酒，双燕辞来始下帘。\r\n更有是非齐未得，重凭詹尹拂龟占。"
        },
        {
            "title": "以竹夹膝寄赠袭美",
            "content": "截得筼筜冷似龙，翠光横在暑天中。堪临薤簟闲凭月，\r\n好向松窗卧跂风。持赠敢齐青玉案，醉吟偏称碧荷筒。\r\n添君雅具教多著，为著西斋谱一通。"
        },
        {
            "title": "奉和袭美怀华阳润卿博士三首",
            "content": "几降真官授隐书，洛公曾到梦中无。眉间入静三辰影，\r\n肘后通灵五岳图。北洞树形如曲盖，东凹山色入薰炉。\r\n金墟福地能容否，愿作冈前蒋负刍。\r\n火景应难到洞宫，萧闲堂冷任天风。谈玄麈尾抛云底，\r\n服散龙胎在酒中。有路还将赤城接，无泉不共紫河通。\r\n奇编早晚教传授，免以神仙问葛洪。\r\n终日焚香礼洞云，更思琪树转劳神。曾寻下泊常经月，\r\n不到中峰又累春。仙道最高黄玉箓，暑天偏称白纶巾。\r\n清斋若见茅司命，乞取朱儿十二斤。"
        },
        {
            "title": "奉和袭美题达上人药圃二首",
            "content": "药味多从远客赍，旋添花圃旋成畦。三桠旧种根应异，\r\n九节初移叶尚低。山荚便和幽涧石，水芝须带本池泥。\r\n从今直到清秋日，又有香苗几番齐。\r\n净名无语示清羸，药草搜来喻更微。一雨一风皆遂性，\r\n花开花落尽忘机。教疏兔镂金弦乱，自拥龙刍紫汞肥。\r\n莫怪独亲幽圃坐，病容销尽欲依归。"
        },
        {
            "title": "奉和袭美所居",
            "content": "柿阴成列药花空，却忆桐江下钓筒。亦以鱼虾供熟鹭，\r\n近缘樱笋识邻翁。闲分酒剂多还少，自记书签白间红。\r\n更爱夜来风月好，转思玄度对支公。"
        },
        {
            "title": "奉和袭美寄滑州李副使员外",
            "content": "洛生闲咏正抽毫，忽傍旌旗著战袍。檄下连营皆破胆，\r\n剑离孤匣欲吹毛。清秋月色临军垒，半夜淮声入贼壕。\r\n除却征南为上将，平徐功业更谁高。"
        },
        {
            "title": "奉和夏初袭美见访题小斋次韵",
            "content": "四邻多是老农家，百树鸡桑半顷麻。尽趁晴明修网架，\r\n每和烟雨掉缲车。啼鸾偶坐身藏叶，饷妇归来鬓有花。\r\n不是对君吟复醉，更将何事送年华。"
        },
        {
            "title": "奉和袭美登初阳楼寄怀北平郎中",
            "content": "远窗浮槛亦成年，几伴杨公白昼筵。日暖烟花曾扑地，\r\n气浮星象却归天。闲将水石侵军垒，醉引笙歌上钓船。\r\n无限恩波犹在目，东风吹起细漪涟。"
        },
        {
            "title": "看压新醅寄怀袭美",
            "content": "晓压糟床渐有声，旋如荒涧野泉清。身前古态熏应出，\r\n世上愁痕滴合平。饮啄断年同鹤俭，风波终日看人争。\r\n尊中若使常能渌，两绶通侯总强名。"
        },
        {
            "title": "四月十五日道室书事寄袭美",
            "content": "乌饭新炊芼臛香，道家斋日以为常。月苗杯举存三洞，\r\n云蕊函开叩九章。一掬阳泉堪作雨，数铢秋石欲成霜。\r\n可中值著雷平信，为觅闲眠苦竹床。"
        },
        {
            "title": "新夏东郊闲泛有怀袭美",
            "content": "迟于春日好于秋，野客相携上钓舟。经略彴时冠暂亚，\r\n佩笭箵后带频搊。蒹葭鹭起波摇笠，村落蚕眠树挂钩。\r\n料得祇君能爱此，不争烟水似封侯。"
        },
        {
            "title": "酬袭美夏首病愈见招次韵",
            "content": "雨多青合是垣衣，一幅蛮笺夜款扉。蕙带又闻宽沈约，\r\n茅斋犹自忆王微。方灵只在君臣正，篆古须抛点画肥。\r\n除却伴谈秋水外，野鸥何处更忘机。"
        },
        {
            "title": "奉和袭美开元寺佛钵诗",
            "content": "空王初受逞神功，四钵须臾现一重。持次想添香积饭，\r\n覆时应带步罗钟。光寒好照金毛鹿，响静堪降白耳龙。\r\n从此宝函香里见，不须西去诣灵峰。"
        },
        {
            "title": "蔷薇",
            "content": "倚墙当户自横陈，致得贫家似不贫。外布芳菲虽笑日，\r\n中含芒刺欲伤人。清香往往生遥吹，狂蔓看看及四邻。\r\n遇有客来堪玩处，一端晴绮照烟新。"
        },
        {
            "title": "奉和袭美闻开元寺开笋园寄章上人",
            "content": "春龙争地养檀栾，况是双林雨后看。迸出似毫当垤土臬，\r\n孤生如恨倚栏干。凌虚势欲齐金刹，折赠光宜照玉盘。\r\n更得锦苞零落后，粉环高下挶烟寒。"
        },
        {
            "title": "袭美以紫石砚见赠以诗迎之",
            "content": "霞骨坚来玉自愁，琢成飞燕古钗头。澄沙脆弱闻应伏，\r\n青铁沈埋见亦羞。最称风亭批碧简，好将云窦渍寒流。\r\n君能把赠闲吟客，遍写江南物象酬。"
        },
        {
            "title": "和袭美送孙发百篇游天台",
            "content": "直应天授与诗情，百咏唯消一日成。去把彩毫挥下国，\r\n归参黄绶别春卿。闲窥碧落怀烟雾，暂向金庭隐姓名。\r\n珍重兴公徒有赋，石梁深处是君行。"
        },
        {
            "title": "奉和袭美馆娃宫怀古次韵",
            "content": "镂楣消落濯春雨，苍翠无言空断崖。草碧未能忘帝女，\r\n燕轻犹自识宫钗。江山只有愁容在，剑珮应和愧色埋。\r\n赖在伍员骚思少，吴王才免似荆怀。"
        },
        {
            "title": "同袭美游北禅院（院即司勋陆郎中旧宅）",
            "content": "连延花蔓映风廊，岸帻披襟到竹房。居士只今开梵处，\r\n先生曾是草玄堂。清尊林下看香印，远岫窗中挂钵囊。\r\n今日有情消未得，欲将名理问思光。"
        },
        {
            "title": "袭美以巨鱼之半见分因以酬谢",
            "content": "谁与春江上信鱼，可怜霜刃截来初。鳞隳似撤骚人屋，\r\n腹断疑伤远客书。避网几跳山影破，逆风曾蹙浪花虚。\r\n今朝最是家童喜，免泥荒畦掇野蔬。"
        },
        {
            "title": "闻袭美有亲迎之期因以寄贺",
            "content": "梁鸿夫妇欲双飞，细雨轻寒拂雉衣。初下雪窗因眷恋，\r\n次乘烟幰奈光辉。参差扇影分华月，断续箫声落翠微。\r\n见说春风偏有贺，露花千朵照庭闱。"
        },
        {
            "title": "奉和袭美宿报恩寺水阁",
            "content": "峰抱池光曲岸平，月临虚槛夜何清。僧穿小桧才分影，\r\n鱼掷高荷渐有声。因忆故山吟易苦，各横秋簟梦难成。\r\n周颙不用裁书劝，自得凉天证道情。"
        },
        {
            "title": "袭美以纱巾",
            "content": "薄如蝉翅背斜阳，不称春前赠罱郎。初觉顶寒生远吹，\r\n预忧头白透新霜。堪窥水槛澄波影，好拂花墙亚蕊香。\r\n知有芙蓉留自戴，欲峨烟雾访黄房。"
        },
        {
            "title": "润州江口送人谒池阳卫郎中",
            "content": "山翁曾约旧交欢，须拂侯门侧注冠。月在石头摇戍角，\r\n风生江口亚帆竿。闲随野醉溪声闹，独伴清谭晓色残。\r\n待取新秋归更好，九华苍翠入楼寒。"
        },
        {
            "title": "润州送人往长洲",
            "content": "秋来频上向吴亭，每上思归意剩生。废苑池台烟里色，\r\n夜村蓑笠雨中声。汀洲月下菱船疾，杨柳风高酒旆轻。\r\n君住松江多少日，为尝鲈鲙与莼羹。"
        },
        {
            "title": "京口",
            "content": "江干古渡伤离情，断山零落春潮平。东风料峭客帆远，\r\n落叶夕阳天际明。战舸昔浮千骑去，钓舟今载一翁轻。\r\n可怜宋帝筹帷处，苍翠无烟草自生。"
        },
        {
            "title": "袭美以公斋",
            "content": "早云才破漏春阳，野客晨兴喜又忙。自与酌量煎药水，\r\n别教安置晒书床。依方酿酒愁迟去，借样裁巾怕索将。\r\n唯待数般幽事了，不妨还入少年场。"
        },
        {
            "title": "次和袭美病后春思",
            "content": "气和灵府渐氤氲，酒有贤人药有君。七字篇章看月得，\r\n百劳言语傍花闻。闲寻古寺消晴日，最忆深溪枕夜云。\r\n早晚共摇孤艇去，紫屏风外碧波文。"
        },
        {
            "title": "徐方平后闻赦因寄袭美",
            "content": "新春旒扆御翚轩，海内初传涣汗恩。秦狱已收为厉气，\r\n瘴江初返未招魂。英材尽作龙蛇蛰，战地多成虎豹村。\r\n除却数般伤痛外，不知何事及王孙。"
        },
        {
            "title": "袭美以鱼",
            "content": "捣成霜粒细鳞鳞，知作愁吟喜见分。向日乍惊新茧色，\r\n临风时辨白萍文。好将花下承金粉，堪送天边咏碧云。\r\n见倚小窗亲襞染，尽图春色寄夫君。"
        },
        {
            "title": "偶掇野蔬寄袭美有作",
            "content": "野园烟里自幽寻，嫩甲香蕤引渐深。行歇每依鸦舅影，\r\n挑频时见鼠姑心。凌风蔼彩初携笼，带露虚疏或贮襟。\r\n欲助春盘还爱否，不妨萧洒似家林。"
        },
        {
            "title": "奉和袭美卧疾感春见寄次韵",
            "content": "共寻花思极飞腾，疾带春寒去未能。烟径水涯多好鸟，\r\n竹床蒲椅但高僧。须知日富为神授，只有家贫免盗憎。\r\n除却数函图籍外，更将何事结良朋。"
        },
        {
            "title": "奉和袭美抱疾杜门见寄次韵",
            "content": "虽失春城醉上期，下帷裁遍未裁诗。因吟郢岸百亩蕙，\r\n欲采商崖三秀枝。栖野鹤笼宽使织，施山僧饭别教炊。\r\n但医沈约重瞳健，不怕江花不满枝。"
        },
        {
            "title": "春雨即事寄袭美",
            "content": "小谢轻埃日日飞，城边江上阻春晖。虽愁野岸花房冻，\r\n还得山家药笋肥。双屐著频看齿折，败裘披苦见毛稀。\r\n比邻钓叟无尘事，洒笠鸣蓑夜半归。"
        },
        {
            "title": "袭美病中",
            "content": "日华风蕙正交光，羯末相携藉草塘。佳酒旋倾醽醁嫩，\r\n短船闲弄木兰香。烟丝鸟拂来萦带，蕊榼人收去约簧。\r\n今日好为联句会，不成刚为欠檀郎。"
        },
        {
            "title": "正月十五惜春寄袭美",
            "content": "六分春色一分休，满眼东波尽是愁。花匠凝寒应束手，\r\n酒龙多病尚垂头。无穷懒惰齐中散，有底机谋敌右侯。\r\n见织短篷裁小楫，拏烟闲弄个渔舟。"
        },
        {
            "title": "上元日道室焚修寄袭美",
            "content": "三清今日聚灵官，玉刺齐抽谒广寒。执盖冒花香寂历，\r\n侍晨交佩响阑珊。将排凤节分阶易，欲校龙书下笔难。\r\n唯有世尘中小兆，夜来心拜七星坛。"
        },
        {
            "title": "奉和袭美",
            "content": "懒移金翠傍檐楹，斜倚芳丛旧态生。唯奈瘴烟笼饮啄，\r\n可堪春雨滞飞鸣。鸳鸯水畔回头羡，豆蔻图前举眼惊。\r\n争得鹧鸪来伴著，不妨还校有心情。"
        },
        {
            "title": "奉酬袭美病中见寄",
            "content": "逢花逢月便相招，忽卧云航隔野桥。春恨与谁同酩酊，\r\n玄言何处问逍遥。题诗石上空回笔，拾蕙汀边独倚桡。\r\n早晚却还岩下电，共寻芳径结烟条。"
        },
        {
            "title": "奉和袭美病中书情寄上崔谏议次韵",
            "content": "或偃虚斋或在公，蔼然林下昔贤风。庭前有蝶争烟蕊，\r\n帘外无人报水筒。行药不离深幌底，寄书多向远山中。\r\n西园夜烛偏堪忆，曾为题诗刻半红。"
        },
        {
            "title": "袭美以春橘",
            "content": "到春犹作九秋鲜，应是亲封白帝烟。良玉有浆须让味，\r\n明珠无颣亦羞圆。堪居汉苑霜梨上，合在仙家火枣前。\r\n珍重更过三十子，不堪分付野人边。"
        },
        {
            "title": "奉和袭美病中庭际海石榴花盛发见寄次韵",
            "content": "紫府真人饷露囊，猗兰灯烛未荧煌。丹华乞曙先侵日，\r\n金焰欺寒却照霜。谁与佳名从海曲，只应芳裔出河阳。\r\n那堪谢氏庭前见，一段清香染郄郎。"
        },
        {
            "title": "阖闾城",
            "content": "故城边有卖花翁，水曲舟轻去尽通。十亩芳菲为旧业，\r\n一家烟雨是元功。闲添药品年年别，笑指生涯树树红。\r\n若要见春归处所，不过携手问东风。"
        },
        {
            "title": "独夜有怀因作吴体寄袭美",
            "content": "人吟侧景抱冻竹，鹤梦缺月沈枯梧。清涧无波鹿无魄，\r\n白云有根虬有须。云虬涧鹿真逸调，刀名锥利非良图。\r\n不然快作燕市饮，笑抚肉枅眠酒垆。"
        },
        {
            "title": "奉和袭美开元寺客省早景即事次韵",
            "content": "日上罘罳叠影红，一声清梵万缘空。褵褷满地贝多雪，\r\n料峭入楼于阗风。水榭初抽寥泬思，作窗犹挂梦魂中。\r\n灵香散尽禅家接，谁共殷源小品同。"
        },
        {
            "title": "酬袭美见寄海蟹",
            "content": "药杯应阻蟹螯香，却乞江边采捕郎。自是扬雄知郭索，\r\n且非何胤敢餦餭。骨清犹似含春霭，沫白还疑带海霜。\r\n强作南朝风雅客，夜来偷醉早梅傍。"
        },
        {
            "title": "奉和袭美见访不遇",
            "content": "为愁烟岸老尘嚣，扶病呼儿劚翠苕。只道府中持简牍，\r\n不知林下访渔樵。花盘小墢晴初压，叶拥疏篱冻未烧。\r\n倚仗遍吟春照午，一池冰段几多消。"
        },
        {
            "title": "奉和袭美暇日独处见寄",
            "content": "谢府殷楼少暇时，又抛清宴入书帷。三千余岁上下古，\r\n八十一家文字奇。冷梦汉皋怀鹿隐，静怜烟岛觉鸿离。\r\n知君满箧前朝事，凤诺龙奴借与窥。"
        },
        {
            "title": "和袭美扬州看辛夷花次韵",
            "content": "柳疏梅堕少春丛，天遣花神别致功。高处朵稀难避日，\r\n动时枝弱易为风。堪将乱蕊添云肆，若得千株便雪宫。\r\n不待群芳应有意，等闲桃杏即争红。"
        },
        {
            "title": "奉和袭美行次野梅次韵",
            "content": "飞棹参差拂早梅，强欺寒色尚低徊。风怜薄媚留香与，\r\n月会深情借艳开。梁殿得非萧帝瑞，齐宫应是玉儿媒。\r\n不知谢客离肠醒，临水应添万恨来。"
        },
        {
            "title": "奉和袭美吴中言情见寄次韵",
            "content": "菰烟芦雪是侬乡，钓线随身好坐忘。徒爱右军遗点画，\r\n闲披左氏得膏肓。无因月殿闻移屟，只有风汀去采香。\r\n莫问江边渔艇子，玉皇看赐羽衣裳。"
        },
        {
            "title": "早春雪中作吴体寄袭美",
            "content": "迎春避腊不肯下，欺花冻草还飘然。光填马窟盖塞外，\r\n势压鹤巢偏殿巅。山炉瘿节万状火，墨突乾衰孤穗烟。\r\n君披鹤氅独自立，何人解道真神仙。"
        },
        {
            "title": "和袭美江南道中怀茅山广文南阳博士三首次韵",
            "content": "一片轻帆背夕阳，望三峰拜七真堂。天寒夜漱云牙净，\r\n雪坏晴梳石发香。自拂烟霞安笔格，独开封检试砂床。\r\n莫言洞府能招隐，会辗飙轮见玉皇。\r\n壶中行坐可携天，何况林间息万缘。组绶任垂三品石，\r\n佩环从落四公泉。丹台已运阴阳火，碧简须雕次第仙。\r\n想得雷平春色动，五芝烟甲又芊眠。\r\n良常应不动移文，金醴从酸亦自醺。桂父旧歌飞绛雪，\r\n桐孙新韵倚玄云。春临柳谷莺先觉，曙醮芜香鹤共闻。\r\n珍重双双玉条脱，尽凭三岛寄羊君。"
        },
        {
            "title": "寒夜同袭美访北禅院寂上人",
            "content": "月楼风殿静沉沉，披拂霜华访道林。鸟在寒枝栖影动，\r\n人依古堞坐禅深。明时尚阻青云步，半夜犹追白石吟。\r\n自是海边鸥伴侣，不劳金偈更降心。"
        },
        {
            "title": "小雪后书事",
            "content": "时候频过小雪天，江南寒色未曾偏。枫汀尚忆逢人别，\r\n麦陇唯应欠雉眠。更拟结茅临水次，偶因行药到村前。\r\n邻翁意绪相安慰，多说明年是稔年。"
        },
        {
            "title": "寄淮南郑宝书记",
            "content": "记室千年翰墨孤，唯君才学似应徐。五丁驱得神功尽，\r\n二酉搜来秘检疏。炀帝帆樯留泽国，淮王笺奏入班书。\r\n清词醉草无因见，但钓寒江半尺鲈。"
        },
        {
            "title": "别墅怀归",
            "content": "水国初冬和暖天，南荣方好背阳眠。题诗朝忆复暮忆，\r\n见月上弦还下弦。遥为晚花吟白菊，近炊香稻识红莲。\r\n何人授我黄金百，买取苏君负郭田。"
        },
        {
            "title": "重忆白菊（一本作二绝句）",
            "content": "我怜贞白重寒芳，前后丛生夹小堂。月朵暮开无绝艳，\r\n风茎时动有奇香。何惭谢雪清才咏，不羡刘梅贵主妆。\r\n更忆幽窗凝一梦，夜来村落有微霜。"
        },
        {
            "title": "寄吴融",
            "content": "一夜秋声入井桐，数枝危绿怕西风。霏霏晚砌烟华上，\r\n淅淅疏帘雨气通。君整轮蹄名未了，我依琴鹤病相攻。\r\n到头江畔从渔事，织作中流万尺篊。"
        },
        {
            "title": "中秋待月",
            "content": "转缺霜轮上转迟，好风偏似送佳期。帘斜树隔情无限，\r\n烛暗香残坐不辞。最爱笙调闻北里，渐看星澹失南箕。\r\n何人为校清凉力，未似初圆欲午时。"
        },
        {
            "title": "独夜",
            "content": "新秋霁夜有清境，穷襜病客无佳期。生公把经向石说，\r\n而我对月须人为。独行独坐亦独酌，独玩独吟还独悲。\r\n古称独坐与独立，若比群居终校奇。"
        },
        {
            "title": "闲书",
            "content": "病学高僧置一床，披衣才暇即焚香。闲阶雨过苔花润，\r\n小簟风来薤叶凉。南国羽书催部曲，东山毛褐傲羲皇。\r\n升平闻道无时节，试问中林亦不妨。"
        },
        {
            "title": "新秋月夕，客",
            "content": "风初寥寥月乍满，杉篁左右供余清。因君一话故山事，\r\n忆鹤互应深溪声。云门老僧定未起，白阁道士遥相迎。\r\n日闻羽檄日夜急，掉臂欲归岩下行。\r\n惊闻远客访良夜，扶病起坐纶巾欹。清谈白纻思悄悄，\r\n玉绳银汉光离离。三吴烟雾且如此，百越琛赆来何时。\r\n林端片月落未落，强慰别情言后期。"
        },
        {
            "title": "二遗诗",
            "content": "谁从毫末见参天，又到苍苍化石年。万古清风吹作籁，\r\n一条寒溜滴成穿。闲追金带徒劳恨，静格朱丝更可怜。\r\n幸与野人俱散诞，不烦良匠更雕镌。"
        },
        {
            "title": "江南冬至和人怀洛下",
            "content": "昔居清洛涯，长恨苦寒迟。自作江南客，稀迟下雪时。\r\n有烟栖菊梗，无冻落杉枝。背日能寻径，临风尚覆棋。\r\n鸟声浑欲转，草邑固应知。与看平湖上，东流或片澌。"
        },
        {
            "title": "送宣武从事越中按狱",
            "content": "晓看呈使范，知欲敕星轺。水国难驱传，山城便倚桡。\r\n秉筹先独立，持法称高标。旌旆临危堞，金丝发丽谯。\r\n别愁当翠巘，冤望隔风潮。木落孤帆迥，江寒叠鼓飘。\r\n客鸿吴岛尽，残雪剡汀消。坐想休秦狱，春应到柳条。"
        },
        {
            "title": "江南秋怀寄华阳山人",
            "content": "栉发凉天曙，含毫故国情。归心一夜极，病体九秋轻。\r\n忽起襜褕咏，因悲络纬鸣。逢山即堪隐，何路可图荣。\r\n揲策空占命，持竿不钓名。忘忧如有待，纵懒似无营。\r\n小径才分草，斜扉劣辨荆。冷荷承露菂，疏菊卧烟茎。\r\n谱为听琴阅，图缘看海帧。鹭毛浮岛白，鱼尾撇波赪。\r\n庭橘低攀嗅，园葵旋折烹。饿乌窥食案，斗鼠落书棚。\r\n种豆悲杨恽，投瓜忆卫旍。东林谁处士，南郭自先生。\r\n分野星多蹇，连山卦少亨。衣裾徒博大，文籍漫纵横。\r\n兰叶骚人佩，莼丝内史羹。鹖冠难适越，羊酪未饶伧。\r\n倚啸微抽恨，论玄好析酲。栖迟劳鼓箧，豪侠爱金籝。\r\n炼药传丹鼎，尝茶试石婴瓦。沼连枯苇暗，窗对脱梧明。\r\n未达讥张翰，非才嫉祢衡。远怀魂易黯，幽愤骨堪惊。\r\n砺缺知矛利，磨瑕见璧瑛。道源疏滴沥，儒肆售精诚。\r\n敢叹良时掷，犹胜乱世撄。相秦犹几死，王汉尚当黥。\r\n饮啄期应定，穷通势莫争。髡钳为皂隶，谭笑得公卿。\r\n浴日安知量，追风不计程。尘埃张耳分，肝胆季心倾。\r\n谕蜀专操檄，通瓯独请缨。匹夫能曲踊，万骑可横行。\r\n许国轻妻子，防边重战耕。俄分上尊酒，骤厌五侯鲭。\r\n静默供三语，从容等一枰。弘深司马法，雄杰贰师兵。\r\n朔雪埋烽燧，寒笳裂旆旌。乘时收句注，即日扫欃枪。\r\n武昔威殊俗，文今被八弦。琮璜陈始毕，韶夏教初成。\r\n芽孽群妖灭，松筠百度贞。郎官青琐拜，使者绣衣迎。\r\n帝道将云辟，浇波渐砥平。学徒羞说霸，佳士耻为跉。\r\n负杖歌栖亩，操觚赋北征。才当曹斗怯，书比惠车盈。\r\n谢氏怜儿女，郄家贵舅甥。唯荒稚珪宅，莫赠景山枪。\r\n贤彦风流远，江湖思绪萦。讴哑摇舴艋，出没漾??。\r\n晚树参差碧，奇峰逦迤晴。水喧揌紫芡，村响□香粳。\r\n荷笠渔翁古，穿篱守犬狞。公衫白纻卷，田饷绿筲擎。\r\n地与膏腴错，人多富寿并。相欢时帖泰，独坐岁峥嵘。\r\n唧啧蛩吟壁，连轩鹤舞楹。戍风飘叠鼓，邻月动哀筝。\r\n未得文章力，何由俸禄请。和铅还搰搰，持斧自丁丁。\r\n惊惧疑凋朽，功勤过屑琼。凝神披夕秀，尽力取朝英。\r\n蠹简开尘箧，寒灯立晓檠。静翻词客系，闲难史官评。\r\n天地宁舒惨，山川自变更。只能分跖惠，谁解等殇彭？\r\n项岂重瞳圣，夔犹一足\r\n轻足。阮高酣麹糵，庄达谢牺牲。\r\n齰舌无劳话，宽心岂"
        },
        {
            "title": "寄茅山何道士",
            "content": "终身持玉舄，丹诀未应传。况是曾同宿，相违便隔年。\r\n问颜知更少，听话想逾玄。古箓文垂露，新金汞绝烟。\r\n蜂供和饵蜜，人寄买溪钱。紫燕长巢硐，青龟忽上莲。\r\n箧藏征隐诏，囊佩摄生篇。圃暖芝台秀，岩春乳管圆。\r\n池栖子孙鹤，堂宿弟兄仙。幸阅灵书次，心期赐一编。"
        },
        {
            "title": "丹阳道中寄友生",
            "content": "烟树绿微微，春流浸竹扉。短蓑携稚去，孤艇载鱼归。\r\n海俗芦编室，村娃练束衣。旧栽奴橘老，新刈女桑肥。\r\n锦鲤冲风掷，丝禽掠浪飞。短亭幽径入，陈庙数峰围。\r\n地废金牛暗，陵荒石兽稀。思君同一望，帆上怨余晖。"
        },
        {
            "title": "京口与友生话别",
            "content": "共是悲秋客，相逢恨不堪。雁频辞蓟北，人尚在江南。\r\n名利机初发，樵渔事先谙。松门穿戴寺，荷径绕秦潭。\r\n绳检真难束，疏慵却易耽。枕当高树稳，茶试远泉甘。\r\n架上经唯一，尊前雅只三。风云劳梦想，天地人醺酣。\r\n历自尧阶数，书因禹穴探。御龙虽世禄，下马亦清谭。\r\n国计徒盈策，家储不满甔。断帘从燕出，頫弁请人簪。\r\n木坠凉来叶，山横霁后岚。竹窗深窈窕，苔洞绿龛弇。\r\n积行依颜子，和光则老聃。杖诚为虎节，披信作鲛函。\r\n养鹭看窥沼，寻僧助结庵。功名思马援，歌唱咽羊昙。\r\n乞食羞孤凤，无衣羡八蚕。系帆留宿客，吟句任羸骖。\r\n宠鹤空无卫，占乌未见覃。香还须是桂，青会出于蓝。\r\n蜀酒时倾瓿，吴虾遍发坩。玉封千挺藕，霜闭一筒柑。\r\n惜佩终邀祸，辞环好激贪。宗溟虽畎浍，成厦必楩楠。\r\n碧玉雕琴荐，黄金饰剑镡。烟缘莎砌引，水为药畦担。\r\n博物君能继，多才我尚惭。别离犹得在，秋鬓未鬖鬖。"
        },
        {
            "title": "秋日遣怀十六韵寄道侣",
            "content": "尽日临风坐，雄词妙略兼。共知时世薄，宁恨岁华淹。\r\n且把灵方试，休凭吉梦占。夜然烧汞火，朝炼洗金盐。\r\n有路求真隐，无媒举孝廉。自然成啸傲，不是学沉潜。\r\n水恨同心隔，霜愁两鬓沾。鹤屏怜掩扇，乌帽爱垂檐。\r\n雅调宜观乐，清才称典签。冠頫玄发少，书健紫毫尖。\r\n故疾因秋召，尘容畏日黔。壮图须行行，儒服谩襜襜。\r\n片石聊当枕，横烟欲代帘。蠹根延穴蚁，疏叶漏庭蟾。\r\n药鼎高低铸，云庵早晚苫。胡麻如重寄，从诮我无厌。"
        },
        {
            "title": "自和次前韵",
            "content": "命既时相背，才非世所容。著书粮易绝，多病药难供。\r\n梦为怀山数，愁因戒酒浓。鸟媒呈不一，鱼寨下仍重。\r\n晚桁蓑兼褐，晴檐织带舂。著签分水味，标石认田封。\r\n此地家三户，何人禄万钟。草堂聊当贵，金穴任轻农。\r\n把钓竿初冷，题诗笔未慵。莫忧寒事晚，江上少严冬。"
        },
        {
            "title": "江墅言怀",
            "content": "病身兼稚子，田舍劣相容。迹共公卿绝，贫须稼穑供。\r\n月方行到闰，霜始近言浓。树少栖禽杂，村孤守犬重。\r\n汀洲藏晚弋，篱落露寒舂。野弁欹还整，家书拆又封。\r\n杉篁宜夕照，窗户倚疏钟。南北唯闻战，纵横未胜农。\r\n大春虽苦学，叔夜本多慵。直使貂裘弊，犹堪过一冬。"
        },
        {
            "title": "忆袭美洞庭观步奉和次韵",
            "content": "闻君游静境，雅具更摐摐。竹伞遮云径，藤鞋踏藓矼。\r\n杖斑花不一，尊大瘿成双。水鸟行沙屿，山僧礼石幢。\r\n已甘三秀味，谁念百牢腔。远棹投何处，残阳到几窗。\r\n仙谣珠树曲，村饷白醅缸。地里方吴会，人风似冉厖。\r\n探幽非遁世，寻胜肯迷邦。为读江南传，何贤过二庞。"
        },
        {
            "title": "和袭美江南书情二十韵寄秘阁韦校书贻之商洛",
            "content": "我志如鱼乐，君词称凤衔。暂来从露冕，何事买云岩。\r\n水石应容病，松篁未听谗。罐香松蠹腻，山信药苗缄。\r\n爱鹭欹危立，思猿矍铄獑。谢才偏许脁，阮放最怜咸。\r\n大乐宁忘缶，奇工肯顾瑊。客愁迷旧隐，鹰健想秋毚。\r\n砚缺犹慵琢，文繁却要芟。雨余幽沼净，霞散远峰巉。\r\n洗笔烟成段，培花土作杴。访僧还觅伴，医鹤自须监。\r\n荒庙犹怀季，清滩几梦严。背风开蠹简，冲浪试新帆。\r\n闷忆年支酒，闲裁古样衫。钓家随野舫，仙蕴逐雕函。\r\n度岁赊羸马，先春买小螊。共疏泉入竹，同坐月过杉。\r\n染翰穷高致，怀贤发至諴。不堪潘子鬓，愁促易髟髟。"
        },
        {
            "title": "奉和袭美古杉三十韵",
            "content": "众木尽相遗，孤芳独任奇。锸天形硉兀，当殿势頫危。\r\n恐是夸娥怒，教临嶻嶭衰。节穿开耳目，根瘿坐熊罴。\r\n世只论荣落，人谁问等衰？有巅从日上，无叶与秋欺。\r\n虎搏应难动，雕蹲不敢迟。战锋新缺齾，烧岸黑黑兹黧。\r\n斗死龙骸杂，争奔鹿角差。肢销洪水脑，棱耸梵天眉。\r\n磔索珊瑚涌，森严獬豸窥。向空分荦指，冲浪出鲸鬐。\r\n杨仆船橦在，蚩尤阵纛隳。下连金粟固，高用铁菱披。\r\n挺若苻坚棰，浮于祖纳椎。峥嵘惊露鹤，走历趚阂云螭。\r\n傍宇将支压，撑霄欲抵隵。背交虫臂挶，相向鹘拳追。\r\n格笔差犹立，阶干卓未麾。鬼神应暗画，风雨恐潜移。\r\n已觉寒松伏，偏宜后土疲。好邀清啸傲，堪映古茅茨。\r\n材大应容蝎，年深必孕夔。后雕依佛氏，初植必僧弥。\r\n拥肿烦庄辩，槎牙费庾词。咏多灵府困，搜苦化权卑。\r\n类既区中寡，朋当物外推。蟠桃标日域，珠草侍仙墀。\r\n真宰诚求梦，春工幸可医。若能嘘嶰竹，犹足动华滋。"
        },
        {
            "title": "中秋夜寄友生",
            "content": "秋来一度满，重见色难齐。独坐犹过午，同吟不到西。\r\n疏芒唯斗在，残白合河迷。更忆前年望，孤舟泊大溪"
        },
        {
            "title": "立春日",
            "content": "去年花落时，题作送春诗。自为重相见，应无今日悲。\r\n道孤逢识寡，身病买名迟。一夜东风起，开帘不敢窥。"
        },
        {
            "title": "奉和袭美新秋言怀三十韵次韵",
            "content": "身闲唯爱静，篱外是荒郊。地僻怜同巷，庭喧厌累巢。\r\n岸声摇舴艋，窗影辨蟏蛸。径只溪禽下，关唯野客敲。\r\n竹冈从古凸，池缘本来幽页。早藕擎霜节，凉花束紫梢。\r\n渔情随锤网，猎兴起鸣髇。好梦经年说，名方著处抄。\r\n才疏惟自补，技痒欲谁抓？窗静常悬杂，鞭闲不正鞘。\r\n山衣轻斧藻，天籁逸弦匏。蕙转风前带，桃烘雨后胶。\r\n藓干黏晚砌，烟湿动晨庖。沉约便图籍，扬雄重酒肴。\r\n目曾窥绝洞，耳不犯征铙。历外穷飞朔，蓍中记伏爻。\r\n石林空寂历，云肆肯哓譊？松桂何妨蠹，龟龙亦任嘲。\r\n未能丹作髓，谁相紫为胞。莫把荣枯异，但和大小包。\r\n由弓猿不捷，梁圈虎忘虓。旧友怀三益，关山阻二崤。\r\n道随书簏古，时共钓轮抛。好作忘机士，须为莫逆交。\r\n看君驰谏草，怜我卧衡茅。出处虽冥默，薰莸肯溷殽。\r\n岸沙从鹤印，崖蜜劝人摷。白菌盈枯枿，黄精满绿筲。\r\n仙因隐居信，禅是净名教。勿谓江湖永，终浮一大瓟。"
        },
        {
            "title": "送人罢官归茅山",
            "content": "呼僮晓拂鞍，归上大茅端。薄俸虽休入，明霞自足餐。\r\n暗霜松粒赤，疏雨草堂寒。又凿中峰石，重修醮月坛。"
        },
        {
            "title": "送延陵张宰",
            "content": "春尽未离关，之官亦似闲。不嫌请薄俸，为喜带名山。\r\n默祷三真后，高吟十字还。只应江上鸟，时下讼庭间。"
        },
        {
            "title": "又次前韵酬广文",
            "content": "独倚秋光岸，风漪学簟文。玄堪教凤集，书好换鹅群。\r\n叶堕平台月，香消古径云。强歌非白纻，聊以送余醺。"
        },
        {
            "title": "和张广文贲旅泊吴门次韵",
            "content": "高秋能叩触，天籁忽成文。苦调虽潜倚，灵音自绝群。\r\n茅峰曾醮斗，笠泽久眠云。许伴山中躅，三年任一醺。"
        },
        {
            "title": "奉和袭美初冬章上人院",
            "content": "每伴来方丈，还如到四禅。菊承荒砌露，茶待远山泉。\r\n画古全无迹，林寒却有烟。相看吟未竟，金磬已泠然。"
        },
        {
            "title": "袭",
            "content": "近来唯乐静，移傍故城居。闲打修琴料，时封谢药书。\r\n夜停江上鸟，晴晒箧中鱼。出亦图何事，无劳置栈车。\r\n倩人医病树，看仆补衡茅。散发还同阮，无心敢慕巢。\r\n简便书露竹，尊待破霜匏。日好林间坐，烟萝近欲交。\r\n倭僧留海纸，山匠制云床。懒外应无敌，贫中直是王。\r\n池平鸥思喜，花尽蝶情忙。欲问新秋计，菱丝一亩强。\r\n故山空自掷，当路竟谁知。只有经时策，全无养拙资。\r\n病深怜灸客，炊晚信樵儿。谩欲陈风俗，周官未采诗。\r\n福地能容堑，玄关讵有扉。静思琼版字，闲洗铁筇衣。\r\n鸟破凉烟下，人冲暮雨归。故园秋草梦，犹记绿微微。\r\n水影沉鱼器，邻声动纬车。燕轻捎坠叶，蜂懒卧燋花。\r\n说史评诸例，论兵到百家。明时如不用，归去种桑麻。\r\n禹穴奇编缺，雷平异境残。静吟封箓检，归兴削帆竿。\r\n白石堪为饭，青萝好作冠。几时当斗柄，同上步罡坛。\r\n强起披衣坐，徐行处暑天。上阶来斗雀，移树去惊蝉。\r\n莫问盐车骏，谁看酱瓿玄。黄金如可化，相近买云泉。\r\n野入青芜巷，陂侵白竹门。风高开栗刺，沙浅露芹根。\r\n迸鼠缘藤桁，饥乌立石盆。东吴虽不改，谁是武王孙。\r\n疏慵真有素，时势尽无能。风月虽为敌，林泉幸未憎。\r\n酒材经夏阙，诗债待秋征。只有君同癖，闲来对曲肱。"
        },
        {
            "title": "奉酬袭美早春病中书事",
            "content": "只贪诗调苦，不计病容生。我亦休文瘦，君能叔宝清。\r\n药须勤一服，春莫累多情。欲入毗耶问，无人敌净名。"
        },
        {
            "title": "奉和袭美赠魏处士五贶诗·乌龙养和",
            "content": "养和名字好，偏寄道情深。所以亲逋客，兼能助五禽。\r\n倚肩沧海望，钩膝白云吟。不是逍遥侣，谁知世外心。"
        },
        {
            "title": "奉和袭美赠魏处士五贶诗·太湖砚",
            "content": "谁截小秋滩，闲窥四绪宽。绕为千嶂远，深置一潭寒。\r\n坐久云应出，诗成墨未干。不知新博物，何处拟重刊。"
        },
        {
            "title": "谨和谏议罢郡叙怀六韵",
            "content": "已报东吴政，初捐左契归。天应酬苦节，人不犯寒威。\r\n江上思重借，朝端望载饥。紫泥封夜诏，金殿赐春衣。\r\n对酒情何远，裁诗思极微。待升熔造日，江海问渔扉。"
        },
        {
            "title": "奉和袭美赠魏处士五贶诗·华顶杖",
            "content": "万古阴崖雪，灵根不为枯。瘦于霜鹤胫，奇似黑龙须。\r\n拄访谭玄客，持看泼墨图。湖云如有路，兼可到仙都。"
        },
        {
            "title": "奉和袭美赠魏处士五贶诗·五泻舟",
            "content": "样自桐川得，词因隐地成。好渔翁亦喜，新白鸟还惊。\r\n沙际拥江沫，渡头横雨声。尚应嫌越相，遗祸不遗名。"
        },
        {
            "title": "奉酬袭美秋晚见题二首",
            "content": "为爱晚窗明，门前亦懒行。图书看得熟，邻里见还生。\r\n鸟啄琴材响，僧传药味精。缘君多古思，携手上空城。\r\n何事乐渔樵，巾车或倚桡。和诗盈古箧，赊酒半寒瓢。\r\n失雨园蔬赤，无风蚛叶凋。清言一相遗，吾道未全消。"
        },
        {
            "title": "四明山诗·鞠侯",
            "content": "何事鞠侯名，先封在四明。但为连臂饮，不作断肠声。\r\n野蔓垂缨细，寒泉佩玉清。满林游宦子，谁为作君卿。"
        },
        {
            "title": "四明山诗·青棂子",
            "content": "山实号青棂，环冈次第生。外形坚绿壳，中味敌璚英。\r\n堕石樵儿拾，敲林宿鸟惊。亦应仙吏守，时取荐层城。"
        },
        {
            "title": "四明山诗·潺湲洞",
            "content": "石浅洞门深，潺潺万古音。似吹双羽管，如奏落霞琴。\r\n倒穴漂龙沫，穿松溅鹤襟。何人乘月弄，应作上清吟。"
        },
        {
            "title": "四明山诗·樊榭",
            "content": "樊榭何年筑，人应白日飞。至今山客说，时驾玉麟归。\r\n乳蒂缘松嫩，芝台出石微。凭栏虚目断，不见羽华衣。"
        },
        {
            "title": "四明山诗·鹿亭",
            "content": "鹿亭岩下置，时领白麛过。草细眠应久，泉香饮自多。\r\n认声来月坞，寻迹到烟萝。早晚吞金液，骑将上绛河。"
        },
        {
            "title": "四明山诗·云北",
            "content": "云北是阳川，人家洞壑连。坛当星斗下，楼拶翠微边。\r\n一半遥峰雨，三条古井烟。金庭如有路，应到左神天。"
        },
        {
            "title": "四明山诗·云南",
            "content": "云南更有溪，丹砾尽无泥。药有巴賨卖，枝多越鸟啼。\r\n夜清先月午，秋近少岚迷。若得山颜住，芝差手自携。"
        },
        {
            "title": "四明山诗·石窗",
            "content": "石窗何处见，万仞倚晴虚。积霭迷青琐，残霞动绮疏。\r\n山应列圆峤，宫便接方诸。只有三奔客，时来教隐书。"
        },
        {
            "title": "四明山诗·过云",
            "content": "相访一程云，云深路仅分。啸台随日辨，樵斧带风闻。\r\n晓著衣全湿，寒冲酒不醺。几回归思静，仿佛见苏君。"
        },
        {
            "title": "村中晚望",
            "content": "抱杖柴门立，江村日易斜。雁寒犹忆侣，人病更离家。\r\n短鬓看成雪，双眸旧有花。何须万里外，即此是天涯。"
        },
        {
            "title": "秋热",
            "content": "自惜秋捐扇，今来意未衰。殷勤付柔握，淅沥待清吹。\r\n午气朱崖近，宵声白羽随。总如南国候，无复婕妤悲。"
        },
        {
            "title": "蝉",
            "content": "只凭风作使，全仰柳为都。一腹清何甚，双翎薄更无。\r\n伴貂金换酒，并雀画成图。恐是千年恨，偏令落日呼。"
        },
        {
            "title": "萤诗",
            "content": "肖翘虽振羽，戚促尽疑冰。风助流还急，烟遮点渐凝。\r\n不须轻列宿，才可拟孤灯。莫倚隋家事，曾烦下诏征。"
        },
        {
            "title": "问吴宫辞",
            "content": "彼吴之宫兮江之那涯，复道盘兮当高且斜。\r\n波摇疏兮雾濛箔，菡萏国兮鸳鸯家。鸾之箫兮蛟之瑟，\r\n骈筠参差兮界丝密。宴曲房兮上初日，\r\n月落星稀兮歌酣未毕。越山丛丛兮越溪疾，\r\n美人雄剑兮相先后出。火姑苏兮沼长洲，\r\n此宫之丽人兮留乎不留。霜氛重兮孤榜晓，\r\n远树扶苏兮愁烟悄眇。欲摭愁烟兮问故基，\r\n又恐愁烟兮推白鸟。"
        },
        {
            "title": "迎潮送潮辞·送潮",
            "content": "潮西来兮又东下，日染中流兮红洒洒。汀葭苍兮屿蓼枯，\r\n风骚牢兮愁烟孤。大几望兮微将晦翳，睨瀛溶兮敛然而退。\r\n爱长波兮数数，一幅巾兮无缨可濯。帆生尘兮楫有衣，\r\n怅潮之还兮吾犹未归。"
        },
        {
            "title": "迎潮送潮辞·迎潮",
            "content": "江霜严兮枫叶丹，潮声高兮墟落寒。鸥巢卑兮渔箔短，\r\n远岸没兮光烂烂。潮之德兮无际，既充其大兮又充其细。\r\n密幽人兮款柴门，寂寞流连兮依稀旧痕。\r\n濡腴泽槁兮潮之恩，不尸其功兮归于混元。"
        },
        {
            "title": "祝牛宫辞",
            "content": "四牸三牯，中一去乳。天霜降寒，纳此室处。\r\n老农拘拘，度地不亩。东西几何，七举其武。\r\n南北几何，丈二加五。偶楹当闲，载尺入土。\r\n太岁在亥，余不足数。上缔蓬茅，下远官府。\r\n耕耨以时，饮食得所。或寝或卧，免风免雨。\r\n宜尔子孙，实我仓庾。"
        },
        {
            "title": "战秋辞",
            "content": "八月空堂，前临隙荒。抽关散扇，晨乌未光。左右物态，\r\n森疏强梁。天随子爽駴恂栗，恍军庸之我当。濠然而沟，\r\n垒然而墙。纛然而桂，队然而篁。杉巉攒矛，蕉标建常。\r\n槁艾矢束，矫蔓弦张。蛙合助吹，鸟分启行。\r\n若革进而金止，固违阴而就阳。无何，云颜师，风旨伯。\r\n苍茫惨澹，隳危摵划。烟蒙上焚，雨阵下棘。如濠者注，\r\n如垒者辟；如纛者亚，如队者析；如矛者折，如常者拆；\r\n如矢者仆，如弦者磔；如吹者喑，如行者惕。\r\n石有发兮尽累，木有耳兮咸馘。云风雨烟，乘胜之势骄；\r\n杉篁蕉蔓，败北之气摵。天随子曰：吁，秋无神则已，\r\n如其有神，吾为尔羞之。南北畿圻，盗兴五期。方州大都，\r\n虎节龙旗。瓦解冰碎，瓜分豆离。斧抵耋老，干穿乳儿。\r\n昨宇今烬，朝人暮尸。万犊一啖，千仓一炊。扰践边朔，\r\n歼伤蜑夷。制质守帅，披攘城池。弓弮不刓，甲缀不离。\r\n凶渠歌笑，裂地无疑。天有四序，秋为司刑。少昊负扆，\r\n亲朝百灵。蓐收相臣，太白将星。可霾可电，可风可霆。\r\n可堑溺颠陷，可夭札迷冥。曾忘鏖剪，自意澄宁。\r\n苟蜡礼之云责，触天怒而谁丁，奈何欺荒庭？凌坏砌，\r\n摋崇茝，批宿蕙，揭编茅而逞力，断纬萧而作势，\r\n不过约弱欹垂，戕残废替。可谓弃其本而趋其末，\r\n舍其大而从其细也。辞犹未已，色若愧耻，于是堕者止，\r\n偃者起。"
        },
        {
            "title": "句曲山朝真词二首·送真",
            "content": "萦云凤髻飘然解，玉钺玄干俨先迈。朝真弟子悄无言，\r\n再拜碧杯添沆瀣。火钅灵跳跃龙毛盖，脑发青青赮綷綷。\r\n万象销沉一瞬间，空余月外闻残佩。"
        },
        {
            "title": "句曲山朝真词二首·迎真",
            "content": "九华磬答寒泉急，十绝幡摇翠微湿。司命旍旌未下来，\r\n焚香抱简凝神立。残星下照霓襟冷，缺月才分鹤轮影。\r\n空洞灵章发一声，春来万壑烟花醒。"
        },
        {
            "title": "奉和袭美赠魏处士五贶诗·诃陵尊",
            "content": "鱼骼匠成尊，犹残海浪痕。外堪欺玳瑁，中可酌昆仑。\r\n水绕苔矶曲，山当草阁门。此中醒复醉，何必问乾坤。"
        },
        {
            "title": "庆封宅古井行",
            "content": "古甓团团藓花碧，鼎渫寒泉深百尺。江南戴白尽能言，\r\n此地曾为庆封宅。庆封嗜酒荒齐政，齐人剪族封奔迸。\r\n虽过鲁国羞鲁儒，欲弄吴民窃吴柄。吴分岩邑号朱方，\r\n子家负固心强梁。泽车豪马驰似水，锦凤玉龙森若墙。\r\n一朝云梦围兵至，胸陷锋铓脑涂地。因知富德不富财，\r\n颜氏箪瓢有深意。宣父尝违盗泉水，懦夫立事贪夫止。\r\n今歌此井示吴人，断绠沉瓶自兹始。"
        },
        {
            "title": "鹤媒歌",
            "content": "偶系渔舟汀树枝，因看射鸟令人悲。盘空野鹤忽然下，\r\n背翳见媒心不疑。媒闲静立如无事，清唳时时入遥吹。\r\n裴回未忍过南塘，且应同声就同类。梳翎宛若相逢喜，\r\n只怕才来又惊起。窥鳞啄藻乍低昂，立定当胸流一矢。\r\n媒欢舞跃势离披，似谄功能邀弩儿。云飞水宿各自物，\r\n妒侣害群犹尔为。而况世间有名利，外头笑语中猜忌。\r\n君不见荒陂野鹤陷良媒，同类同声真可畏。"
        },
        {
            "title": "赓歌",
            "content": "采江之鱼兮，朝船有鲈。采江之蔬兮，暮筐有蒲。\r\n左图且书，右琴与壶。寿欤夭欤，贵欤贱欤。"
        },
        {
            "title": "紫溪翁歌",
            "content": "一丘之木，其栖深也屋，吾容不辱；一溪之石，\r\n其居平也席，吾劳以息；一窦之泉，其音清也弦，\r\n吾方在悬。得乎人，得乎天，吾不知所以然而然。"
        },
        {
            "title": "丁隐君歌",
            "content": "华阳道士南游归，手中半卷青萝衣。自言逋客持赠我，\r\n乃是钱塘丁翰之。连江大抵多奇岫，独话君家最奇秀。\r\n盘烧天竺春笋肥，琴倚洞庭秋石瘦。草堂暗引龙泓溜，\r\n老树根株若蹲兽。霜浓果熟未容收，往往儿童杂猿狖。\r\n去岁猖狂有黄寇，官军解散无人斗。满城奔迸翰之闲，\r\n只把枯松塞圭窦。前度相逢正卖文，一钱不直虚云云。\r\n今来利作采樵客，可以抛身麋鹿群。丁隐君，丁隐君，\r\n叩头且莫变名氏，即日更寻丁隐君。"
        },
        {
            "title": "五歌·食鱼",
            "content": "江南春旱鱼无泽，岁晏未曾腥鼎鬲。今朝有客卖鲈鲂，\r\n手提见我长于尺。呼儿舂取红莲米，轻重相当加十倍。\r\n且作吴羹助早餐，饱卧晴檐曝寒背。横戈负羽正纷纷，\r\n只用骁雄不用文。争如晓夕讴吟样，好伴沧洲白鸟群。"
        },
        {
            "title": "五歌·雨夜",
            "content": "屋小茅干雨声大，自疑身著蓑衣卧。兼似孤舟小泊时，\r\n风吹折苇来相佐。我有愁襟无可那，才成好梦刚惊破。\r\n背壁残灯不及萤，重挑却向灯前坐。"
        },
        {
            "title": "五歌·刈获",
            "content": "自春徂秋天弗雨，廉廉早稻才遮亩。芒粒稀疏熟更轻，\r\n地与禾头不相拄。我来愁筑心如堵，更听农夫夜深语。\r\n凶年是物即为灾，百阵野凫千穴鼠。平明抱杖入田中，\r\n十穗萧条九穗空。敢言一岁囷仓实，不了如今朝暮舂。\r\n天职谁司下民籍，苟有区区宜析析。本作耕耘意若何，\r\n虫豸兼教食人食。古者为邦须蓄积，鲁饥尚责如齐籴。\r\n今之为政异当时，一任流离恣征索。平生幸遇华阳客，\r\n向日餐霞转肥白。欲卖耕牛弃水田，移家且傍三茅宅。"
        },
        {
            "title": "五歌·水鸟",
            "content": "水鸟山禽虽异名，天工各与双翅翎。雏巢吞啄即一例，\r\n游处高卑殊不停。则有觜铍爪戟劲立直视者，\r\n击搏挽裂图膻腥。如此等色恣豪横，耸身往往凌青冥。\r\n为人罗绊取材力，韦鞲彩绶悬金铃。三驱不以鸟捕鸟，\r\n矢下先得闻诸经。超然可继义勇后，恰似有志行天刑。\r\n鸥闲鹤散两自遂，意思不受人丁宁。今朝棹倚寒江汀，\r\n舂鉏翡翠参??。孤翘侧睨瞥灭没，未是即肯驯檐楹。\r\n妇女衣襟便佞舌，始得金笼日提挈。精神卓荦背人飞，\r\n冷抱蒹葭宿烟月。我与时情大乖剌，只是江禽有毛发。\r\n殷勤谢汝莫相猜，归来长短同群活。"
        },
        {
            "title": "江湖散人歌",
            "content": "江湖散人天骨奇，短发搔来蓬半垂。手提孤篁曳寒茧，\r\n口诵太古沧浪词。词云太古万万古，民性甚野无风期。\r\n夜栖止与禽兽杂，独自构架纵横枝。因而称曰有巢氏，\r\n民共敬贵如君师。当时只效乌鹊辈，岂是有意陈尊卑。\r\n无端后圣穿凿破，一派前导千流随。多方恼乱元气死，\r\n日使文字生奸欺。圣人事业转销耗，尚有渔者存熙熙。\r\n风波不独困一士，凡百器具皆能施。罛疏沪腐鲈鳜脱，\r\n止失检驭无谗疵。人间所谓好男子，我见妇女留须眉。\r\n奴颜婢膝真乞丐，反以正直为狂痴。所以头欲散，\r\n不散弁峨巍。所以腰欲散，不散珮陆离。行散任之适，\r\n坐散从倾欹；语散空谷应，笑散春云披；衣散单复便，\r\n食散酸咸宜；书散浑真草，酒散甘醇醨；屋散势斜直，\r\n树散行参差；客散忘簪屦，禽散虚笼池。物外一以散，\r\n中心散何疑？不共诸侯分邑里，不与天子专隍陴。\r\n静则守桑柘，乱则逃妻儿。金镳贝带未尝识，\r\n白刃杀我穷生为。或闻蕃将负恩泽，号令铁马如风驰。\r\n大君年小丞相少，当轴自请都旌旗。神锋悉出羽林仗，\r\n缋画日月蟠龙螭。太宗基业甚牢固，小丑背叛当歼夷。\r\n禁军近自肃宗置，抑遏辅国争雄雌。必然大段剪凶逆，\r\n须召劲勇持军麾。四方贼垒犹占地，死者暴骨生寒饥。\r\n归来辄拟荷锄笠，诟吏已责租钱迟。兴师十万一日费，\r\n不啻千金何以支。只今利口且箕敛，何暇俯首哀惸嫠。\r\n均荒补败岂无术，布在方册撑颓隵。冰霜襦袴易反掌。\r\n白面诸郎殊不知。江湖散人悲古道，悠悠幸寄羲皇傲。\r\n官家未议活苍生，拜赐江湖散人号。"
        },
        {
            "title": "五歌·放牛",
            "content": "江草秋穷似秋半，十角吴牛放江岸。邻肩抵尾乍依隈，\r\n横去斜奔忽分散。荒陂断堑无端入，背上时时孤鸟立。\r\n日暮相将带雨归，田家烟火微茫湿。"
        },
        {
            "title": "小鸡山樵人歌",
            "content": "长其船兮利其斧，输予薪兮勿予侮。田予登兮榖予庾，\r\n突晨烟兮蓬缕缕。窗有明兮编有古，饱而安兮惟编是伍，\r\n时不用兮吾无汝抚。"
        },
        {
            "title": "奉和袭美茶具十咏·煮茶",
            "content": "闲来松间坐，看煮松上雪。时于浪花里，并下蓝英末。\r\n倾余精爽健，忽似氛埃灭。不合别观书，但宜窥玉札。"
        },
        {
            "title": "置酒行",
            "content": "落尘花片排香痕，阑珊醉露栖愁魂。洞庭波色惜不得，\r\n东风领入黄金尊。千筠掷毫春谱大，碧舞红啼相倡和。\r\n安知寂寞西海头，青蕧未垂孤凤饿。"
        },
        {
            "title": "奉和袭美茶具十咏·茶瓯",
            "content": "昔人谢塸埞，徒为妍词饰。岂如珪璧姿，又有烟岚色。\r\n光参筠席上，韵雅金罍侧。直使于阗君，从来未尝识。"
        },
        {
            "title": "奉和袭美茶具十咏·茶鼎",
            "content": "新泉气味良，古铁形状丑。那堪风雪夜，更值烟霞友。\r\n曾过赪石下，又住清溪口。且共荐皋卢，何劳倾斗酒。"
        },
        {
            "title": "奉和袭美茶具十咏·茶焙",
            "content": "左右捣凝膏，朝昏布烟缕。方圆随样拍，次第依层取。\r\n山谣纵高下，火候还文武。见说焙前人，时时炙花脯。"
        },
        {
            "title": "奉和袭美茶具十咏·茶舍",
            "content": "旋取山上材，驾为山下屋。门因水势斜，壁任岩隈曲。\r\n朝随鸟俱散，暮与云同宿。不惮采掇劳，只忧官未足。"
        },
        {
            "title": "奉和袭美茶具十咏·茶灶",
            "content": "无突抱轻岚，有烟映初旭。盈锅玉泉沸，满甑云芽熟。\r\n奇香袭春桂，嫩色凌秋菊。炀者若吾徒，年年看不足。"
        },
        {
            "title": "奉和袭美茶具十咏·茶籝",
            "content": "金刀劈翠筠，织似波文斜。制作自野老，携持伴山娃。\r\n昨日斗烟粒，今朝贮绿华。争歌调笑曲，日暮方还家。"
        },
        {
            "title": "奉和袭美茶具十咏·茶笋",
            "content": "所孕和气深，时抽玉苕短。轻烟渐结华，嫩蕊初成管。\r\n寻来青霭曙，欲去红云暖。秀色自难逢，倾筐不曾满。"
        },
        {
            "title": "又酬次韵",
            "content": "从来多远思，尤向静中生。所以令心苦，还应是骨清。\r\n酒香偏入梦，花落又关情。积此风流事，争无后世名。"
        },
        {
            "title": "奉和袭美茶具十咏·茶人",
            "content": "天赋识灵草，自然钟野姿。闲来北山下，似与东风期。\r\n雨后探芳去，云间幽路危。唯应报春鸟，得共斯人知。"
        },
        {
            "title": "奉和袭美茶具十咏·茶坞",
            "content": "茗地曲隈回，野行多缭绕。向阳就中密，背涧差还少。\r\n遥盘云髻慢，乱簇香篝小。何处好幽期，满岩春露晓。"
        },
        {
            "title": "添酒中六咏·酒杯",
            "content": "叔夜傲天壤，不将琴酒疏。制为酒中物，恐是琴之余。\r\n一弄广陵散，又裁绝交书。颓然掷林下，身世俱何如。"
        },
        {
            "title": "添酒中六咏·酒枪",
            "content": "景山实名士，所玩垂清尘。尝作酒家语，自言中圣人。\r\n奇器质含古，挫糟未应醇。唯怀魏公子，即此飞觞频。"
        },
        {
            "title": "添酒中六咏·酒船",
            "content": "昔人性何诞，欲载无穷酒。波上任浮身，风来即开口。\r\n荒唐意难遂，沉湎名不朽。千古如比肩，问君能继不？"
        },
        {
            "title": "添酒中六咏·酒瓮",
            "content": "候暖麹糵调，覆深苫盖净。溢处每淋漓，沉来还濎滢。\r\n常闻清凉酎，可养希夷性。盗饮以为名，得非君子病。"
        },
        {
            "title": "添酒中六咏·酒龙",
            "content": "铜雀羽仪丽，金龙光彩奇。潜倾邺宫酒，忽作商庭漦。\r\n若怒鳞甲赤，如酣头角垂。君臣坐相灭，安用骄奢为。"
        },
        {
            "title": "添酒中六咏·酒池",
            "content": "万斛输曲沼，千钟未为多。残霞入醍齐，远岸澄白酂。\r\n后土亦沈醉，奸臣空浩歌。迩来荒淫君，尚得乘余波。"
        },
        {
            "title": "奉和袭美酒中十咏·酒乡",
            "content": "谁知此中路，暗出虚无际。广莫是邻封，华胥为附丽。\r\n三杯闻古乐，伯雅逢遗裔。自尔等荣枯，何劳问玄弟。"
        },
        {
            "title": "奉和袭美酒中十咏·酒城",
            "content": "何代驱生灵，筑之为酿地。殊无甲兵守，但有糟浆气。\r\n雉堞屹如狂，女墙低似醉。必若据而争，先登仪狄氏。"
        },
        {
            "title": "奉和袭美酒中十咏·酒尊",
            "content": "黄金即为侈，白石又太拙。斫得奇树根，中如老蛟穴。\r\n时招山下叟，共酌林间月。尽醉两忘言，谁能作天舌？"
        },
        {
            "title": "奉和袭美酒中十咏·酒旗",
            "content": "摇摇倚青岸，远荡游人思。风欹翠竹杠，雨澹香醪字。\r\n才来隔烟见，已觉临江迟。大旆非不荣，其如有王事。"
        },
        {
            "title": "奉和袭美酒中十咏·酒楼",
            "content": "百尺江上起，东风吹酒香。行人落帆上，远树涵残阳。\r\n凝睇复凝睇，一觞还一觞。须知凭栏客，不醉难为肠。"
        },
        {
            "title": "奉和袭美酒中十咏·酒垆",
            "content": "锦里多佳人，当垆自沽酒。高低过反坫，大小随圆瓿。\r\n数钱红烛下，涤器春江口。若得奉君欢，十千求一斗。"
        },
        {
            "title": "奉和袭美酒中十咏·酒床",
            "content": "六尺样何奇，溪边濯来洁。糟深贮方半，石重流还咽。\r\n闲移秋病可，偶听寒梦缺。往往枕眠时，自疑陶靖节。"
        },
        {
            "title": "奉和袭美酒中十咏·酒篘",
            "content": "山斋酝方熟，野童编近成。持来欢伯内，坐使贤人清。\r\n不待盎中满，旋供花下倾。汪汪日可挹，未羡黄金籝。"
        },
        {
            "title": "奉和袭美酒中十咏·酒泉",
            "content": "初悬碧崖口，渐注青溪腹。味既敌中山，饮宁拘一斛。\r\n春疑浸花骨，暮若酣云族。此地得封侯，终身持美禄。"
        },
        {
            "title": "奉和袭美酒中十咏·酒星",
            "content": "万古醇酎气，结而成晶荧。降为嵇阮徒，动与尊罍并。\r\n不独祭天庙，亦应邀客星。何当八月槎，载我游青冥。"
        },
        {
            "title": "樵人十咏·樵歌",
            "content": "纵调为野吟，徐徐下云磴。因知负樵乐，不减援琴兴。\r\n出林方自转，隔水犹相应。但取天壤情，何求郢人称。"
        },
        {
            "title": "樵人十咏·樵风",
            "content": "朝随早潮去，暮带残阳返。向背得清飙，相追无近远。\r\n采山一何迟，服道常苦蹇。仙术信能为，年华未将晚。"
        },
        {
            "title": "樵人十咏·樵担",
            "content": "轻无斗储价，重则筋力绝。欲下半岩时，忧襟两如结。\r\n风高势还却，雪厚疑中折。负荷诚独难，移之赠来哲。"
        },
        {
            "title": "樵人十咏·樵径",
            "content": "石脉青霭间，行行自幽绝。方愁山缭绕，更值云遮截。\r\n争推好林浪，共约归时节。不似名利途，相期覆车辙。"
        },
        {
            "title": "樵人十咏·樵子",
            "content": "生自苍崖边，能谙白云养。才穿远林去，已在孤峰上。\r\n薪和野花束，步带山词唱。日暮不归来，柴扉有人望。"
        },
        {
            "title": "樵人十咏·樵家",
            "content": "草木黄落时，比邻见相喜。门当清涧尽，屋在寒云里。\r\n山棚日才下，野灶烟初起。所谓顺天民，唐尧亦如此。"
        },
        {
            "title": "樵人十咏·樵谿",
            "content": "山高谿且深，苍苍但群木。抽条欲千尺，众亦疑朴樕。\r\n一朝蒙翦伐，万古辞林麓。若遇燎玄穹，微烟出云族。"
        },
        {
            "title": "樵人十咏·樵斧",
            "content": "淬砺秋水清，携持远山曙。丁丁在前涧，杳杳无寻处。\r\n巢倾鸟犹在，树尽猿方去。授钺者何人，吾今易其虑。"
        },
        {
            "title": "奉和袭美添渔具五篇·背蓬",
            "content": "敏手劈江筠，随身织烟壳。沙禽固不知，钓伴犹初觉。\r\n闲从翠微拂，静唱沧浪濯。见说万山潭，渔童尽能学。"
        },
        {
            "title": "奉和袭美添渔具五篇·箬笠",
            "content": "朝携下枫浦，晚戴出烟艇。冒雪或平檐，听泉时仄顶。\r\n飙移霭然色，波乱危如影。不识九衢尘，终年居下泂。"
        },
        {
            "title": "奉和袭美添渔具五篇·蓑衣",
            "content": "山前度微雨，不废小涧渔。上有青袯襫，下有新腒疏。\r\n滴沥珠影泫，离披岚彩虚。君看荷制者，不得安吾庐。"
        },
        {
            "title": "奉和袭美添渔具五篇·钓矶",
            "content": "拣得白云根，秋潮未曾没。坡阤坐鳌背，散漫垂龙发。\r\n持竿从掩雾，置酒复待月。即此放神情，何劳适吴越。"
        },
        {
            "title": "奉和袭美添渔具五篇·渔庵",
            "content": "结茅次烟水，用以资啸傲。岂谓钓家流，忽同禅室号。\r\n闲凭山叟占，晚有溪禽嫪。华屋莫相非，各随吾所好。"
        },
        {
            "title": "渔具诗·笭箵",
            "content": "谁谓笭箵小，我谓笭箵大。盛鱼自足餐，寘璧能为害。\r\n时将刷蘋浪，又取悬藤带。不及腰上金，何劳问蓍蔡。"
        },
        {
            "title": "渔具诗·舴艋",
            "content": "篷棹两三事，天然相与闲。朝随稚子去，暮唱菱歌还。\r\n倚石迟后侣，徐桡供远山。君看万斛载，沈溺须臾间。"
        },
        {
            "title": "樵人十咏·樵火",
            "content": "积雪抱松坞，蠹根然草堂。深炉与远烧，此夜仍交光。\r\n或似坐奇兽，或如焚异香。堪嗟宦游子，冻死道路傍。"
        },
        {
            "title": "渔具诗·药鱼",
            "content": "香饵缀金钩，日中悬者几。盈川是毒流，细大同时死。\r\n不唯空饲犬，便可将贻蚁。苟负竭泽心，其他尽如此。"
        },
        {
            "title": "渔具诗·种鱼",
            "content": "凿池收赪鳞，疏疏置云屿。还同汗漫游，遂以江湖处。\r\n如非一神守，潜被蛟龙主。蛟龙若无道，跛鳖亦可御。"
        },
        {
            "title": "渔具诗·禾参（吴人今谓之丛）",
            "content": "斩木置水中，枝条互相蔽。寒鱼遂家此，自以为生计。\r\n春冰忽融冶，尽取无遗裔。所托成祸机，临川一凝睇。"
        },
        {
            "title": "樵人十咏·樵叟",
            "content": "自小即胼胝，至今凋鬓发。所图山褐厚，所爱山炉热。\r\n不知冠盖好，但信烟霞活。富贵如疾颠，吾从老岩穴。"
        },
        {
            "title": "渔具诗·沪（吴人今谓之簖）",
            "content": "万植御洪波，森然倒林薄。千颅咽云上，过半随潮落。\r\n其间风信背，更值雷声恶。天道亦裒多，吾将移海若。"
        },
        {
            "title": "渔具诗·鸣桹",
            "content": "水浅藻荇涩，钓罩无所及。铿如木铎音，势若金钲急。\r\n驱之就深处，用以资俯拾。搜罗尔甚微，遁去将何入？"
        },
        {
            "title": "渔具诗·射鱼",
            "content": "弯弓注碧浔，掉尾行凉沚。青枫下晚照，正在澄明里。\r\n抨弦断荷扇，溅血殷菱蕊。若使禽荒闻，移之暴烟水。"
        },
        {
            "title": "渔具诗·叉鱼",
            "content": "春溪正含绿，良夜才参半。持矛若羽轻，列烛如星烂。\r\n伤鳞跳密藻，碎首沈遥岸。尽族染东流，傍人作佳玩。"
        },
        {
            "title": "渔具诗·鱼梁",
            "content": "能编似云薄，横绝清川口。缺处欲随波，波中先置笱。\r\n投身入笼槛，自古难飞走。尽日水滨吟，殷勤谢渔叟。"
        },
        {
            "title": "渔具诗·钓车",
            "content": "溪上持只轮，溪边指茅屋。闲乘风水便，敢议朱丹毂。\r\n高多倚衡惧，下有折轴速。曷若载逍遥，归来卧云族。"
        },
        {
            "title": "渔具诗·钓筒",
            "content": "短短截筠光，悠悠卧江色。蓬差橹相应，雨慢烟交织。\r\n须臾中芳饵，迅疾如飞翼。彼竭我还浮，君看不争得。"
        },
        {
            "title": "渔具诗·罱",
            "content": "有意烹小鲜，乘流驻孤棹。虽然烦取舍，未肯求津要。\r\n多为虾蚬误，已分??笑。寄语龙伯人，荒唐不同调。"
        },
        {
            "title": "渔具诗·罩",
            "content": "左手揭圆罛，轻桡弄舟子。不知潜鳞处，但去笼烟水。\r\n时穿紫屏破，忽值朱衣起。贵得不贵名，敢论鲂与鲤。"
        },
        {
            "title": "渔具诗·网",
            "content": "大罟纲目繁，空江波浪黑。沈沈到波底，恰共波同色。\r\n牵时万鬐入，已有千钧力。尚悔不横流，恐他人更得。"
        },
        {
            "title": "短歌行",
            "content": "爪牙在身上，陷阱犹可制。爪牙在胸中，剑戟无所畏。\r\n人言畏猛虎，谁是撩头弊？只见古来心，奸雄暗相噬。"
        },
        {
            "title": "纪梦游甘露寺（寺在京口北固山上）",
            "content": "昔卧嵩高云，云窗正寒夕。披裘忽生梦，似到空王宅。\r\n峨天一峰立，栏楯横半壁。级倚绿巅差，关临赤霄辟。\r\n扪虚陟孤峭，不翅千余尺。叠掌望罘罳，分明袒肩释。\r\n凌香稽首罢，嘹哓□□□。高户乘北风，声号大波白。\r\n光中目难送，定验方可觌。树细鸿蒙烟，岛疏零落碧。\r\n须臾群籁入，空水相喷激。积浪亚寒堆，呀如斗危石。\r\n跳音簇鞞鼓，溅沫交矛戟。鸟疾帆亦奔，纷纷助劲敌。\r\n思非水灵怒，即是饥龙擘。怯慑不敢前，荷襟汗沾霢。\r\n回经定僧处，泉木光相射。岩磴云族栖，柖柯露华适。\r\n逍遥得真趋，逦迤寻常迹。山腹贮孤亭，岚根四垂帟。\r\n谁题雪月句，乃是曹刘格。阆阙一枝琼，边楼数声笛。\r\n吟高矍然起，若自苍旻掷。短烛堕余花，圆蟾挂斜魄。\r\n自从神锡境，无处不登陟。忽上南徐山，心期豁而获。\r\n岂伊烦恼骨，合到清凉域。暗得胡蝶身，幽期尽相识。\r\n奈何有名氏，未列金闺籍。翻惭丱顶童，得奉真如策。\r\n云涛触风望，毫管和烟搦。聊记梦中游，留之问禅客。"
        },
        {
            "title": "引泉诗",
            "content": "上嗣位六载，吾宗刺桐川。余来拜旌戟，诏下之明年。\r\n是时春三月，绕郭花蝉联。岚盘百万髻，上插黄金钿。\r\n授以道士馆，置榻于东偏。满院声碧树，空堂形老仙。\r\n本性乐凝淡，及来更虚玄。焚香礼真像，盥手披灵编。\r\n新定山角角，乌龙独巉然。除非净晴日，不见苍崖巅。\r\n上有拏云峰，下有喷壑泉。泉分数十汊，落处皆峥潺。\r\n寒声入烂醉，聒破西窗眠。支筇起独寻，只在墙东边。\r\n呼童具畚锸，立凿莓苔穿。灇淙一派堕，练带横斜牵。\r\n乱石抛落落，寒流响溅溅。狂奴七里濑，缩到疏楹前。\r\n跳花泼半散，涌沫飞旋圆。势束三峡挂，泻危孤磴悬。\r\n曾闻瑶池溜，亦灌朱草田。凫伯弄翠蕊，鸾雏舞丹烟。\r\n凌风捩桂柁，隔雾驰犀船。况当玄元家，尝著道德篇。\r\n上善可比水，斯文参五千。精灵若在此，肯恶微波传。\r\n不拟争滴沥，还应会沦涟。出门复飞箭，合势浮青天。\r\n必有学真子，鹿冠秋鹤颜。如能辅余志，日使疏其源。"
        },
        {
            "title": "南泾渔父",
            "content": "予方任疏慵，地僻即所好。江流背村落，偶往心已嫪。\r\n田家相去远，岑寂且纵傲。出户手先筇，见人头未帽。\r\n南泾有渔父，往往携稚造。问其所以渔，对我真蹈道。\r\n我初簎鱼鳖，童丱至于耄。窟穴与生成，自然通壸奥。\r\n孜孜戒吾属，天物不可暴。大小参去留，候其孳养报。\r\n终朝获鱼利，鱼亦未常耗。同覆天地中，违仁辜覆焘。\r\n余观为政者，此意谅难到。民皆死搜求，莫肯兴愍悼。\r\n今年川泽旱，前岁山源潦。牒诉已盈庭，闻之类禽噪。\r\n譬如死鸡鹜，岂不容乳抱。孟子讥宋人，非其揠苗躁。\r\n吾嘉渔父旨，雅叶贤哲操。倘遇采诗官，斯文诚敢告。"
        },
        {
            "title": "记事",
            "content": "本作渔钓徒，心将遂疏放。苦为饥寒累，未得恣闲畅。\r\n去年十二月，身住霅溪上。病里贺丰登，鸡豚聊馈饷。\r\n巍峨卞山雪，凝冽不可向。瘦骨倍加寒，徒为厚缯纩。\r\n晴来露青霭，千仞缺寻丈。卧恐玉华销，时时推枕望。\r\n虽然营卫困，亦觉精神王。把笔强题诗，粗言瑰怪状。\r\n吴兴郑太守，文律颇清壮。凤尾与鲸牙，纷披落杂唱。\r\n缄书寄城内，搪突无以况。料峭采莲船，纵横簸天浪。\r\n方倾谢公酒，忽值庄生丧。默默阻音徽，临风但惆怅。\r\n春归迨秋末，固自婴微恙。岁晏弗躬亲，何由免欺诳。\r\n今来观刈获，乃在松江并。门外两潮过，波澜光荡漾。\r\n都缘新卜筑，是事皆草创。尔后如有年，还应惬微尚。\r\n天高气味爽，野迥襟怀旷。感物动牢愁，愤时频肮脏。\r\n平生乐篇翰，至老安敢忘。骏骨正牵盐，玄文终覆酱。\r\n嗟今多赤舌，见善惟蔽谤。忖度大为防，涵容宽作量。\r\n图书筐簏外，关眼皆賸长。饿隶亦胜无，薄田家所仰。\r\n稍离饥寒患，学古真可强。圣道庶经营，世途多踉跄。\r\n近闻天子诏，复许私酝酿。促使舂酒材，呼儿具盆盎。\r\n宵长拥吟褐，日晏开书幌。我醉卿可还，陶然似元亮。"
        },
        {
            "title": "村夜二篇",
            "content": "江上冬日短，裴回草堂暝。鸿当绝塞来，客向孤村病。\r\n绵绵起归念，咽咽兴微咏。菊径月方高，橘斋霜已并。\r\n盘餐蔬粟粗，史籍签牌盛。目冷松桂寒，耳喧儿女竞。\r\n开瓶浮蚁绿，试笔秋毫劲。昼户亦重关，寒屏递相映。\r\n诗从骚雅得，字向铅椠正。遇敌舞蛇矛，逢谈捉犀柄。\r\n无名升甲乙，有志扶荀孟。守道希昔贤，为文通古圣。\r\n幽忧废长剑，憔悴惭清镜。只会鱼鸟情，讵知时俗性。\r\n浮虚多徇势，老懒图历聘。既不务人知，空余乐天命。\r\n吾家在田野，家事苦辽夐。耕稼一以微，囷仓自然罄。\r\n愁襟风叶乱，独坐灯花迸。明发成浩歌，谁能少倾听？\r\n世既贱文章，归来事耕稼。伊人著农道，我亦赋田舍。\r\n所悲劳者苦，敢用词为诧。只效刍牧言，谁防轻薄骂。\r\n嘻今居宠禄，各自矜雄霸。堂上考华钟，门前伫高驾。\r\n纤洪动丝竹，水陆供鲙炙。小雨静楼台，微风动兰麝。\r\n吹嘘川可倒，眄睐花争姹。万户膏血穷，一筵歌舞价。\r\n安知勤播植，卒岁无闲暇。种以春鳸初，获从秋隼下。\r\n专专望穜稑，搰搰条桑柘。日晏腹未充，霜繁体犹裸。\r\n平生守仁义，所疾唯狙诈。上诵周孔书，沈溟至酣藉。\r\n岂无致君术，尧舜不上下。岂无活国方，颇牧齐教化。\r\n蛟龙任干死，云雨终不借。羿臂束如囚，徒劳夸善射。\r\n才能诮箕斗，辩可移嵩华。若与甿辈量，饥寒殆相亚。\r\n长吟倚清瑟，孤愤生遥夜。自古有遗贤，吾容偏称谢。"
        },
        {
            "title": "素丝",
            "content": "园客丽独茧，诗人吟五緵。如何墨子泪，反以悲途穷。\r\n我意岂如是，愿参天地功。为线补君衮，为弦系君桐。\r\n左右修阙职，宫商还古风。端然洁白心，可与神明通。"
        },
        {
            "title": "感事",
            "content": "将军被鲛函，只畏金石镞。岂知谗箭利，一中成赤族。\r\n古来信簧舌，巧韵凄锵曲。君闻悦耳音，尽日听不足。\r\n初因起毫发，渐可离骨肉。所以贤达心，求人须任目。"
        },
        {
            "title": "美人",
            "content": "美人抱瑶瑟，哀怨弹别鹤。雌雄南北飞，一旦异栖托。\r\n谅非金石性，安得宛如昨。生为并蒂花，亦有先后落。\r\n秋林对斜日，光景自相薄。犹欲悟君心，朝朝佩兰若。"
        },
        {
            "title": "杂讽九首",
            "content": "红蚕缘枯桑，青茧大如瓮。人争捩其臂，羿矢亦不中。\r\n微微待贤禄，一一希入梦。纵操上古言，口噤难即贡。\r\n蛟龙在怒水，拔取牙角弄。丹穴如可游，家家畜孤凤。\r\n凶门尚儿戏，战血波澒溶。社鬼苟有灵，谁能遏秋恸。\r\n童麋来触犀，德力不相及。伊无惬心事，只有碎首泣。\r\n况将鹏虱校，数又百与十。攻如饿鸱叫，势若脱兔急。\r\n斯为朽关键，怒荦抉以入。年来横干戈，未见拔城邑。\r\n得非佐饔者，齿齿待啜汁。羁维豪杰辈，四骇方少絷。\r\n此皆乘时利，纵舍在呼吸。吾欲斧其吭，无雷动幽蛰。\r\n鴚鹅惨于冰，陆立怀所适。斯人道仍閟，不得不呜呃。\r\n当时布衣士，亦作天子客。至今东方生，满口自夸白。\r\n终为万乘交，谈笑无所隔。致君非有书，乃是尧舜画。\r\n只今侯门峻，日扫贫贱迹。朝趋九韶音，暮列五鼎食。\r\n如闻恭俭语，謇謇事夕惕。可拍伊牧肩，功名被金石。\r\n赤舌可烧城，谗邪易为伍。诗人疾之甚，取俾投豺虎。\r\n长风吹窾木，始有音韵吐。无木亦无风，笙簧由喜怒。\r\n女娲炼五石，天缺犹可补。当其利口衔，罅漏不复数。\r\n元精遗万类，双目如牖户。非是既相参，重瞳亦为瞽。\r\n东南有狂兕，猎者西北矢。利尘白冥冥，独此清夜止。\r\n无人语其事，偶坐窥天纪。安得东壁明，洪洪用坟史。\r\n搜扬好古士，一以罄云水。流堪洒菁英，风足去稗秕。\r\n如能出奇计，坐可平贼垒。徐陈羲皇道，高驾太平轨。\r\n攫疏成特雄，濯垢为具美。贡贤当上赏，景福视所履。\r\n永播南熏音，垂之万年耳。\r\n有檗何青青，空城雪霜里。千林尽枯槁，苦节独不死。\r\n他遭匠石顾，总入牺黄美。遂得保天年，私心未为耻。\r\n高从宿枭怪，下亦容蝼蚁。大厦若抡材，亭亭托君子。\r\n左右佩剑者，彼此亦相笑。趋时与闭门，喧寂不同调。\r\n潜机取声利，自许臻乎妙。志士以神窥，惭然真可吊。\r\n天之发遐籁，大小随万窍。魁其垆冶姿，形质惟所召。\r\n鼗笙磬竽瑟，是必登清庙。伊圣不可欺，谁能守蓬藋？\r\n横笛喝秋风，清商入疏越。君居不夜城，肯怨孤戍月。\r\n吴兵甚犀利，太白光突兀。日已费千金，廑闻侵一拨。\r\n岂无恶年少，纵酒游侠窟。募为敢死军，去以枭叛卒。\r\n岂无中林士，贯穿学问骨。兵法五十家，浩荡如溟渤。\r\n高悬鹿皮睡，清涧时依樾。分已诺烟霞，全遗事干谒。"
        },
        {
            "title": "奉和袭美太湖诗二十首·崦里",
            "content": "山横路若绝，转楫逢平川。川中水木幽，高下兼良田。\r\n沟塍堕微溜，桑柘含疏烟。处处倚蚕箔，家家下鱼筌。\r\n騃犊卧新\r\n艹奴，野禽争折莲。试招搔首翁，共语残阳边。\r\n今来九州内，未得皆恬然。贼阵始吉语，狂波又凶年。\r\n吾翁欲何道，守此常安眠。笑我掉头去，芦中闻刺船。\r\n余知隐地术，可以齐真仙。终当从之游，庶复全于天。"
        },
        {
            "title": "奉和袭美太湖诗二十首·太湖石",
            "content": "他山岂无石，厥状皆可荐。端然遇良工，坐使天质变。\r\n或裁基栋宇，礧砢成广殿。或剖出温瑜，精光具华瑱。\r\n或将破仇敌，百炮资苦战。或用镜功名，万古如会面。\r\n今之洞庭者，一以非此选。槎牙真不才，反作天下彦。\r\n所奇者嵌崆，所尚者葱蒨。旁穿参洞穴，内窍均环钏。\r\n刻削九琳窗，玲珑五明扇。新雕碧霞段，旋破秋天片。\r\n无力置池塘，临风只流眄。"
        },
        {
            "title": "奉和袭美太湖诗二十首·圣姑庙",
            "content": "渺渺洞庭水，盈盈芳屿神。因知古佳丽，不独湘夫人。\r\n流苏荡遥吹，斜领生轻尘。蜀彩驳霞碎，吴绡盘雾匀。\r\n可怜飞燕姿，合是乘鸾宾。坐想烟雨夕，兼知花草春。\r\n空登油壁车，窈窕谁相亲。好赠玉条脱，堪携紫纶巾。\r\n殷勤拨香池，重荐汀洲蘋。明朝动兰楫，不翅星河津。"
        },
        {
            "title": "奉和袭美太湖诗二十首·包山祠",
            "content": "静境林麓好，古祠烟霭浓。自非通灵才，敢陟群仙峰。\r\n百里波浪沓，中坐箫鼓重。真君具琼舆，仿佛来相从。\r\n清露濯巢鸟，阴云生昼龙。风飘橘柚香，日动幡盖容。\r\n将命礼且洁，所祈年不凶。终当以疏闻，特用诸侯封。"
        },
        {
            "title": "奉和袭美太湖诗二十首·销夏湾",
            "content": "霞岛焰难泊，云峰奇未收。萧条千里湾，独自清如秋。\r\n古岸过新雨，高萝荫横流。遥风吹蒹葭，折处鸣飕飕。\r\n昔予守圭窦，过于回禄囚。日为籧筁徒，分作祗裯雠。\r\n愿狎寒水怪，不封朱毂侯。岂知烟浪涯，坐可思重裘。\r\n健若数尺鲤，泛然双白鸥。不识号火井，孰问名焦丘。\r\n我真鱼鸟家，尽室营扁舟。遗名复避世，消夏还消忧。"
        },
        {
            "title": "奉和袭美太湖诗二十首·上真观",
            "content": "尝闻升三清，真有上中下。官居乘佩服，一一自相亚。\r\n霄裙或霞粲，侍女忽玉姹。坐进金碧腴，去驰飙欻驾。\r\n今来上真观，恍若心灵讶。只恐暂神游，又疑新羽化。\r\n风余撼朱草，云破生瑶榭。望极觉波平，行虚信烟藉。\r\n闲开飞龟帙，静倚宿凤架。俗状既能遗，尘冠聊以卸。\r\n人间方大火，此境无朱夏。松盖荫日车，泉绅垂天罅。\r\n穷幽不知倦，复息芝园舍。锵佩引凉姿，焚香礼遥夜。\r\n无情走声利，有志依闲暇。何处好迎僧，希将石楼借。"
        },
        {
            "title": "奉和袭美太湖诗二十首·投龙潭",
            "content": "名山潭洞中，自古多秘邃。君将接神物，聊用申祀事。\r\n熔金象牙角，尺木无不备。亦既奉真官，因之徇前志。\r\n持来展明诰，敬以投嘉瑞。鳞光焕水容，目色烧山翠。\r\n吾皇病秦汉，岂独探幽异。所贵风雨时，民皆受其赐。\r\n良田为巨浸，污泽成赤地。掌职一不行，精灵又何寄。\r\n唯贪血食饱，但据骊珠睡。何必费黄金，年年授星使。"
        },
        {
            "title": "奉和袭美太湖诗二十首·练渎（云吴王开以练",
            "content": "越恃君子众，大将压全吴。吴将派天泽，以练舟师徒。\r\n一镜止千里，支流忽然迂。苍奁朿洪波，坐似冯夷躯。\r\n战舰百万辈，浮宫三十余。平川盛丁宁，绝岛分储胥。\r\n凤押半鹤膝，锦杠杂肥胡。香烟与杀气，浩浩随风驱。\r\n弹射尽高鸟，杯觥醉潜鱼。山灵恐见鞭，水府愁为墟。\r\n兵利德日削，反为雠国屠。至今钩镞残，尚与泥沙俱。\r\n照此月倍苦，来兹烟亦孤。丁魂尚有泪，合洒青枫枯。"
        },
        {
            "title": "奉和袭美太湖诗二十首·明月湾",
            "content": "昔闻明月观，只伤荒野基。今逢明月湾，不值三五时。\r\n择此二明月，洞庭看最奇。连山忽中断，远树分毫厘。\r\n周回二十里，一片澄风漪。见说秋半夜，净无云物欺。\r\n兼之星斗藏，独有神仙期。初闻锵镣跳，积渐调参差。\r\n空中卓羽卫，波上停龙螭。踪舞玉烟节，高歌碧霜词。\r\n清光悄不动，万象寒咿咿。此会非俗致，无由得旁窥。\r\n但当乘扁舟，酒翁仍相随。或彻三弄笛，或成数联诗。\r\n自然莹心骨，何用神仙为。"
        },
        {
            "title": "奉和袭美太湖诗二十首·桃花坞",
            "content": "行行问绝境，贵与名相亲。空经桃花坞，不见秦时人。\r\n愿此为东风，吹起枝上春。愿此作流水，潜浮蕊中尘。\r\n愿此为好鸟，得栖花际邻。愿此作幽蝶，得随花下宾。\r\n朝为照花日，暮作涵花津。试为探花士，作此偷桃臣。\r\n桃源不我弃，庶可全天真。"
        },
        {
            "title": "奉和袭美太湖诗二十首·缥缈峰",
            "content": "左右皆跳岑，孤峰挺然起。因思缥缈称，乃在虚无里。\r\n清晨跻磴道，便是孱颜始。据石即更歌，遇泉还徙倚。\r\n花奇忽如荐，树曲浑成几。乐静烟霭知，忘机猿狖喜。\r\n频攀峻过斗，末造平如砥。举首阂青冥，回眸聊下视。\r\n高帆大于鸟，广墠才类蚁。就此微茫中，争先未尝已。\r\n葛洪话刚气，去地四千里。苟能乘之游，止若道路耳。\r\n吾将自峰顶，便可朝帝扆。尽欲活群生，不唯私一己。\r\n超骑明月蜍，复弄华星蕊。却下蓬莱巅，重窥清浅水。\r\n身为大块客，自号天随子。他日向华阳，敲云问名氏。"
        },
        {
            "title": "奉和袭美太湖诗二十首·以毛公泉献大谏清河",
            "content": "先生炼飞精，羽化成翩翻。荒坛与古甃，隐轸清泠存。\r\n四面蹙山骨，中心含月魂。除非紫水脉，即是金沙源。\r\n香实洒桂蕊，甘惟渍云根。向来探幽人，酌罢祛蒙昏。\r\n况公珪璋质，近处谏诤垣。又闻虚静姿，早挂冰雪痕。\r\n君对瑶华味，重献兰薰言。当应涤烦暑，朗咏翚飞轩。\r\n我愿得一掬，攀天叫重阍。霏霏散为雨，用以移焦原。"
        },
        {
            "title": "奉和袭美太湖诗二十首·三宿神景宫",
            "content": "灵踪未遍寻，不觉溪色暝。回头问栖所，稍下杉萝径。\r\n岩居更幽绝，涧户相隐映。过此即神宫，虚堂惬云性。\r\n四轩尽疏达，一榻何清零。仿佛闻玉笙，鼓铿动凉磬。\r\n风凝古松粒，露压修荷柄。万籁既无声，澄明但心听。\r\n希微辨真语，若授虚皇命。尺宅按来平，华池漱余净。\r\n频窥宿羽丽，三吸晨霞盛。岂独冷衣襟，便堪遗造请。\r\n徒深物外趣，未脱尘中病。举首谢灵峰，徜徉事归榜。"
        },
        {
            "title": "次幽独君韵",
            "content": "灵气独不死，尚能成绮文。如何孤窆里，犹自读三坟。\r\n落日送万古，秋声含七哀。枯株不萧瑟，枝干虚崔嵬。\r\n伊昔临大道，歌钟醉高台。台今已平地，只有春风回。\r\n明月白草死，积阴荒陇摧。圣贤亦如此，恸绝真悠哉。"
        },
        {
            "title": "奉和袭美太湖诗二十首·毛公坛",
            "content": "古有韩终道，授之刘先生。身如碧凤凰，羽翼披轻轻。\r\n先生盛驱役，臣伏甲与丁。势可倒五岳，不唯鞭群灵。\r\n飘飖驾翔螭，白日朝太清。空遗古坛在，稠叠烟萝屏。\r\n远怀步罡夕，列宿森然明。四角镇露兽，三层差羽婴。\r\n回眸盼七炁，运足驰疏星。象外真既感，区中道俄成。\r\n迩来向千祀，云峤空峥嵘。石上橘花落，石根瑶草青。\r\n时时白鹿下，此外无人行。我访岑寂境，自言斋戒精。\r\n如今君安死，魂魄犹膻腥。有笈皆绿字，有芝皆紫茎。\r\n相将望瀛岛，浩荡凌沧溟。"
        },
        {
            "title": "奉和袭美太湖诗二十首·雨中游包山精舍",
            "content": "包山信神仙，主者上真职。及栖钟梵侣，又是清凉域。\r\n乃知烟霞地，绝俗无不得。岩开一径分，柏拥深殿黑。\r\n僧闲若图画，像古非雕刻。海客施明珠，湘蕤料净食。\r\n有鱼皆玉尾，有乌尽金臆。手携鞞铎佉，若在中印国。\r\n千峰残雨过，万籁清且极。此时空寂心，可以遗智识。\r\n知君战未胜，尚倚功名力。却下听经徒，孤帆有行色。"
        },
        {
            "title": "奉和袭美太湖诗二十首·入林屋洞",
            "content": "知名十小天，林屋当第九。题之为左神，理之以天后。\r\n魁堆辟邪辈，左右专备守。自非方瞳人，不敢窥洞口。\r\n唯君好奇士，复啸忘情友。致伞在风林，低冠入云窦。\r\n中深剧苔井，傍坎才药臼。石角忽支颐，藤根时束肘。\r\n初为大幽怖，渐见微明诱。屹若造灵封，森如达仙薮。\r\n尝闻白芝秀，状与琅花偶。又坐紫泉光，甘如酌天酒。\r\n何人能挹嚼，饵以代浆糗。却笑探五符，徒劳步双斗。\r\n真君不可见，焚盥空迟久。眷恋玉碣文，行行但回首。"
        },
        {
            "title": "奉和袭美太湖诗二十首·晓次神景宫",
            "content": "晓帆逗碕岸，高步入神景。洒洒襟袖清，如临蕊珠屏。\r\n虽然群动息，此地常寂静。翠镊有寒锵，碧花无定影。\r\n凭轩羽人傲，夹户天兽猛。稽首朝元君，褰衣就虚省。\r\n呀空雪牙利，嗽水石齿冷。香母未垂婴，芝田不论顷。\r\n遥通河汉口，近抚松桂顶。饭荐七白蔬，杯酾九光杏。\r\n人间附尘躅，固陋真钳颈。肯信抃鳌倾，犹疑夏虫永。\r\n玄津荡琼垄，紫汞啼金鼎。尽出冰霜书，期君一披省。"
        },
        {
            "title": "奉和袭美太湖诗二十首·初入太湖",
            "content": "东南具区雄，天水合为一。高帆大弓满，羿射争箭疾。\r\n时当暑雨后，气象仍郁密。乍如开雕笯，耸翅忽飞出。\r\n行将十洲近，坐觉八极溢。耳目骇鸿濛，精神寒佶栗。\r\n坑来斗呀豁，涌处惊嵯崒。嶮异拔龙湫，喧如破蛟室。\r\n斯须风妥帖，若受命平秩。微茫诚端倪，远峤疑格笔。\r\n巉巉见铜阙，左右皆辅弼。盘空俨相趋，去势犹横逸。\r\n尝闻咸池气，下注作清质。至今涵赤霄，尚且浴白日。\r\n又云构浮玉，宛与昆阆匹。肃为灵官家，此事难致诘。\r\n才迎沙屿好，指顾俄已失。山川互蔽亏，鱼鸟空聱耴。\r\n何当授真检，得召天吴术。一一问朝宗，方应可谭悉。"
        },
        {
            "title": "奉和袭美公斋四咏次韵·鹤屏",
            "content": "时人重花屏，独即胎化状。丛毛练分彩，疏节筇相望。\r\n曾无氃氋态，颇得连轩样。势拟抢高寻，身犹在函丈。\r\n如忧鸡鹜斗，似忆烟霞向。尘世任纵横，霜襟自闲放。\r\n空资明远思，不待浮丘相。何由振玉衣，一举栖瀛阆。"
        },
        {
            "title": "奉和袭美公斋四咏次韵·新竹",
            "content": "别坞破苔藓，严城树轩楹。恭闻禀璇玑，化质离青冥。\r\n色可定鸡颈，实堪招凤翎。立窥五岭秀，坐对三都屏。\r\n晴月窈窕入，曙烟霏微生。昔者尚借宅，况来处宾庭。\r\n金罍纵倾倒，碧露还鲜醒。若非抱苦节，何以偶惟馨。\r\n徐观稚龙出，更赋锦苞零。"
        },
        {
            "title": "奉和袭美公斋四咏次韵·小桂",
            "content": "讽赋轻八植，擅名方一枝。才高不满意，更自寒山移。\r\n宛宛别云态，苍苍出尘姿。烟归助华杪，雪点迎芳蕤。\r\n青条坐可结，白日如奔螭。谅无萤翦忧，即是萧森时。\r\n洛浦虽有荫，骚人聊自怡。终为济川楫，岂在论高卑。"
        },
        {
            "title": "奉和袭美公斋四咏次韵·小松",
            "content": "擢秀逋客岩，遗根飞鸟径。因求饰清閟，遂得辞危夐。\r\n贞同柏有心，立若珠无胫。枝形短未怪，鬣数差难定。\r\n况密三天风，方遵四时柄。那兴培塿叹，免答邻里病。\r\n微霜静可分，片月疏堪映。奇当虎头笔，韵叶通明性。\r\n会拂阳乌胸，抡才膺帝命。"
        },
        {
            "title": "奉和袭美初夏游楞伽精舍次韵",
            "content": "吴都涵汀洲，碧液浸郡郭。微雨荡春醉，上下一清廓。\r\n奇踪欲探讨，灵物先瘵瘼。飘然兰叶舟，旋倚烟霞泊。\r\n吟谭乱篙舻，梦寐杂巘崿。纤情不可逃，洪笔难暂阁。\r\n岂知楞伽会，乃在山水箔。金仙著书日，世界名极乐。\r\n薝卜冠诸香，琉璃代华垩。禽言经不辍，象口川宁涸。\r\n万善峻为城，巉巉扞群恶。清晨欲登造，安得无自愕。\r\n险穴骇坤牢，高萝挂天笮。池容淡相向，蛟怪如可摸。\r\n苔蔽石髓根，蒲差水心锷。岚侵答摩髻，日照狻猊络。\r\n仰首乍眩施，回眸更辉火霍。檐端凝飞羽，磴外浮碧落。\r\n到回解风襟，临幽濯云屩。尘机性非便，静境心所著。\r\n自取海鸥知，何烦尸祝酢。峰围震泽岸，翠浪舞绡幕。\r\n潋滟岂尧遭，嶘嵃非禹凿。潜听钟梵处，别有松桂壑。\r\n霭重灯不光，泉寒网犹薄。僮能蹑孤刹，鸟惯亲摐铎。\r\n服道身可遗，乞闲心已诺。人间亦何事，万态相毒蠚。\r\n战垒竞高深，儒衣谩褒博。宣尼名位达，未必春秋作。\r\n管氏包霸图，须人解其缚。伊余采樵者，蓬藋方索寞。\r\n近得风雅情，聊将圣贤度。多君富遒采，识度两清恪。\r\n讵宠生灭词，肯教夷夏错。未为尧舜用，且向烟霞托。\r\n我亦摆尘埃，他年附鸿鹤。"
        },
        {
            "title": "读《阴符经》寄鹿门子",
            "content": "清晨整冠坐，朗咏三百言。备识天地意，献词犯乾坤。\r\n何事不隐德，降灵生轩辕。口衔造化斧，凿破机关门。\r\n五贼忽迸逸，万物争崩奔。虚施神仙要，莫救华池源。\r\n但学战胜术，相高甲兵屯。龙蛇竞起陆，斗血浮中原。\r\n成汤与周武，反覆更为尊。下及秦汉得，黩弄兵亦烦。\r\n奸强自林据，仁弱无枝蹲。狂喉恣吞噬，逆翼争飞翻。\r\n家家伺天发，不肯匡淫昏。生民坠涂炭，比屋为冤魂。\r\n只为读此书，大朴难久存。微臣与轩辕，亦是万世孙。\r\n未能穷意义，岂敢求瑕痕。曾亦爱两句，可与贤达论。\r\n生者死之根，死者生之根。方寸了十字，万化皆胚腪。\r\n身外更何事，眼前徒自喧。黄河但东注，不见归昆仑。\r\n昼短苦夜永，劝君倾一尊。"
        },
        {
            "title": "奉和袭美酬前进士崔潞盛制见寄因赠至一百四",
            "content": "孔圣铸颜事，垂之千载余。其间王道乖，化作荆榛墟。\r\n天必授贤哲，为时攻翦除。轲雄骨已朽，百代徒趑趄。\r\n近者韩文公，首为闲辟锄。夫子又继起，阴霾终廓如。\r\n搜得万古遗，裁成十编书。南山盛云雨，东序堆琼琚。\r\n偶此真籍客，悠扬两情摅。清词忽窈窕，雅韵何虚徐。\r\n唱既野芳坼，酬还天籁疏。轻波掠翡翠，晓露披芙渠。\r\n俪曲信寡和，末流难嗣初。空持一竿饵，有意渔鲸鱼。"
        },
        {
            "title": "补沈恭子诗",
            "content": "灵质贯轩昊，遐年越商周。自然失远裔，安得怨寡俦。\r\n我亦小国胤，易名惭见优。虽非放旷怀，雅奉逍遥游。\r\n携手桂枝下，属词山之幽。风雨一以过，林麓飒然秋。\r\n落日倚石壁，天寒登古丘。荒泉已无夕，败叶翳不流。\r\n乱翠缺月隐，衰红清露愁。览物性未逸，反为情所囚。\r\n异才偶绝境，佳藻穷冥搜。虚倾寂寞音，敢作杂佩酬。"
        },
        {
            "title": "奉和袭美二游诗·任诗",
            "content": "吴之辟疆园，在昔胜概敌。前闻富修竹，后说纷怪石。\r\n风烟惨无主，载祀将六百。草色与行人，谁能问遗迹？\r\n不知清景在，尽付任君宅。却是五湖光，偷来傍檐隙。\r\n出门向城路，车马声躏跞。入门望亭隈，水木气岑寂。\r\n犨墙绕曲岸，势似行无极。十步一危梁，乍疑当绝壁。\r\n池容澹而古，树意苍然僻。鱼惊尾半红，鸟下衣全碧。\r\n斜来岛屿隐，恍若潇湘隔。雨静持残丝，烟消有余脉。\r\n朅来任公子，摆落名利役。虽将禄代耕，颇爱巾随策。\r\n秋笼支遁鹤，夜榻戴颙客。说史足为师，谭禅差作伯。\r\n君多鹿门思，到此情便适。偶荫桂堪帷，纵吟苔可席。\r\n顾余真任诞，雅遂中心获。但知醉还醒，岂知玄尚曰？\r\n甘闲在鸡口，不贵封龙额。即此自怡神，何劳谢公屐！"
        },
        {
            "title": "奉和袭美太湖诗二十首·孤园寺",
            "content": "浮屠从西来，事者极梁武。岩幽与水曲，结构无遗土。\r\n穷山林干尽，竭海珠玑聚。况即侍从臣，敢爱烟波坞。\r\n幡条玉龙扣，殿角金虬舞。释子厌楼台，生人露风雨。\r\n今来四百载，像设藏云浦。轻鸽乱驯鸥，鸣钟和朝橹。\r\n庭蕉裂旗旆，野蔓差缨组。石上解空人，窗前听经虎。\r\n林虚叶如织，水净沙堪数。遍问得中天，归修释迦谱。"
        },
        {
            "title": "奉和袭美二游诗·徐诗",
            "content": "尝闻四书曰，经史子集焉。苟非天禄中，此事无由全。\r\n自从秦火来，历代逢迍邅。汉祖入关日，萧何为政年。\r\n尽力取图籍，遂持天下权。中兴熹平时，教化还相宣。\r\n立石刻五经，置于太学前。贼卓乱王室，君臣如转圜。\r\n洛阳且煨烬，载籍宜为烟。逮晋武革命，生民才息肩。\r\n惠怀亟寡昧，戎羯俄腥膻。已觉天地闭，竞为东南迁。\r\n日既不暇给，坟索何由专？尔后国脆弱，人多尚虚玄。\r\n任学者得谤，清言者为贤。直至沈范辈，始家藏简编。\r\n御府有不足，仍令就之传。梁元渚宫日，尽取如蚳蝝。\r\n兵威忽破碎，焚爇无遗篇。近者隋后主，搜罗势骈阗。\r\n宝函映玉轴，彩翠明霞鲜。伊唐受命初，载史声连延。\r\n砥柱不我助，惊波涌沦涟。遂令因去书，半在余浮泉。\r\n贞观购亡逸，蓬瀛渐周旋。炅然东壁光，与月争流天。\r\n伟矣开元中，王道真平平。八万五千卷，一一皆涂铅。\r\n人间盛传写，海内奔穷研。目云西斋书，有过东皋田。\r\n吾闻徐氏子，奕世皆才贤。因知遗孙谋，不在黄金钱。\r\n插架几万轴，森森若戈鋋。风吹签牌声，满室铿锵然。\r\n佳哉鹿门子，好问如除□。倏来参卿处，遂得参卿怜。\r\n开怀展橱簏，唯在性所便。素业已千仞，今为峻云巅。\r\n雄才旧百派，相近浮日川。君抱王佐图，纵步凌陶甄。\r\n他时若报德，谁在参卿先？"
        },
        {
            "title": "奉酬袭美先辈初夏见寄次韵",
            "content": "积雨晦皋圃，门前烟水平。蘋蘅增遥吹，枕席分余清。\r\n村旆诧酒美，赊来满鋞程。未必减宣子，何羡谢公荣。\r\n借宅去人远，败墙连古城。愁鸱占枯枿，野鼠趋前楹。\r\n昨日云破损，晚林先觉晴。幽篁倚微照，碧粉含疏茎。\r\n蠹简有遗字，先琴无泛声。蚕寒茧尚薄，燕喜雏新成。\r\n览物正摇思，得君初夏行。诚明复散诞，化匠安能争！\r\n海浪刷三岛，天风吹六英。洪崖领玉节，坐使虚音生。\r\n吾祖傲洛客，因言几为伧。末裔实渔者，敢怀干墨卿。\r\n唯思钓璜老，遂得持竿情。何须乞鹅炙，岂在斟羊羹。\r\n畦蔬与瓮醁，便可相携迎。蟠木几甚曲，笋皮冠且轻。\r\n闲心放羁靮，醉脚从欹倾。一径有余远，一窗有余明。\r\n秦皇苦不达，天下何足并。"
        },
        {
            "title": "袭美先辈以龟蒙所献五百言既蒙见和复示荣唱",
            "content": "洪范分九畴，转成天下规。河图孕八卦，焕作玄中奇。\r\n先开否臧源，次筑经纬基。粤若鲁圣出，正当周德衰。\r\n越疆必载质，历国将扶危。诸侯恣崛强，王室方陵迟。\r\n歌凤时不偶，获麟心益悲。始嗟吾道穷，竟使空言垂。\r\n首赞五十易，又删三百诗。遂令篇籍光，可并日月姿。\r\n向非笔削功，未必无瑕疵。迨至夫子没，微言散如枝。\r\n所宗既不同，所得亦异宜。名法在深刻，虚玄至希夷。\r\n自从战伐来，一派纵横驰。寒谷生艳木，沸潭结流澌。\r\n惊奔失壮士，好恶随纤儿。嬴氏并六合，势尊丞相斯。\r\n加于挟书律，尽取坑焚之。南勒会稽颂，北恢胡亥阺。\r\n犹怀遍巡狩，不暇亲维持。及汉文景后，鸿生方钅辰摫。\r\n簸扬尧舜风，反作三代吹。飘飖四百载，左右为藩篱。\r\n邺下曹父子，猎贤甚熊罴。发论若霞驳，裁诗如锦摛。\r\n徐王应刘辈，头角咸相衰。或有妙绝赏，或为独步推。\r\n或许润色美，或嫌诋诃痴。倏以中利病，且非混醇醨。\r\n雅当乎魏文，丽矣哉陈思。不肯少选妄，恐贻后世嗤。\r\n吾祖仗才力，革车蒙虎皮。手持一白旄，直向文场麾。\r\n轻若脱钳釱，豁如抽扊扅。精钢不足利，騕褭何劳追。\r\n大可罩山岳，微堪析毫厘。十体免负赘，百家咸起痿。\r\n争入鬼神奥，不容天地私。一篇迈华藻，万古无孑遗。\r\n刻鹄尚未已，雕龙奋而为。刘生吐英辩，上下穷高卑。\r\n下臻宋与齐，上指轩从羲。岂但标八索，殆将包两仪。\r\n人谣洞野老，骚怨明湘累。立本以致诘，驱宏来抵隵。\r\n清如朔雪严，缓若春烟羸。或欲开户牖，或将饰缨緌。\r\n虽非倚天剑，亦是囊中锥。皆由内史意，致得东莞词。\r\n梁元尽索虏，后主终亡隋。哀音但浮脆，岂望分雄雌。\r\n吾唐揖让初，陛列森咎夔。作颂媲吉甫，直言过祖伊。\r\n明皇践中日，墨客肩参差。岳净秀擢削，海寒光陆离。\r\n皆能取穴凤，尽拟乘云螭。迩来二十祀，俊造相追随。\r\n余生落其下，亦值文明时。少小不好弄，逡巡奉弓箕。\r\n虽然苦贫贱，未省亲嚅口而。秋倚抱风桂，晓烹承露葵。\r\n穷年只败袍，积日无晨炊。远访卖药客，闲寻捕鱼师。\r\n归来蠹编上，得以含情窥。抗韵吟比雅，覃思念棿摛。\r\n因知昭明前，剖石呈清琪。又嗟昭明后，败叶埋芳蕤。\r\n纵有月旦评，未能天下知。徒为强貔豹，不免参狐狸。\r\n谁蹇行地足，谁抽刺天鬐。谁"
        },
        {
            "title": "奉酬袭美先辈吴中苦雨一百韵",
            "content": "微生参最灵，天与意绪拙。人皆机巧求，百径无一达。\r\n家为唐臣来，奕世唯稷卨。只垂青白风，凛凛自贻厥。\r\n犹残赐书在，编简苦断绝。其间忠孝字，万古光不灭。\r\n孱孙诚瞢昧，有志常搰搰。敢云嗣良弓，但欲终守节。\r\n喧哗不入耳，谗佞不挂舌。仰咏尧舜言，俯遵周孔辙。\r\n所贪既仁义，岂暇理生活。纵有旧田园，抛来亦芜没。\r\n因之成否塞，十载真契阔。冻骭一襜褕，饥肠少糠籺。\r\n甘心付天壤，委分任回斡。笠泽卧孤云，桐江钓明月。\r\n盈筐盛芡芰，满釜煮鲈鳜。酒帜风外頫，茶枪露中撷。\r\n歌谣非大雅，捃摭为小说。上可补熏茎，傍堪跐芽蘖。\r\n方当卖罾罩，尽以易纸札。踪迹尚吴门，梦魂先魏阙。\r\n寻闻天子诏，赫怒诛叛卒。宵旰悯烝黎，谟明问征伐。\r\n王师虽继下，贼垒未即拔。此时淮海波，半是生人血。\r\n霜戈驱少壮，败屋弃羸耋。践蹋比尘埃，焚烧同稿秸。\r\n吾皇自神圣，执事皆间杰。射策亦何为，春卿遂聊辍。\r\n伊余将贡技，未有耻可刷。却问渔樵津，重耕烟雨墢。\r\n诸侯急兵食，冗剩方翦截。不可抱词章，巡门事干谒。\r\n归来阖蓬楗，壁立空竖褐。暖手抱孤烟，披书向残雪。\r\n幽忧和愤懑，忽愁自惊蹶。文兮乏寸毫，武也无尺铁。\r\n平生所韬蓄，到死不开豁。念此令人悲，翕然生内热。\r\n加之被皲瘃，况复久藜粝。既为霜露侵，一卧增百疾。\r\n筋骸将束缚，腠理如箠挞。初谓抵狂貙，又如当毒蝎。\r\n江南多事鬼，巫觋连瓯粤。可口是妖讹，恣情专赏罚。\r\n良医只备位，药肆或虚设。而我正萎痿，安能致诃咄。\r\n椒兰任芳苾，精粣从罗列。醆斝既屡倾，钱刀亦随爇。\r\n兼之渎财贿，不止行盗窃。天地如有知，微妖岂逃杀。\r\n其时心力愤，益使气息辍。永夜更呻吟，空床但皮骨。\r\n君来赞贤牧，野鹤聊簪笏。谓我同光尘，心中有溟渤。\r\n轮蹄相压至，问遗无虚月。首到春鸿濛，犹残病根茇。\r\n看花虽眼晕，见酒忘肺渴。隐几还自怡，蓬卢亦争喝。\r\n抽毫更唱和，剑戟相磨戛。何大不包罗，何微不挑刮。\r\n今来值霖雨，昼夜无暂歇。杂若碎渊沦，高如破轇轕。\r\n何劳鼍吼岸，讵要鹳鸣垤。只意江海翻，更愁山岳裂。\r\n初惊蚩尤阵，虎豹争搏啮。又疑伍胥涛，蛟蜃相蹙拶。\r\n千家濛瀑练，忽似好披拂。万瓦垂玉绳，如堪取萦结。\r\n况余居低下，本是蛙蚓窟。迩来增"
        },
        {
            "title": "读襄阳耆",
            "content": "汉皋古来雄，山水天下秀。高当轸翼分，化作英髦囿。\r\n暴秦之前人，灰灭不可究。自从宋生贤，特立冠耆旧。\r\n离骚既日月，九辩即列宿。卓哉悲秋辞，合在风雅右。\r\n庞公乐幽隐，辟聘无所就。只爱鹿门泉，泠泠倚岩漱。\r\n孔明卧龙者，潜伏躬耕耨。忽遭玄德云，遂起鳞角斗。\r\n三胡皆皆峻，二习名亦茂。其余文武家，相望如斥堠。\r\n缅思齐梁降，寂寞寡清胄。凝融为漪澜，复结作莹琇。\r\n不知粹和气，有得方大受。将生皮夫子，上帝可其奏。\r\n并包数公才，用以殿厥后。尝闻儿童岁，嬉戏陈俎豆。\r\n积渐开词源，一派分万溜。先崇丘旦室，大惧隳结构。\r\n次补荀孟垣，所贵亡罅漏。仰瞻三皇道，虮虱在宇宙。\r\n却视五霸图，股掌弄孩幼。或能醢髋髀，或与翼雏鷇。\r\n或喜掉直舌，或乐斩邪脰。或耨鉏翳荟，或整理错谬。\r\n或如百千骑，合沓原野狩。又如晓江平，风死波不皱。\r\n幽埋力须掘，遗落赀必购。乃于文学中，十倍猗顿富。\r\n囊乏向咸镐，马重迟步骤。专场射策时，缚虎当羿彀。\r\n归来把通籍，且作高堂寿。未足逞戈矛，谁云被文绣？\r\n从知偶东下，帆影拂吴岫。物象悉摧藏，精灵畏雕镂。\r\n伊余抱沈疾，憔悴守圭窦。方推洪范畴，更念大玄首。\r\n陈诗采风俗，学古穷篆籀。朝朝贳薪米，往往逢责诟。\r\n既被邻里轻，亦为妻子陋。持冠适瓯越，敢怨不得售。\r\n窘若晒沙鱼，悲如哭霜狖。唯君枉车辙，以逐海上臭。\r\n披襟两相对，半夜忽白昼。执热濯清风，忘忧饮醇酎。\r\n驱为文翰侣，驽皂参骥厩。有时谐宫商，自喜真邂逅。\r\n道孤情易苦，语直诗还瘦。藻匠如见酬，终身致怀袖。"
        },
        {
            "title": "次追和清远道士诗韵",
            "content": "一代先后贤，声容剧河汉。况兹迈古士，复历苍崖窜。\r\n辰经几十万，邈与灵寿玩。海岳尚推移，都鄙固芜漫。\r\n羸僧下高阁，独鸟没远岸。啸初风雨来，吟余钟呗乱。\r\n如何炼精魄，万祀忽欲半。宁为断臂忧，肯作秋柏散。\r\n吾闻酆宫内，日月自昏旦。左右修文郎，纵横洒篇翰。\r\n斯人久冥漠，得不垂慨叹。庶或有神交，相从重兴赞。"
        },
        {
            "title": "杂歌谣辞·挟瑟歌",
            "content": "挟瑟为君抚，君嫌声太古。寥寥倚浪丝，口祭口祭沉湘语。\r\n赖有秋风知，清泠吹玉柱。"
        },
        {
            "title": "杂曲歌辞·筑城曲",
            "content": "城上一掊土，手中千万杵。筑城畏不坚，坚城在何处。\r\n莫叹筑城劳，将军要却敌。城高功亦高，尔命何处惜。"
        },
        {
            "title": "杂曲歌辞·别离曲",
            "content": "丈夫非无泪，不洒离别间。仗剑对尊酒，耻为游子颜。\r\n蝮蛇一螫手，壮士疾解腕。所思在功名，离别何足叹。"
        },
        {
            "title": "杂曲歌辞·鸣雁行",
            "content": "朔风动地来，吹起沙上声。闺中有边思，玉箸此时横。\r\n莫怕儿女恨，主人烹不鸣。"
        },
        {
            "title": "舞曲歌辞·吴俞儿舞歌·弩俞",
            "content": "牛来开弦，人为置镞。捩机关，迸山谷。鹿骇涩，\r\n隼击迟。析毫中睫，洞腋分龟。达坚垒，残雄师，\r\n可以冠猛乐壮曲。抑扬蹈厉，有裂犀兕之气者非公与。"
        },
        {
            "title": "相和歌辞·子夜警歌二首",
            "content": "镂碗传绿酒，雕炉熏紫烟。谁知苦寒调，共作白雪弦。\r\n恃爱如欲进，含羞出不前。朱口发艳歌，玉指弄娇弦。"
        },
        {
            "title": "舞曲歌辞·吴俞儿舞歌·剑俞",
            "content": "枝月喉，棹霜脊，北斗离离在寒碧。龙魂清，虎尾白，\r\n秋照海心同一色。纛影咤沙干影侧。神豪发直，\r\n四睨之人股佶栗，欲定不定定不得。舂牍残，儿且止，\r\n狄胡有胆大如山，怖亦死。"
        },
        {
            "title": "相和歌辞·大子夜歌二首",
            "content": "歌谣数百种，子夜最可怜。慷慨吐清音，明转出天然。\r\n丝竹发歌响，假器扬清音。不知歌谣妙，声势出口心。"
        },
        {
            "title": "舞曲歌辞·吴俞儿舞歌·矛俞",
            "content": "手盘风，头背分，电光战扇，欲刺敲心留半线。\r\n缠肩绕脰縖合，眩旋，卓植赴列，夺避中节。\r\n前冲函礼穴，上指孛彗灭，与君一用来有截。"
        },
        {
            "title": "相和歌辞·子夜四时歌四首·冬歌",
            "content": "南光走冷圭，北籁号空木。年年任霜霰，不减筼筜绿。"
        },
        {
            "title": "相和歌辞·子夜四时歌四首·秋歌",
            "content": "凉汉清泬寥，衰林怨风雨。愁听络纬唱，似与羁魂语。"
        },
        {
            "title": "相和歌辞·子夜四时歌四首·夏歌",
            "content": "兰眼抬露斜，莺唇映花老。金龙倾漏尽，玉井敲冰早。"
        },
        {
            "title": "相和歌辞·子夜四时歌四首·春歌",
            "content": "山连翠羽屏，草接烟华席。望尽南飞燕，佳人断信息。"
        },
        {
            "title": "相和歌辞·婕妤怨",
            "content": "妾貌非倾国，君王忽然宠。南山掌上来，不及新恩重。\r\n后宫多窈窕，日日学新声。一落君王耳，南山又须轻。"
        },
        {
            "title": "相和歌辞·陌上桑",
            "content": "皓齿还如贝色含，长眉亦似烟华贴。\r\n邻娃尽著绣裆襦，独自提筐采蚕叶。"
        },
        {
            "title": "相和歌辞·江南曲",
            "content": "鱼戏莲叶间，参差隐叶扇。??鸀鳿窥，潋滟无因见。\r\n鱼戏莲叶东，初霞射红尾。傍临谢山侧，恰值清风起。\r\n鱼戏莲叶西，盘盘舞波急。潜依曲岸凉，正对斜光入。\r\n鱼戏莲叶南，欹危午烟叠。光摇越鸟巢，影乱吴娃楫。\r\n鱼戏莲叶北，澄阳动微涟。回看帝子渚，稍背鄂君船。"
        },
        {
            "title": "相和歌辞·江南曲",
            "content": "为爱江南春，涉江聊采蘋。水深烟浩浩，空对双车轮。\r\n车轮明月团，车盖浮云盘。云月徒自好，水中行路难。\r\n遥遥洛阳道，夹岸生春草。寄语棹船郎，莫夸风浪好。"
        },
        {
            "title": "惜花",
            "content": "人寿期满百，花开唯一春。其间风雨至，旦夕旋为尘。\r\n若使花解愁，愁于看花人。"
        },
        {
            "title": "赠远",
            "content": "芙蓉匣中镜，欲照心还懒。\r\n本是细腰人，别来罗带缓。\r\n从君出门后，不奏云和管。\r\n妾思冷如簧，时时望君暖。\r\n心期梦中见，路永魂梦短。\r\n怨坐泣西风，秋窗月华满。"
        }
    ]
}