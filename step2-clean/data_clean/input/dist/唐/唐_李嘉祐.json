{
    "dynasty": "唐",
    "author": "李嘉祐",
    "intro": "李嘉祐，字从一，赵州人。天宝七年擢第，授秘书正字。坐事谪鄱江令，调江阴，入为中台郎。上元中，出为台州刺史。大历中，复为袁州刺史。与严维、刘长卿、冷朝阳诸人友善。为诗丽婉，有齐梁风。集一卷。今编诗二卷。",
    "items": [
        {
            "title": "司勋王郎中宅送韦九郎中往濠州",
            "content": "怜尔因同舍，看书似外家。出关逢落叶，傍水见寒花。\r\n送远添秋思，将衰恋岁华。清淮倍相忆，回首莫令赊。"
        },
        {
            "title": "自苏台至望亭驿，人家?",
            "content": "南浦菰蒋覆白蘋，东吴黎庶逐黄巾。野棠自发空临水，\r江燕初归不见人。远岫依依如送客，平田渺渺独伤春。\r那堪回首长洲苑，烽火年年报虏尘。"
        },
        {
            "title": "暮春宜阳郡斋愁坐，忽枉刘七侍御新诗，因以",
            "content": "子规夜夜啼槠叶，远道逢春半是愁。芳草伴人还易老，\r落花随水亦东流。山临睥睨恒多雨，地接潇湘畏及秋。\r唯羡君为周柱史，手持黄纸到沧洲。"
        },
        {
            "title": "早秋京口旅泊，章侍御寄书相问，因以赠之，",
            "content": "移家避寇逐行舟，厌见南徐江水流。吴越征徭非旧日，\r秣陵凋弊不宜秋。千家闭户无砧杵，七夕何人望斗牛。\r只有同时骢马客，偏宜尺牍问穷愁。"
        },
        {
            "title": "晚发咸阳，寄同院遗补",
            "content": "征战初休草又衰，咸阳晚眺泪堪垂。去路全无千里客，\r秋田不见五陵儿。秦家故事随流水，汉代高坟对石碑。\r回首青山独不语，羡君谈笑万年枝。"
        },
        {
            "title": "游徐城河忽见清淮，因寄赵八",
            "content": "自缘迟暮忆沧洲，翻爱南河浊水流。初过重阳惜残菊，\r行看旧浦识群鸥。朝霞映日同归处，暝柳摇风欲别秋。\r长恨相逢即分首，含情掩泪独回头。"
        },
        {
            "title": "自苏台至望亭驿，人家尽空，春物增思，怅然",
            "content": "南浦菰蒋覆白蘋，东吴黎庶逐黄巾。\r\n野棠自发空临水，江燕初归不见人。\r\n远岫依依如送客，平田渺渺独伤春。\r\n那堪回首长洲苑，烽火年年报虏尘。"
        },
        {
            "title": "秋晓招隐寺东峰茶宴，送内弟阎伯均归江州",
            "content": "万畦新稻傍山村，数里深松到寺门。幸有香茶留稚子，\r不堪秋草送王孙。烟尘怨别唯愁隔，井邑萧条谁忍论。\r莫怪临歧独垂泪，魏舒偏念外家恩。"
        },
        {
            "title": "送窦拾遗赴朝，因寄中书十七弟（窦拾遗叔向",
            "content": "自叹未沾黄纸诏，那堪远送赤墀人。老为侨客偏相恋，\r素是诗家倍益亲。妻儿共载无羁思，鸳鹭同行不负身。\r凭尔将书通令弟，唯论华发愧头巾。"
        },
        {
            "title": "同皇甫冉赴官，留别灵一上人",
            "content": "法许庐山远，诗传休上人。独归双树宿，静与百花亲。\r对物虽留兴，观空已悟身。能令折腰客，遥赏竹房春。"
        },
        {
            "title": "登湓城浦望庐山初晴，直省赍敕催赴江阴",
            "content": "西望香炉雪，千峰晚色新。白头悲作吏，黄纸苦催人。\r多负登山屐，深藏漉酒巾。伤心公府内，手板日相亲。"
        },
        {
            "title": "登楚州城望驿路，十馀里山村竹林相次交映",
            "content": "十里山村道，千峰栎树林。霜浓竹枝亚，岁晚荻花深。\r草市多樵客，渔家足水禽。幽居虽可羡，无那子牟心。"
        },
        {
            "title": "元日无衣冠入朝，寄皇甫拾遗冉、从弟补阙纾",
            "content": "伏奏随廉使，周行外冗员。白髭空受岁，丹陛不朝天。\r秉烛千官去，垂帘一室眠。羡君青琐里，并冕入炉烟。"
        },
        {
            "title": "自苏台",
            "content": "南浦菰蒋覆白蘋，东吴黎庶逐黄巾。野棠自发空临水，\r\n江燕初归不见人。远岫依依如送客，平田渺渺独伤春。\r\n那堪回首长洲苑，烽火年年报虏尘。"
        },
        {
            "title": "句",
            "content": "水田飞白鹭，夏木啭黄鹂。（李肇称嘉祐有此句，\r\n王右丞取以为七言，今集中无之）\r\n白马撼金珂，纷纷侍从多。身居骠骑幕，家住滹沱河。\r\n（《少年行》，《诗式》）\r\n溪北映初星。（《海录碎事》）"
        },
        {
            "title": "承恩量移宰江邑，临鄱江怅然之作",
            "content": "四年谪宦滞江城，未厌门前鄱水清。谁言宰邑化黎庶，\r欲别云山如弟兄。双鸥为底无心狎，白发从他绕鬓生。\r惆怅闲眠临极浦，夕阳秋草不胜情。"
        },
        {
            "title": "答泉州薛播使君重阳日赠酒",
            "content": "欲强登高无力去，篱边黄菊为谁开。\r\n共知不是浔阳郡，那得王弘送酒来。"
        },
        {
            "title": "夜闻江南人家赛神，因题即事",
            "content": "南方淫祀古风俗，楚妪解唱迎神曲。锵锵铜鼓芦叶深，\r寂寂琼筵江水绿。雨过风清洲渚闲，椒浆醉尽迎神还。\r帝女凌空下湘岸，番君隔浦向尧山。月隐回塘犹自舞，\r一门依倚神之祜。韩康灵药不复求，扁鹊医方曾莫睹。\r逐客临江空自悲，月明流水无已时。听此迎神送神曲，\r携觞欲吊屈原祠。"
        },
        {
            "title": "秋朝木芙蓉",
            "content": "水面芙蓉秋已衰，繁条到是著花时。\r\n平明露滴垂红脸，似有朝愁暮落悲。"
        },
        {
            "title": "访韩司空不遇",
            "content": "图画风流似长康，文词体格效陈王。\r\n蓬莱对去归常晚，丛竹闲飞满夕阳。"
        },
        {
            "title": "送崔十一弟归北京",
            "content": "潘郎美貌谢公诗，银印花骢年少时。\r\n楚地江皋一为别，晋山少水独相思。"
        },
        {
            "title": "题道虔上人竹房",
            "content": "诗思禅心共竹闲，任他流水向人间。\r\n手持如意高窗里，斜日沿江千万山。"
        },
        {
            "title": "韦润州后亭海榴",
            "content": "江上年年小雪迟，年光独报海榴知。\r\n寂寂山城风日暖，谢公含笑向南枝。"
        },
        {
            "title": "题张公洞",
            "content": "空山杳杳鸾凤飞，神仙门户开翠微。\r\n主人白发雪霞衣，松间留我谈玄机。"
        },
        {
            "title": "寄王舍人竹楼",
            "content": "傲吏身闲笑五侯，西江取竹起高楼。\r\n南风不用蒲葵扇，纱帽闲眠对水鸥。"
        },
        {
            "title": "袁江口忆王司勋、王吏部二郎中、起居十七弟",
            "content": "京华不啻三千里，客泪如今一万双。\r\n若个最为相忆处，青枫黄竹入袁江。"
        },
        {
            "title": "题前溪馆",
            "content": "两年谪宦在江西，举目云山要自迷。\r\n今日始知风土异，浔阳南去鹧鸪啼。"
        },
        {
            "title": "夜宴南陵留别",
            "content": "雪满前庭月色闲，主人留客未能还。\r\n预愁明日相思处，匹马千山与万山。"
        },
        {
            "title": "白鹭",
            "content": "江南渌水多，顾影逗轻波。落日秦云里，山高奈若何。"
        },
        {
            "title": "远寺钟",
            "content": "疏钟何处来，度竹兼拂水。渐逐微风声，依依犹在耳。"
        },
        {
            "title": "春日忆家（一作春日归山）",
            "content": "自觉劳乡梦，无人见客心。空馀庭草色，日日伴愁襟。"
        },
        {
            "title": "伤歙州陈二使君",
            "content": "怜君辞满卧沧洲，一旦云亡万事休。慈母断肠妻独泣，\r\n寒云惨色水空流。江村故老长怀惠，山路孤猿亦共愁。\r\n寂寞荒坟近渔浦，野松孤月即千秋。"
        },
        {
            "title": "闻逝者自惊",
            "content": "亦知死是人间事，年老闻之心自疑。黄卷清琴总为累，\r\n落花流水共添悲。愿将从药看真诀，又欲休官就本师。\r\n儿女眼前难喜舍，弥怜双鬓渐如丝。"
        },
        {
            "title": "送马将军奏事毕归滑州使幕",
            "content": "吴门别后蹈沧州，帝里相逢俱白头。自叹马卿常带病，\r\n还嗟李广未封侯。棠梨宫里瞻龙衮，细柳营前著豹裘。\r\n想到滑台桑叶落，黄河东注荻花秋。"
        },
        {
            "title": "送从弟永任饶州录事参军",
            "content": "一官万里向千溪，水宿山行鱼浦西。日晚长烟高岸近，\r\n天寒积雪远峰低。芦花渚里鸿相叫，苦竹丛边猿暗啼。\r\n闻道慈亲倚门待，到时兰叶正萋萋。"
        },
        {
            "title": "送舍弟",
            "content": "诸谢偏推永嘉守，三何独许水曹郎。老兄鄙思难俦匹，\r\n令弟清词堪比量。叠嶂入云藏古寺，高秋背月转南湘。\r\n定知马上多新句，早寄袁溪当八行。"
        },
        {
            "title": "过乌公山寄钱起员外",
            "content": "雨过青山猿叫时，愁人泪点石榴枝。\r\n无端王事还相系，肠断蒹葭君不知。"
        },
        {
            "title": "与从弟正字、从兄兵曹宴集林园",
            "content": "竹窗松户有佳期，美酒香茶慰所思。辅嗣外生还解易，\r\n惠连群从总能诗。檐前花落春深后，谷里莺啼日暮时。\r\n去路归程仍待月，垂缰不控马行迟。"
        },
        {
            "title": "送严员外（一作刘长卿诗）",
            "content": "春风倚棹阖闾城，水国春寒阴复晴。细雨湿衣看不见，\r\n闲花落地听无声。日斜江上孤帆影，草绿湖南万里情。\r\n君去若逢相识问，青袍今已误儒生。"
        },
        {
            "title": "秋晓招隐寺东峰茶宴",
            "content": "万畦新稻傍山村，数里深松到寺门。幸有香茶留稚子，\r\n不堪秋草送王孙。烟尘怨别唯愁隔，井邑萧条谁忍论。\r\n莫怪临歧独垂泪，魏舒偏念外家恩。"
        },
        {
            "title": "无题",
            "content": "移家避寇逐行舟，厌见南徐江水流。吴越征徭非旧日，\r\n秣陵凋弊不宜秋。千家闭户无砧杵，七夕何人望斗牛。\r\n只有同时骢马客，偏宜尺牍问穷愁。"
        },
        {
            "title": "晚",
            "content": "征战初休草又衰，咸阳晚眺泪堪垂。去路全无千里客，\r\n秋田不见五陵儿。秦家故事随流水，汉代高坟对石碑。\r\n回首青山独不语，羡君谈笑万年枝。"
        },
        {
            "title": "送皇甫冉往安宜",
            "content": "江皋尽日唯烟水，君向白田何日归。楚地蒹葭连海迥，\r\n隋朝杨柳映堤稀。津楼故市无行客，山馆荒城闭落晖。\r\n若问行人与征战，使君双泪定沾衣。"
        },
        {
            "title": "送郑正则汉阳迎妇",
            "content": "锦字相催鸟急飞，郎君暂脱老莱衣。遥想双眉待人画，\r\n行看五马送潮归。望夫山上花犹发，新妇江边莺未稀。\r\n令秩和鸣真可羡，此行谁道负春辉。"
        },
        {
            "title": "白田西忆楚州使君弟",
            "content": "山阳郭里无潮，野水自向新桥。鱼网平铺荷叶，\r\n鹭鸶闲步稻苗。秣陵归人惆怅，楚地连山寂寥。\r\n却忆士龙宾阁，清琴绿竹萧萧。"
        },
        {
            "title": "送陆澧还吴中（一作刘长卿诗）",
            "content": "瓜步寒潮送客，杨花暮雨沾衣。\r\n故乡南望何处，春水连天独归。"
        },
        {
            "title": "题游仙阁白公庙",
            "content": "仙冠轻举竟何之，薜荔缘阶竹映祠。甲子不知风驭日，\r\n朝昏唯见雨来时。霓旌翠盖终难遇，流水青山空所思。\r\n逐客自怜双鬓改，焚香多负白云期。"
        },
        {
            "title": "游徐城河",
            "content": "自缘迟暮忆沧洲，翻爱南河浊水流。初过重阳惜残菊，\r\n行看旧浦识群鸥。朝霞映日同归处，暝柳摇风欲别秋。\r\n长恨相逢即分首，含情掩泪独回头。"
        },
        {
            "title": "晚登江楼有怀",
            "content": "独坐南楼佳兴新，青山绿水共为邻。爽气遥分隔浦岫，\r\n斜光偏照渡江人。心闲鸥鸟时相近，事简鱼竿私自亲。\r\n只忆帝京不可到，秋琴一弄欲沾巾。"
        },
        {
            "title": "暮春宜",
            "content": "子规夜夜啼槠叶，远道逢春半是愁。芳草伴人还易老，\r\n落花随水亦东流。山临睥睨恒多雨，地接潇湘畏及秋。\r\n唯羡君为周柱史，手持黄纸到沧洲。"
        },
        {
            "title": "宋州东登望题武陵驿",
            "content": "梁宋人稀鸟自啼，登舻一望倍含凄。白骨半随河水去，\r\n黄云犹傍郡城低。平陂战地花空落，旧苑春田草未齐。\r\n明主频移虎符守，几时行县向黔黎。"
        },
        {
            "title": "同皇甫冉登重玄阁",
            "content": "高阁朱栏不厌游，蒹葭白水绕长洲。孤云独鸟川光暮，\r\n万井千山海色秋。清梵林中人转静，夕阳城上角偏愁。\r\n谁怜远作秦吴别，离恨归心双泪流。"
        },
        {
            "title": "承恩量移宰江邑",
            "content": "四年谪宦滞江城，未厌门前鄱水清。谁言宰邑化黎庶，\r\n欲别云山如弟兄。双鸥为底无心狎，白发从他绕鬓生。\r\n惆怅闲眠临极浦，夕阳秋草不胜情。"
        },
        {
            "title": "自苏台至望",
            "content": "南浦菰蒋覆白蘋，东吴黎庶逐黄巾。\r\n野棠自发空临水，江燕初归不见人。\r\n远岫依依如送客，平田渺渺独伤春。\r\n那堪回首长洲苑，烽火年年报虏尘。"
        },
        {
            "title": "无题",
            "content": "自叹未沾黄纸诏，那堪远送赤墀人。老为侨客偏相恋，\r\n素是诗家倍益亲。妻儿共载无羁思，鸳鹭同行不负身。\r\n凭尔将书通令弟，唯论华发愧头巾。"
        },
        {
            "title": "题灵台县东山村主人",
            "content": "处处征胡人渐稀，山村寥落暮烟微。门临莽苍经年闭，\r\n身逐嫖姚几日归。贫妻白发输残税，馀寇黄河未解围。\r\n天子如今能用武，只应岁晚息兵机。"
        },
        {
            "title": "江湖秋思",
            "content": "趋陪禁掖雁行随，迁向江潭鹤发垂。素浪遥疑八溪水，\r\n清枫忽似万年枝。嵩南春遍伤魂梦，壶口云深隔路歧。\r\n共望汉朝多霈泽，苍蝇早晚得先知。"
        },
        {
            "title": "奉和杜相公长兴新宅即事呈元相公",
            "content": "意有空门乐，居无甲第奢。经过容法侣，雕饰让侯家。\r\n隐树重檐肃，开园一径斜。据梧听好鸟，行药寄名花。\r\n梦蝶留清簟，垂貂坐绛纱。当山不掩户，映日自倾茶。\r\n雅望归安石，举知在叔牙。还成吉甫颂，赠答比瑶华。"
        },
        {
            "title": "入睦州分水路忆刘长卿",
            "content": "北阙忤明主，南方随白云。沿洄滩草色，应接海鸥群。\r\n建德潮已尽，新安江又分。回看严子濑，朗咏谢安文。\r\n雨过暮山碧，猿吟秋日曛。吴洲不可到，刷鬓为思君。"
        },
        {
            "title": "赴南中留别褚七少府湖上林亭（一作刘长卿诗",
            "content": "种田东郭傍春陂，万事无情把钓丝。绿竹放侵行径里，\r\n青山常对卷帘时。纷纷花发门空闭，寂寂莺啼日更迟。\r\n从此别君千万里，白云流水忆佳期。"
        },
        {
            "title": "送朱中舍游江东",
            "content": "孤城郭外送王孙，越水吴洲共尔论。野寺山边斜有径，\r\n渔家竹里半开门。青枫独映摇前浦，白鹭闲飞过远村。\r\n若到西陵征战处，不堪秋草自伤魂。"
        },
        {
            "title": "送评事十九叔入秦",
            "content": "白露沾蕙草，王孙转忆归。蔡州新战罢，郢路去人稀。\r\n谒帝不辞远，怀亲空有违。孤舟看落叶，平楚逐斜晖。\r\n北阙见端冕，南台当绣衣。唯余播迁客，只伴鹧鸪飞。"
        },
        {
            "title": "和袁郎中破贼后经剡县山水上太尉",
            "content": "受律仙郎贵，长驱下会稽。鸣笳山月晓，摇旆野云低。\r\n翦寇人皆贺，回军马自嘶。地闲春草绿，城静夜乌啼。\r\n破竹清闽岭，看花入剡溪。元戎催献捷，莫道事攀跻。"
        },
        {
            "title": "故吏部郎中赠给事中韦公挽歌二首",
            "content": "神理今何在，斯人竟若斯。颜渊徒有德，伯道且无儿。\r\n白发今非老，青云数有奇。谁言夕郎拜，翻向夜台悲。\r\n社里东城接，松阡北地开。闻笳春色惨，执绋故人哀。\r\n终日南山对，何时渭水回。仁兄与恩旧，相望泣泉台。\r\n第二百零七卷"
        },
        {
            "title": "故燕国相公挽歌二首",
            "content": "文若为全德，留侯是重名。论公长不宰，因病得无生。\r\n大梦依禅定，高坟共化城。自应怜寂灭，人世但伤情。\r\n共美持衡日，皆言折槛时。蜀侯供庙略，汉主缺台司。\r\n车马行仍止，笳箫咽又悲。今年杜陵陌，殄瘁百花迟。"
        },
        {
            "title": "与郑锡游春",
            "content": "东门垂柳长，回首独心伤。日暖临芳草，天晴忆故乡。\r\n映花莺上下，过水蝶悠飏。借问同行客，今朝泪几行。"
        },
        {
            "title": "送客游荆州",
            "content": "草色随骢马，悠悠共出秦。水传云梦晓，山接洞庭春。\r\n帆影连三峡，猿声在四邻。青门一分首，难见杜陵人。"
        },
        {
            "title": "同皇甫冉赴官",
            "content": "法许庐山远，诗传休上人。独归双树宿，静与百花亲。\r\n对物虽留兴，观空已悟身。能令折腰客，遥赏竹房春。"
        },
        {
            "title": "送张惟俭秀才入举",
            "content": "清秀过终童，携书访老翁。以吾为世旧，怜尔继家风。\r\n淮岸经霜柳，关城带月鸿。春归定得意，花送到东中。"
        },
        {
            "title": "赠王八衢",
            "content": "丹地偏相逐，清江若有期。腰金才子贵，剖竹老人迟。\r\n桂楫闲迎客，茶瓯对说诗。渚田分邑里，山桂树罘罳。\r\n心静无华发，人和似古时。别君远山去，幽独更应悲。"
        },
        {
            "title": "送裴员外往江南",
            "content": "公务江南远，留欢幕下荣。枫林缘楚塞，水驿到湓城。\r\n岸草知春晚，沙禽好夜惊。风帆几度泊，处处暮潮声。"
        },
        {
            "title": "春日淇上作（一作汉口春）",
            "content": "淇上春风涨，鸳鸯逐浪飞。清明桑叶小，度雨杏花稀。\r\n卫女红妆薄，王孙白马肥。相将踏青去，不解惜罗衣。"
        },
        {
            "title": "九日送人",
            "content": "晴景应重阳，高台怆远乡。水澄千室倒，雾卷四山长。\r\n受节人逾老，惊寒菊半黄。席前愁此别，未别已沾裳。"
        },
        {
            "title": "九日",
            "content": "惆怅重阳日，空山野菊新。蒹葭百战地，江海十年人。\r\n叹老堪衰柳，伤秋对白蘋。孤楼闻夕磬，塘路向城闉。"
        },
        {
            "title": "送友人入湘",
            "content": "闻说湘川路，年年苦雨多。猿啼巫峡雨，月照洞庭波。\r\n穷海人还去，孤城雁共过。青山不可极，来往自蹉跎。"
        },
        {
            "title": "登湓城浦望庐山初",
            "content": "西望香炉雪，千峰晚色新。白头悲作吏，黄纸苦催人。\r\n多负登山屐，深藏漉酒巾。伤心公府内，手板日相亲。"
        },
        {
            "title": "送元侍御还荆南幕府",
            "content": "迢递荆州路，山多水又分。霜林澹寒日，朔雁蔽南云。\r\n八座由持节，三湘亦置军。自当行直指，应不为功勋。"
        },
        {
            "title": "送上官侍御赴黔中",
            "content": "莫向黔中路，令人到欲迷。水声巫峡里，山色夜郎西。\r\n树隔朝云合，猿窥晓月啼。南方饶翠羽，知尔饮清溪。"
        },
        {
            "title": "送韦司直西行（此公深入道门）",
            "content": "不耻青袍故，尤宜白发新。心朝玉皇帝，貌似紫阳人。\r\n湘浦眠销日，桃源醉度春。能文兼证道，庄叟是前身。"
        },
        {
            "title": "奉酬路五郎中院长新除工部员外见简",
            "content": "一门同秘省，万里作长城。问绢莲花府，扬旗细柳营。\r\n词锋偏却敌，草奏直论兵。何幸新诗赠，真输小谢名。"
        },
        {
            "title": "奉陪韦润州游鹤林寺",
            "content": "野寺江城近，双旌五马过。禅心超忍辱，梵语问多罗。\r\n松竹闲僧老，云烟晚日和。寒塘归路转，清磬隔微波。"
        },
        {
            "title": "登楚州城",
            "content": "十里山村道，千峰栎树林。霜浓竹枝亚，岁晚荻花深。\r\n草市多樵客，渔家足水禽。幽居虽可羡，无那子牟心。"
        },
        {
            "title": "送韦侍御湖南幕府",
            "content": "执宪随征虏，逢秋出故关。雨多愁郢路，叶下识衡山。\r\n地远从军乐，兵强分野闲。皇家不易将，此去未应还。"
        },
        {
            "title": "送侍御史四叔归朝",
            "content": "淮南频送别，临水惜残春。攀折隋宫柳，淹留秦地人。\r\n含情归上国，论旧见平津。更接天津近，馀花映绶新。"
        },
        {
            "title": "登秦岭",
            "content": "南登秦岭头，回望始堪愁。汉阙青门远，高山蓝水流。\r\n三湘行客去，九陌故人游。从此辞乡泪，双垂不复收。"
        },
        {
            "title": "润州杨别驾宅送蒋九侍御收兵归扬州",
            "content": "沴气清金虎，兵威壮铁冠。扬旌川色暗，吹角水风寒。\r\n人对辎輧醉，花垂睥睨残。羡归丞相阁，空望旧门栏。"
        },
        {
            "title": "自常州还江阴途中作",
            "content": "处处空篱落，江村不忍看。无人花色惨，多雨鸟声寒。\r\n黄霸初临郡，陶潜未罢官。乘春务征伐，谁肯问凋残。"
        },
        {
            "title": "送夏侯审参军游江东",
            "content": "袖中多丽句，未遣世人闻。醉夜眠江月，闲时逐海云。\r\n荻花寒漫漫，鸥鸟暮群群。若到长沙苑，渔家更待君。"
        },
        {
            "title": "赠卫南长官赴任",
            "content": "吏曹难茂宰，主意念疲人。更事文犀节，还过白马津。\r\n云间辞北阙，树里出西秦。为报陶明府，裁书莫厌贫。"
        },
        {
            "title": "送从叔阳冰祇召赴都",
            "content": "自小从游惯，多由戏笑偏。常时矜礼数，渐老荷优怜。\r\n见主承休命，为郎贵晚年。伯喈文与篆，虚作汉家贤。"
        },
        {
            "title": "广陵送林宰",
            "content": "清政过前哲，香名达至尊。明通汉家籍，重识府公恩。\r\n春景生云物，风潮敛雪痕。长吟策羸马，青楚入关门。"
        },
        {
            "title": "送袁员外宣慰劝农毕赴洪州使院",
            "content": "圣主临前殿，殷忧遣使臣。气迎天诏喜，恩发土膏春。\r\n草色催归棹，莺声为送人。龙沙多道里，流水自相亲。"
        },
        {
            "title": "送王牧往吉州谒王使君叔",
            "content": "细草绿汀洲，王孙耐薄游。年华初冠带，文体旧弓裘。\r\n野渡花争发，春塘水乱流。使君怜小阮，应念倚门愁。"
        },
        {
            "title": "和韩郎中扬子津玩雪寄严维",
            "content": "雪深扬子岸，看柳尽成梅。山色潜知近，潮声只听来。\r\n夜禽惊晓散，春物受寒催。粉署生新兴，瑶华寄上才。"
        },
        {
            "title": "元日无衣冠",
            "content": "伏奏随廉使，周行外冗员。白髭空受岁，丹陛不朝天。\r\n秉烛千官去，垂帘一室眠。羡君青琐里，并冕入炉烟。"
        },
        {
            "title": "春日长安送从弟尉吴县",
            "content": "春愁能浩荡，送别又如何。人向吴台远，莺飞汉苑多。\r\n见花羞白发，因尔忆沧波。好是神仙尉，前贤亦未过。"
        },
        {
            "title": "送崔夷甫员外和蕃",
            "content": "君过湟中去，寻源未是赊。经春逢白草，尽日度黄沙。\r\n双节行为伴，孤烽到似家。和戎非用武，不学李轻车。"
        },
        {
            "title": "送从弟归河朔",
            "content": "故乡那可到，令弟独能归。诸将矜旄节，何人重布衣。\r\n空城流水在，荒泽旧村稀。秋日平原路，虫鸣桑叶飞。"
        },
        {
            "title": "和都官苗员外秋夜省直对雨简诸知己",
            "content": "多雨南宫夜，仙郎寓直时。漏长丹凤阙，秋冷白云司。\r\n萤影侵阶乱，鸿声出苑迟。萧条人吏散，小谢有新诗。"
        },
        {
            "title": "送从侄端之东都",
            "content": "虏近人行少，怜君独出城。故关逢落叶，寒日逐徂征。\r\n闻笛添归思，看山惬野情。皇华今绝少，龙名页也相迎。"
        },
        {
            "title": "题裴十六少卿东亭",
            "content": "平津旧东阁，深巷见南山。卷箔岚烟润，遮窗竹影闲。\r\n倾茶兼落帽，恋客不开关。斜照窥帘外，川禽时往还。"
        },
        {
            "title": "送兖州杜别驾之任",
            "content": "停车邀别乘，促轸奏胡笳。若见楚山暮，因愁浙水赊。\r\n河堤经浅草，村径历繁花。更有堪悲处，梁城春日斜。"
        },
        {
            "title": "仲夏江阴官舍寄裴明府",
            "content": "万室边江次，孤城对海安。朝霞晴作雨，湿气晚生寒。\r\n苔色侵衣桁，潮痕上井栏。题诗招茂宰，思尔欲辞官。"
        },
        {
            "title": "送杜御史还广陵",
            "content": "惭君从弱岁，顾我比诸昆。同事元戎久，俱承国士恩。\r\n随莺过淮水，看柳向辕门。草色金陵岸，思心那可论。"
        },
        {
            "title": "送樊兵曹潭州谒韦大夫",
            "content": "塞鸿归欲尽，北客始辞春。零桂虽逢竹，湘川少见人。\r\n江花铺浅水，山木暗残春。修刺辕门里，多怜尔为亲。"
        },
        {
            "title": "送越州辛法曹之任",
            "content": "但能一官适，莫羡五侯尊。山色垂趋府，潮声自到门。\r\n缘塘剡溪路，映竹五湖村。王谢登临处，依依今尚存。"
        },
        {
            "title": "送冷朝阳及第东归江宁",
            "content": "高第由佳句，诸生似者稀。长安带酒别，建业候潮归。\r\n稚子欢迎棹，邻人为扫扉。含情过旧浦，鸥鸟亦依依。"
        },
        {
            "title": "送严二擢第东归",
            "content": "隳官就宾荐，时辈讵争先。盛业推儒行，高科独少年。\r\n迎秋见衰叶，馀照逐鸣蝉。旧里三峰下，开门古县前。"
        },
        {
            "title": "同皇甫侍御题荐福寺一公房",
            "content": "虚室独焚香，林空静磬长。闲窥数竿竹，老在一绳床。\r\n啜茗翻真偈，然灯继夕阳。人归远相送，步履出回廊。"
        },
        {
            "title": "晚春送吉校书归楚州（吉中孚曾为道士）",
            "content": "祐\r\n自顾衰容累玉除，忽承优诏赴铜鱼。江头鸟避青旄节，\r\n城里人迎露网车。长沙地近悲才子，古郡山多忆旧庐。\r\n更枉新诗思何苦，离骚愁处亦无如。"
        },
        {
            "title": "和张舍人中书宿直",
            "content": "汉主留才子，春城直紫微。对花阊阖静，过竹吏人稀。\r\n裁诏催添烛，将朝欲更衣。玉堂宜岁久，且莫厌彤闱。"
        },
        {
            "title": "送陆士伦宰义兴",
            "content": "阳羡兰陵近，高城带水闲。浅流通野寺，绿茗盖春山。\r\n长吏多愁罢，游人讵肯还。知君日清净，无事掩重关。"
        },
        {
            "title": "送王谏议充东都留守判官",
            "content": "时称谢康乐，别事汉平津。衰柳寒关道，高车左掖臣。\r\n背河见北雁，到洛问东人。忆昔游金谷，相看华发新。"
        },
        {
            "title": "送弘志上人归湖州",
            "content": "山林唯幽静，行住不妨禅。高月穿松径，残阳过水田。\r\n诗从宿世悟，法为本师传。能使南人敬，修持香火缘。"
        },
        {
            "title": "题王十九茆堂",
            "content": "满庭多种药，入里作山家。终日能留客，凌寒亦对花。\r\n海鸥过竹屿，门柳拂江沙。知尔卑栖意，题诗美白华。"
        },
        {
            "title": "送苏修往上饶",
            "content": "爱尔无羁束，云山恣意过。一身随远岫，孤棹任轻波。\r\n世事关心少，渔家寄宿多。芦花泊舟处，江月奈人何。"
        },
        {
            "title": "暮秋迁客增思寄京华",
            "content": "宋玉怨三秋，张衡复四愁。思乡雁北至，欲别水东流。\r\n倚树看黄叶，逢人诉白头。佳期不可失，落日自登楼。"
        },
        {
            "title": "南浦渡口",
            "content": "寂寞横塘路，新篁覆水低。东风潮信满，时雨稻粳齐。\r\n寡妇共租税，渔人逐鼓鼙。惭无卓鲁术，解印谢黔黎。"
        },
        {
            "title": "至七里滩作",
            "content": "迁客投於越，临江泪满衣。独随流水远，转觉故人稀。\r\n万木迎秋序，千峰驻晚晖。行舟犹未已，惆怅暮潮归。"
        },
        {
            "title": "咏萤",
            "content": "映水光难定，凌虚体自轻。夜风吹不灭，秋露洗还明。\r\n向烛仍分焰，投书更有情。犹将流乱影，来此傍檐楹。"
        },
        {
            "title": "送房明府罢长宁令湖州客舍",
            "content": "君为万里宰，恩及五湖人。未满先求退，归闲不厌贫。\r\n远峰晴更近，残柳雨还新。要自趋丹陛，明年鸡树亲。"
        },
        {
            "title": "送王正字山寺读书",
            "content": "欲究先儒教，还过支遁居。山阶闲听法，竹径独看书。\r\n向日荷新卷，迎秋柳半疏。风流有佳句，不似带经锄。"
        },
        {
            "title": "送王端赴朝",
            "content": "君承明主意，日日上丹墀。东阁论兵后，南宫草奏期。\r\n人稀傍河处，槐暗入关时。独遣吴州客，平陵结梦思。"
        },
        {
            "title": "句容县东青阳馆作",
            "content": "句曲千峰暮，归人向远烟。风摇近水叶，云护欲晴天。\r\n夕照留山馆，秋光落草田。征途傍斜日，一骑独翩翩。"
        },
        {
            "title": "晚发江宁道中呈严维",
            "content": "惆怅遥江路，萧条落日过。蝉鸣独树急，鸦向古城多。\r\n转曲随青嶂，因高见白波。潘生秋径草，严子意如何。"
        },
        {
            "title": "蒋山开善寺（一作崔峒诗）",
            "content": "山殿秋云里，香烟出翠微。客寻朝磬至，僧背夕阳归。\r\n下界千门在，前朝万事非。看心兼送目，葭菼自依依。"
        },
        {
            "title": "送李中丞、杨判官",
            "content": "射策名先著，论兵气自雄。能全季布诺，不道鲁连功。\r\n流水蒹葭外，诸山睥睨中。别君秋日晚，回首夕阳空。"
        },
        {
            "title": "冬夜饶州使堂饯相公五叔赴歙州",
            "content": "丞相过邦牧，清弦送羽觞。高情同客醉，子夜为人长。\r\n斜汉初过斗，寒云正护霜。新安江自绿，明主待惟良。"
        },
        {
            "title": "裴侍御见赠斑竹杖",
            "content": "骚人夸竹杖，赠我意何深。万点湘妃泪，三年贾谊心。\r\n愿持终白首，谁道贵黄金。他日归愚谷，偏宜绿绮琴。"
        },
        {
            "title": "晚春宴无锡蔡明府西亭",
            "content": "茅檐闲寂寂，无事觉人和。井近时浇圃，城低下见河。\r\n兴缘芳草积，情向远峰多。别日归吴地，停桡更一过。"
        },
        {
            "title": "送岳州司马弟之任",
            "content": "岳阳天水外，念尔一帆过。野墅人烟迥，山城雁影多。\r\n有时巫峡色，终日洞庭波。丞相今为郡，应无劳者歌。"
        },
        {
            "title": "送崔侍御入朝",
            "content": "十年犹执宪，万里独归春。旧国逢芳草，青云见故人。\r\n潘郎今发白，陶令本家贫。相送临京口，停桡泪满巾。"
        },
        {
            "title": "常州韦郎中泛舟见饯",
            "content": "主人冯轼贵，送客泛舟稀。逼岸随芳草，回绕背落晖。\r\n映花双节驻，临水伯劳飞。醉与群公狎，春塘露冕归。"
        },
        {
            "title": "留别毗陵诸公",
            "content": "久作涔阳令，丹墀忽再还。凄凉辞泽国，离乱到乡山。\r\n北固滩声满，南徐草色闲。知心从此别，相忆鬓毛斑。"
        },
        {
            "title": "送裴宣城上元所居",
            "content": "水流过海稀，尔去换春衣。泪向槟榔尽，身随鸿雁归。\r\n草思晴后发，花怨雨中飞。想到金陵渚，酣歌对落晖。"
        },
        {
            "title": "送严维归越州",
            "content": "艰难只用武，归向浙河东。松雪千山暮，林泉一水通。\r\n乡心缘绿草，野思看青枫。春日偏相忆，裁书寄剡中。"
        },
        {
            "title": "送张观归袁州",
            "content": "羡尔湘东去，烟花尚可亲。绿芳深映鸟，远岫递迎人。\r\n饥狖啼初日，残莺惜暮春。遥怜谢客兴，佳句又应新。"
        },
        {
            "title": "送卢员外往饶州",
            "content": "为郎复典郡，锦帐映朱轮。露冕随龙节，停桡得水人。\r\n早霜芦叶变，寒雨石榴新。莫怪谙风土，三年作逐臣。"
        },
        {
            "title": "送杜士瞻楚州觐省",
            "content": "风流与才思，俱似晋时人。淮月归心促，江花入兴新。\r\n云深沧海暮，柳暗白田春。共道官犹小，怜君孝养亲。"
        },
        {
            "title": "杂兴",
            "content": "花间昔日黄鹂啭，妾向青楼已生怨。花落黄鹂不复来，\r\n妾老君心亦应变。君心比妾心，妾意旧来深。\r\n一别十年无尺素，归时莫赠路傍金。"
        },
        {
            "title": "古兴",
            "content": "十五小家女，双鬟人不如。蛾眉暂一见，可直千金馀。\r\n自从得向蓬莱里，出入金舆乘玉趾。梧桐树上春鸦鸣，\r\n晓伴君王犹未起。莫道君恩长不休，婕妤团扇苦悲秋。\r\n君看魏帝邺都里，惟有铜台漳水流。"
        },
        {
            "title": "伤吴中",
            "content": "馆娃宫中春已归，阖闾城头莺已飞。复见花开人又老，\r\n横塘寂寂柳依依。忆昔吴王在宫阙，馆娃满眼看花发。\r\n舞袖朝欺陌上春，歌声夜怨江边月。古来人事亦犹今，\r\n莫厌清觞与绿琴。独向西山聊一笑，白云芳草自知心。"
        },
        {
            "title": "送裴五归京口",
            "content": "君罢江西日，家贫为一官。还归五陵去，只向远峰看。\r\n暮色催人别，秋风待雨寒。遥知到三径，唯有菊花残。"
        },
        {
            "title": "夜闻江南",
            "content": "南方淫祀古风俗，楚妪解唱迎神曲。锵锵铜鼓芦叶深，\r\n寂寂琼筵江水绿。雨过风清洲渚闲，椒浆醉尽迎神还。\r\n帝女凌空下湘岸，番君隔浦向尧山。月隐回塘犹自舞，\r\n一门依倚神之祜。韩康灵药不复求，扁鹊医方曾莫睹。\r\n逐客临江空自悲，月明流水无已时。听此迎神送神曲，\r\n携觞欲吊屈原祠。"
        },
        {
            "title": "送独孤拾遗先辈先赴上都",
            "content": "行春日已晓，桂楫逐寒烟。转曲遥峰出，看涛极浦连。\r\n入京当献赋，封事更闻天。日日趋黄阁，应忘云海边。"
        },
        {
            "title": "江上曲",
            "content": "江心澹澹芙蓉花，江口蛾眉独浣纱。可怜应是阳台女，\r\n对坐鹭鸶娇不语。掩面羞看北地人，回身忽作空山语。\r\n苍梧秋色不堪论，千载依依帝子魂。君看峰上斑斑竹，\r\n尽是湘妃泣泪痕。"
        },
        {
            "title": "送韦邕少府归钟山",
            "content": "祈门官罢后，负笈向桃源。万卷长开帙，千峰不闭门。\r\n绿杨垂野渡，黄鸟傍山村。念尔能高枕，丹墀会一论。"
        }
    ]
}