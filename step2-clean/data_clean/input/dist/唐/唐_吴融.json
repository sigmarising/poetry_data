{
    "dynasty": "唐",
    "author": "吴融",
    "intro": "吴融，字子华，越州山阴人。龙纪初，及进士第。韦昭度讨蜀，表掌书记，累迁侍御史，去官依荆南成汭。久之，召为左补阙，拜中书舍人。昭宗反正，造次草诏，无不称旨，进户部侍郎。凤翔劫迁，融不克从，去客阌乡，俄召还翰林，迁承旨卒。有《唐英集》三卷，今编诗四卷。",
    "items": [
        {
            "title": "富水驿东楹有人题诗（笔迹柔媚，出自纤指）",
            "content": "绣缨霞翼两鸳鸯，金岛银川是故乡。只合双飞便双死，\r岂悲相失与相忘。烟花夜泊红蕖腻，兰渚春游碧草芳。\r何事遽惊云雨别，秦山楚水两乖张。"
        },
        {
            "title": "得京中亲友书，讶久无音耗，以诗代谢",
            "content": "退闲何事不忘机，况限溪云静掩扉。马颊浪高鱼去少，\r鸡鸣关险雁来稀。无才敢更期连茹，有意兼思学采薇。\r珍重故人知我者，九霄休复寄音徽。"
        },
        {
            "title": "阌乡寓居十首（一作卜居，一本阌乡上有壬戌",
            "content": "六载抽毫侍禁闱，可堪多病决然归。\r五陵年少如相问，阿对泉头一布衣。"
        },
        {
            "title": "灵宝县西侧津（一本无侧津二字，一本注侧律",
            "content": "碧溪潋潋流残阳，晴沙两两眠鸳鸯。柳花无赖苦多暇，\r蛱蝶有情长自忙。千里宦游成底事，每年风景是他乡。\r高歌一曲垂鞭去，尽日无人识楚狂。"
        },
        {
            "title": "敷水有丐者云是马侍中诸孙，悯而有赠",
            "content": "天地尘昏九鼎危，大貂曾出武侯师。一心忠赤山河见，\r百战功名日月知。旧宅已闻栽禁树，诸孙仍见丐征岐。\r而今不要教人识，正藉将军死斗时。"
        },
        {
            "title": "和严谏议萧山庙十韵（旧说常闻萧管之声，因",
            "content": "泽国瞻遗庙，云韶仰旧名。一隅连障影，千仞落泉声。\r老狖寻危栋，秋蛇束画楹。路长资税驾，岁俭绝丰盛。\r默默虽难测，昭昭本至平。岂知迁去客，自有复来兵。\r美舜歌徒作，欺尧犬正狞。近兼闻顺动，敢复怨徂征。\r日出天须霁，风休海自清。肺肠无处说，一为启聪明。"
        },
        {
            "title": "上已日",
            "content": "本学多情刘武威，寻花傍水看春晖。\r\n无端遇著伤心事，赢得凄凉索漠归。"
        },
        {
            "title": "富水驿东楹",
            "content": "绣缨霞翼两鸳鸯，金岛银川是故乡。只合双飞便双死，\r\n岂悲相失与相忘。烟花夜泊红蕖腻，兰渚春游碧草芳。\r\n何事遽惊云雨别，秦山楚水两乖张。"
        },
        {
            "title": "浙东筵上有寄",
            "content": "襄王席上一神仙，眼色相当语不传。见了又休真似梦，\r\n坐来虽近远于天。陇禽有意犹能说，江月无心也解圆。\r\n更被东风劝惆怅，落花时节定翩翩。"
        },
        {
            "title": "木笔花",
            "content": "嫩如新竹管初齐，粉腻红轻样可携。\r\n谁与诗人偎槛看，好于笺墨并分题。"
        },
        {
            "title": "桃花",
            "content": "满树和娇烂漫红，万枝丹彩灼春融。\r\n何当结作千年实，将示人间造化工。"
        },
        {
            "title": "平望蚊子二十六韵",
            "content": "天下有蚊子，候夜噆人肤。平望有蚊子，白昼来相屠。\r\n不避风与雨，群飞出菰蒲。扰扰蔽天黑，雷然随舢舻。\r\n利嘴入人肉，微形红且濡。振蓬亦不惧，至死贪膏腴。\r\n舟人敢停棹，陆者亦疾趋。南北百余里，畏之如虎驱。\r\n噫嘻天地间，万物各有殊。阳者阳为伍，阴者阴为徒。\r\n蚊蚋是阴物，夜从喧墙隅。如何正曦赫，吞噬当通衢。\r\n人筋为尔断，人力为尔枯。衣巾秽且甚，盘馔腥有余。\r\n岂是阳德衰，不能使消除。岂是有主者，此乡宜毒荼。\r\n吾闻蛇能螫，避之则无虞。吾闻虿有毒，见之可疾驱。\r\n唯是此蚊子，逢人皆病诸。江南夏景好，水木多萧疏。\r\n此中震泽路，风月弥清虚。前后几来往，襟怀曾未舒。\r\n朝既蒙襞积，夜仍跧蘧蒢。虽然好吟啸，其奈难踟蹰。\r\n人生有不便，天意当何如。谁能假羽翼，直上言红炉？"
        },
        {
            "title": "题画柏",
            "content": "不得月中桂，转思陵上柏。闲取画图看，烦纡果冰释。\r\n桂生在青冥，万古烟雾隔。下荫玄兔窟，上映嫦娥魄。\r\n圆缺且不常，高低图难测。若非假羽翰，折攀何由得。\r\n天远眼虚穿，夜阑头自白。未知陵上柏，一定不移易。\r\n有意兼松茂，无情从麝食。不在是非间，与人为愤激。\r\n他年上缣素，今日悬屋壁。灵怪不可知，风雨疑来逼。\r\n明朝归故园，唯此同所适。回首寄团枝，无劳惠消息。"
        },
        {
            "title": "赋得欲晓看妆面",
            "content": "胧胧欲曙色，隐隐辨残妆。\r\n月始云中出，花犹雾里藏。\r\n眉边全失翠，额畔半留黄。\r\n转入金屏影，隈侵角枕光。\r\n有蝉隳鬓样，无燕著钗行。\r\n十二峰前梦，如何不断肠。"
        },
        {
            "title": "古锦裾六韵（锦上有鹦鹉、鹤、陆处士有序）",
            "content": "濯水经何日，随风故有人。\r\n绿衣犹偪画，丹顶尚迷真。\r\n暗淡云沈古，青苍藓剥新。\r\n映襟知惹泪，侵鞯想萦尘。\r\n掣曳无由睹，流传久自珍。\r\n武威应认得，牵挽几当春。"
        },
        {
            "title": "府试雨夜帝里闻猿声",
            "content": "雨滴秦中夜，猿闻峡外声。\r\n已吟何逊恨，还赋屈平情。\r\n暗逐哀鸿泪，遥含禁漏清。\r\n直疑游万里，不觉在重城。\r\n霎霎侵灯乱，啾啾入梦惊。\r\n明朝临晓镜，别有鬓丝生。"
        },
        {
            "title": "壁画折竹杂言",
            "content": "枯缠藤，重欹雪。渭曲逢，湘江别。不是从来无本根，\r\n画工取势教摧折。"
        },
        {
            "title": "江行",
            "content": "来时风，去时雨，萧萧飒飒春江浦。欹欹侧侧海门帆，\r\n轧轧哑哑洞庭橹。"
        },
        {
            "title": "古离别（杂言）",
            "content": "紫鸾黄鹄虽别离，一举千里何难追。犹闻啼风与叫月，\r\n流连断续令人悲。赋情更有深缱绻，碧甃千寻尚为浅。\r\n蟾蜍正向清夜流，蛱蝶须教堕丝罥。莫道断丝不可续，\r\n丹穴凤凰胶不远。莫道流水不回波，海上两潮长自返。"
        },
        {
            "title": "赠广利大师歌",
            "content": "化人之心固甚难，自化之心更不易。化人可以程限之，\r\n自化元须有其志。在心为志者何人，今日得之于广利。\r\n三十年前识师初，正见把笔学草书。崩云落日千万状，\r\n随手变化生空虚。海北天南几回别，每见书踪转奇绝。\r\n近来兼解作歌诗，言语明快有气骨。坚如百炼钢，\r\n挺特不可屈。又如千里马，脱缰飞灭没。好是不雕刻，\r\n纵横冲口发。昨来示我十余篇，咏杀江南风与月。\r\n乃知性是天，习是人。莫轻河边羖羊历，飞作天上麒麟。\r\n但日新，又日新，李太白，非通神。"
        },
        {
            "title": "赠李长史歌",
            "content": "危栏压溪溪澹碧，翠袅红飘莺寂寂。此日长亭怆别离，\r\n座中忽遇吹芦客。双攘轻袖当高轩，含商吐羽凌非烟。\r\n初疑一百尺瀑布，八九月落香炉巅。又似鲛人为客罢，\r\n迸泪成珠玉盘泻。碧珊瑚碎震泽中，金锒铛撼龟山下。\r\n铿訇揭调初惊人，幽咽细声还感神。紫凤将雏叫山月，\r\n玄兔丧子啼江春。咨嗟长史出人艺，如何值此艰难际。\r\n可中长似承平基，肯将此为闲人吹？不是东城射雉处，\r\n即应南苑斗鸡时。白樱桃熟每先赏，红芍药开长有诗。\r\n卖珠曾被武皇问，薰香不怕贾公知。今来流落一何苦，\r\n江南江北九寒暑。翠华犹在橐泉中，一曲梁州泪如雨。\r\n长史长史听我语，从来艺绝多失所。罗君赠君两首诗，\r\n半是悲君半自悲。"
        },
        {
            "title": "隋堤",
            "content": "搔首隋堤落日斜，已无余柳可藏鸦。\r\n岩傍昔道牵龙舰，河底今来走犊车。\r\n曾笑陈家歌玉树，却随后主看琼花。\r\n四方正是无虞日，谁信黎阳有古家？"
        },
        {
            "title": "风雨吟",
            "content": "风骚骚，雨涔涔，长洲苑外荒居深。门外流水流澶漫，\r\n河边古木鸣萧森。夐无禽影，寂无人音。端然拖愁坐，\r\n万感丛于心。姑苏碧瓦十万户，中有楼台与歌舞。\r\n寻常倚月复眠花，莫说斜风兼细雨。\r\n应不知天地造化是何物，亦不知荣辱是何主。\r\n吾囷长满是太平，吾乐不极是天生。岂忧天下有大憝，\r\n四郊刁斗常铮铮。官军扰人甚于贼，将臣怕死唯守城。\r\n又岂复忧朝廷苦弛慢，中官转纵横。李膺勾党即罹患，\r\n窦武忠谋又未行。又岂忧文臣尽遭束高阁，\r\n文教从今日萧索。若更无人稍近前，把笔到头同一恶。\r\n可叹吴城城中人，无人与我交一言。蓬蒿满径尘一榻，\r\n独此闵闵何其烦。虽然小或可谋大，嫠妇之忧史尚存。\r\n况我长怀丈夫志，今来流落沧溟涘。有时惊事再咨嗟，\r\n因风因雨更憔悴。只有闲横膝上琴，怨伤怨恨聊相寄。\r\n伯牙海上感沧溟，何似今朝风雨思。"
        },
        {
            "title": "赠蛩光上人草书歌",
            "content": "篆书朴，隶书俗，草圣贵在无羁束。江南有僧名蛩光，\r\n紫毫一管能颠狂。人家好壁试挥拂，瞬目已流三五行。\r\n摘如钩，挑如拨，斜如掌，回如斡。又如夏禹锁淮神，\r\n波底出来手正拔。又如朱亥锤晋鄙，袖中抬起腕欲脱。\r\n有时软萦盈，一穗秋云曳空阔。有时瘦巉岩，\r\n百尺枯松露槎枿。忽然飞动更惊人，一声霹雳龙蛇活。\r\n稽山贺老昔所传，又闻能者惟张颠。上人致功应不下，\r\n其奈飘飘沧海边。可中一入天子国，络素裁缣洒毫墨。\r\n不系知之与不知，须言一字千金值。"
        },
        {
            "title": "李周弹筝歌（淮南韦太尉席上赠）",
            "content": "古人云，丝不如竹，竹不如肉。\r\n乃知此语未必然，李周弹筝听不足。\r\n闻君七岁八岁时，五音六律皆生知。\r\n就中十三弦最妙，应宫出入年方少。\r\n青骢惯走长楸日，几度承恩蒙急召。\r\n一字雁行斜御筵，锵金戛羽凌非烟。\r\n始似五更残月里，凄凄切切清露蝉。\r\n又如石罅堆叶下，泠泠沥沥苍崖泉。\r\n鸿门玉斗初向地，织女金梭飞上天。\r\n有时上苑繁花发，有时太液秋波阔。\r\n当头独坐摐一声，满座好风生拂拂。\r\n天颜开，圣心悦，紫金白珠沾赐物。\r\n出来无暇更还家，且上青楼醉明月。\r\n年将六十艺转精，自写梨园新曲声。\r\n近来一事还惆怅，故里春荒烟草平。\r\n供奉供奉且听语，自昔兴衰看乐府。\r\n只如伊州与梁州，尽是太平时歌舞。\r\n旦夕君王继此声，不要停弦泪如雨。"
        },
        {
            "title": "赠方干处士歌",
            "content": "把笔尽为诗，何人敌夫子？句满天下口，名聒天下耳。\r\n不识朝，不识市，旷逍遥，闲徙倚。一杯酒，无万事；\r\n一叶舟，无千里。衣裳白云，坐卧流水。霜落风高忽相忆，\r\n惠然见过留一夕。一夕听吟十数篇，水榭林萝为岑寂。\r\n拂旦舍我亦不辞，携筇径去随所适。随所适，无处觅。\r\n云半片，鹤一只。"
        },
        {
            "title": "太湖石歌",
            "content": "洞庭山下湖波碧，波中万古生幽石。铁索千寻取得来，\r\n奇形怪状谁能识。初疑朝家正人立，又如战士方狙击。\r\n又如防风死后骨，又如於菟活时额。又如成人枫，\r\n又如害瘿柏。雨过上停泓，风来中有隙。想得沈潜水府时，\r\n兴云出雨蟠蛟螭。今来硉矹林庭上，长恐忽然生白浪。\r\n用时应不称娲皇，将去也堪随博望。噫嘻尔石好凭依，\r\n幸有方池并钓矶。小山丛桂且为伴，钟阜白云长自归。\r\n何必豪家甲第里，玉阑干畔争光辉。一朝荆棘忽流落，\r\n何异绮罗云雨飞。"
        },
        {
            "title": "首阳山",
            "content": "首阳山枕黄河水，上有两人曾饿死。不同天下人为非，\r\n兄弟相看自为是。遂令万古识君心，为臣贵义不贵身。\r\n精灵长在白云里，应笑随时饱死人。"
        },
        {
            "title": "秋池",
            "content": "冷涵秋水碧溶溶，一片澄明见底空。有日晴来云衬白，\r\n几时吹落叶浮红。香啼蓼穗娟娟露，乾动莲茎淅淅风。\r\n凌晓无端照衰发，便悲霜雪镜光中。"
        },
        {
            "title": "春雨",
            "content": "霏霏漠漠暗和春，幂翠凝红色更新。寒入腻裘浓晓睡，\r\n细随油壁静香尘。连云似织休迷雁，带柳如啼好赠人。\r\n别有空阶寂寥事，绿苔狼藉落花频。"
        },
        {
            "title": "和皮博士赴上京观中修灵（此下一本有宝字）",
            "content": "霓结双旌羽缀裙，七星坛上拜元君。精诚有为天应感，\r\n章奏无私鬼怕闻。鹤驭已从烟际下，凤膏还向月中焚。\r\n白云乡路看看到，好驻流年翊圣文。"
        },
        {
            "title": "叶落",
            "content": "红影飘来翠影微，一辞林表不知归。伴愁无色烟犹在，\r\n替恨成啼露未晞。若逐水流应万里，莫因风起便孤飞。\r\n楚郊千树秋声急，日暮纷纷惹客衣。"
        },
        {
            "title": "池上双凫二首",
            "content": "碧池悠漾小凫雏，两两依依只自娱。钓艇忽移还散去，\r\n寒鸱有意即相呼。可怜翡翠归云髻，莫羡鸳鸯入画图。\r\n幸是羽毛无取处，一生安稳老菰蒲。\r\n双凫狎得傍池台，戏藻衔蒲远又回。敢为稻粱凌险去，\r\n幸无鹰隼触波来。万丝春雨眠时乱，一片浓萍浴处开。\r\n不在笼栏夜仍好，月汀星沼剩裴回。"
        },
        {
            "title": "游华州飞泉亭",
            "content": "走马街南百亩池，碧莲花影倒参差。偶同人去红尘外，\r\n正值僧归落照时。万事已为春弃置，百忧须赖酒医治。\r\n殷勤待取前峰月，更倚阑干弄钓丝。"
        },
        {
            "title": "东归望华山",
            "content": "碧莲重叠在青冥，落日垂鞭缓客程。不奈春烟笼暗淡，\r\n可堪秋雨洗分明。南边已放三千马，北面犹标百二城。\r\n只怕仙人抚高掌，年年相见是空行。"
        },
        {
            "title": "忆山泉",
            "content": "穿云落石细湔湔，尽日疑闻弄管弦。千仞洒来寒碎玉，\r\n一泓深去碧涵天。烟迷叶乱寻难见，月好风清听不眠。\r\n春雨正多归未得，只应流恨更潺湲。"
        },
        {
            "title": "海上秋怀",
            "content": "辞无珪组隐无才，门向潮头过处开。几度黄昏逢罔象，\r\n有时红旭见蓬莱。碛连荒戍频频火，天绝纤云往往雷。\r\n昨夜秋风已摇落，那堪更上望乡台。"
        },
        {
            "title": "新雁",
            "content": "湘浦波春始北归，玉关摇落又南飞。数声飘去和秋色，\r\n一字横来背晚晖。紫阁高翻云幂幂，灞川低渡雨微微。\r\n莫从思妇台边过，未得征人万里衣。"
        },
        {
            "title": "红树",
            "content": "一声南雁已先红，神女霜飞叶叶同。自是孤根非暖地，\r\n莫惊他木耐秋风。暖烟散去阴全薄，明月临来影半空。\r\n长忆洞庭千万树，照山横浦夕阳中。"
        },
        {
            "title": "忆猿",
            "content": "翠微云敛日沈空，叫彻青冥怨不穷。连臂影垂溪色里，\r\n断肠声尽月明中。静含烟峡凄凄雨，高弄霜天袅袅风。\r\n犹有北山归意在，少惊佳树近房栊。"
        },
        {
            "title": "高侍御话及（一本无及字）皮博士池中白莲因",
            "content": "白玉花开绿锦池，风流御史报人知。看来应是云中堕，\r\n偷去须从月下移。已被乱蝉催晼晚，更禁凉雨动褵褷。\r\n习家秋色堪图画，只欠山公倒接\r\n罒离。"
        },
        {
            "title": "过渑池书事",
            "content": "渑池城郭半遗基，无限春愁挂落晖。柳渡风轻花浪绿，\r\n麦田烟暖锦鸡飞。相如忠烈千秋断，二主英雄一梦归。\r\n莫道新亭人对泣，异乡殊代也沾衣。"
        },
        {
            "title": "晚泊松江",
            "content": "落日停桡古渡边，古今踪迹一苍然。平沙尽处云藏树，\r\n远吹收来水定天。正困东西千里路，可怜潇洒五湖船。\r\n如何不及前贤事，却谢鲈鱼在洛川。"
        },
        {
            "title": "岐阳蒙相国对（一作借）宅因抒怀投献",
            "content": "风有危亭月有台，平津阁畔好裴回。虽非宋玉诛茅至，\r\n且学王家种竹来。已得静居从马歇，不堪行色被蝉催。\r\n故园兰菊三千里，旅梦方应校懒回。"
        },
        {
            "title": "闲居有作",
            "content": "依依芳树拂檐平，绕竹清流浸骨清。爱弄绿苔鱼自跃，\r\n惯偷红果鸟无声。踏青堤上烟多绿，拾翠江边月更明。\r\n只此超然长往是，几人能遂铸金成。"
        },
        {
            "title": "离岐下题西湖",
            "content": "送夏迎秋几醉来，不堪行色被蝉催。身随渭水看归远，\r\n梦挂秦云约自回。雨细若为抛钓艇，月明谁复上歌台。\r\n千波万浪西风急，更为红蕖把一杯。"
        },
        {
            "title": "槎",
            "content": "浪痕龙迹老欹危，流落何时别故枝。岁月空教苔藓积，\r\n芳菲长倩薜萝知。有文在朽人难识，无蠹藏心鸟莫窥。\r\n家近沧浪从泛去，碧天消息不参差。"
        },
        {
            "title": "病中宜茯苓寄李谏议",
            "content": "千年茯菟带龙鳞，太华峰头得最珍。金鼎晓煎云漾粉，\r\n玉瓯寒贮露含津。南宫已借征诗客，内署今还托谏臣。\r\n飞檄愈风知妙手，也须分药救漳滨。"
        },
        {
            "title": "汴上观（一本有河冰二字）",
            "content": "九曲河冰半段来，严霜结出劲风裁。非时已认蝉飘翼，\r\n到海须忧蚌失胎。千里风清闻戛玉，几人东下忆奔雷。\r\n殷勤莫碍星槎路，从看天津弄杼回。"
        },
        {
            "title": "得京中亲",
            "content": "退闲何事不忘机，况限溪云静掩扉。马颊浪高鱼去少，\r\n鸡鸣关险雁来稀。无才敢更期连茹，有意兼思学采薇。\r\n珍重故人知我者，九霄休复寄音徽。"
        },
        {
            "title": "即事",
            "content": "抵鹊山前云掩扉，更甘终老脱朝衣。晓窥青镜千峰入，\r\n暮倚长松独鹤归。云里引来泉脉细，雨中移得药苗肥。\r\n何须一箸鲈鱼脍，始挂孤帆问钓矶。"
        },
        {
            "title": "偶书",
            "content": "青牛关畔寄孤村，山当屏风石当门。芳树绿阴连蔽芾，\r\n长河飞浪接昆仑。苔田绿后蛙争聚，麦垄黄时雀更喧。\r\n只此无心便无事，避人何必武陵源？"
        },
        {
            "title": "题湖城县西道中槐树",
            "content": "零落欹斜此路中，盛时曾识太平风。晓迷天仗归春苑，\r\n暮送鸾旗指洛宫。一自烟尘生蓟北，更无消息幸关东。\r\n而今只有孤根在，鸟啄虫穿没乱蓬。"
        },
        {
            "title": "望嵩山",
            "content": "三十六峰危似冠，晴楼百尺独登看。高凌鸟外青冥窄，\r\n翠落人间白昼寒。不觉衡阳遮雁过，如何钟阜斗龙盘。\r\n始知万岁声长在，只待东巡动玉鸾。"
        },
        {
            "title": "关西驿亭即事",
            "content": "晚霞零落雨初收，关上危阑独怅留。千里好春聊极目，\r\n五陵无事莫回头。山犹带雪霏霏恨，柳未禁寒冉冉愁。\r\n直是无情也肠断，鸟归帆没水空流。"
        },
        {
            "title": "红叶",
            "content": "露染霜干片片轻，斜阳照处转烘明。和烟飘落九秋色，\r\n随浪泛将千里情。几夜月中藏鸟影，谁家庭际伴蛩声。\r\n一时衰飒无多恨，看着清风彩剪成。"
        },
        {
            "title": "秋日经别墅",
            "content": "别墅萧条海上村，偶期兰菊与琴尊。檐横碧嶂秋光近，\r\n树带闲潮晚色昏。幸有白云眠楚客，不劳芳草思王孙。\r\n北山移去前文在，无复教人叹晓猿。"
        },
        {
            "title": "途中见杏花",
            "content": "一枝红艳出墙头，墙外行人正独愁。长得看来犹有恨，\r\n可堪逢处更难留。林空色暝莺先到，春浅香寒蝶未游。\r\n更忆帝乡千万树，澹烟笼日暗神州。"
        },
        {
            "title": "春归次金陵",
            "content": "春阴漠漠覆江城，南国归桡趁晚程。水上驿流初过雨，\r\n树笼堤处不离莺。迹疏冠盖兼无梦，地近乡园自有情。\r\n便被东风动离思，杨花千里雪中行。"
        },
        {
            "title": "岐州安西门",
            "content": "安西门外彻安西，一百年前断鼓鼙。犬解人歌曾入唱，\r\n马称龙子几来嘶。自从辽水烟尘起，更到涂山道路迷。\r\n今日登临须下泪，行人无个草萋萋。"
        },
        {
            "title": "和人有感",
            "content": "莫愁家住石城西，月坠星沈客到迷。一院无人春寂寂，\r\n九原何处草萋萋。香魂未散烟笼水，舞袖休翻柳拂堤。\r\n兰棹一移风雨急，流莺千万莫长啼。"
        },
        {
            "title": "东归次瀛上",
            "content": "暖烟轻淡草霏霏，一片晴山衬夕晖。水露浅沙无客泛，\r\n树连疏苑有莺飞。自从身与沧浪别，长被春教寂寞归。\r\n回首青门不知处，向人杨柳莫依依。"
        },
        {
            "title": "岐下寓居见槐花落因寄从事",
            "content": "才开便落不胜黄，覆著庭莎衬夕阳。只共蝉催双鬓老，\r\n可知人已十年忙。晓窗须为吟秋兴，夜枕应教梦帝乡。\r\n蜀国马卿看从猎，肯将闲事入凄凉。"
        },
        {
            "title": "登汉州城楼",
            "content": "雨余秋色拂孤城，远目凝时万象清。叠翠北来千嶂尽，\r\n漫流东去一江平。从军固有荆州乐，怀古能无岘首情。\r\n欲下阑干一回首，乌归帆没戍烟明。"
        },
        {
            "title": "富春",
            "content": "水送山迎入富春，一川如画晚晴新。云低远渡帆来重，\r\n潮落寒沙鸟下频。未必柳间无谢客，也应花里有秦人。\r\n严光万古清风在，不敢停桡更问津。"
        },
        {
            "title": "简州归降贺京兆公",
            "content": "分栋山前曙色开，三千铁骑简州回。云间堕箭飞书去，\r\n风里擎竿露布来。古谓伐谋为上策，今看静胜自中台。\r\n功名一似淮西事，只是元臣不姓裴。"
        },
        {
            "title": "子规",
            "content": "举国繁华委逝川，羽毛飘荡一年年。他山叫处花成血，\r\n旧苑春来草似烟。雨暗不离浓绿树，月斜长吊欲明天。\r\n湘江日暮声凄切，愁杀行人归去船。"
        },
        {
            "title": "离霅溪感事献郑员外",
            "content": "足恨饶悲不自由，萍无根蒂水长流。庾公明月吟连曙，\r\n谢守青山看入秋。一饭意专堪便死，千金诺在转难酬。\r\n云沈鸟去回头否，平子才多好赋愁。"
        },
        {
            "title": "文德初闻车驾东游",
            "content": "龙旆丛丛下剑门，还将瑞气入中原。鳌头一荡山虽没，\r\n乌足重安日不昏。晋客已知周礼在，秦人仍喜汉官存。\r\n自怜闲坐渔矶石，万级云台落梦魂。"
        },
        {
            "title": "过邓城县作",
            "content": "不用登临足感伤，古来今往尽茫茫。未知尧桀谁臧否，\r\n可便彭殇有短长。楚垒万重多故事，汉波千叠更残阳。\r\n到头一切皆身外，只觉关身是醉乡。"
        },
        {
            "title": "送友赴阙",
            "content": "故人归去指翔鸾，乐带离声可有欢。驿路两行秋吹急，\r\n渭波千叠夕阳寒。空郊已叹周禾熟，旧苑应寻汉火残。\r\n遥羡从公无一事，探花先醉曲江干。"
        },
        {
            "title": "和张舍人",
            "content": "玉女盆边雪未销，正多春事莫无憀。杏花向日红匀脸，\r\n云带环山白系腰。莺转树头欹枕听，冻开泉眼杖藜挑。\r\n陵迁谷变如须问，控鹤山人字子乔。"
        },
        {
            "title": "禅院弈棋偶题",
            "content": "裛尘丝雨送微凉，偶出樊笼入道场。\r\n半偈已能消万事，一枰兼得了残阳。\r\n寻知世界都如梦，自喜身心甚不忙。\r\n更约西风摇落后，醉来终日卧禅房。"
        },
        {
            "title": "上巳日花下闲看（一作步）",
            "content": "十里香尘扑马飞，碧莲峰下踏青时。云鬟照水和花重，\r\n罗袖抬风惹絮迟。可便无心邀妩媚，还应有泪忆袁熙。\r\n如烟如梦争寻得，溪柳回头万万丝。"
        },
        {
            "title": "八月十五夜禁直寄同僚",
            "content": "中秋月满尽相寻，独入非烟宿禁林。曾恨人间千里隔，\r\n更堪天上九门深。明涵太液鱼龙定，静锁圆灵象纬沈。\r\n目断枚皋何处在，阑干十二忆登临。"
        },
        {
            "title": "僧舍白牡丹二首",
            "content": "腻若裁云薄缀霜，春残独自殿群芳。梅妆向日霏霏暖，\r\n纨扇摇风闪闪光。月魄照来空见影，露华凝后更多香。\r\n天生洁白宜清净，何必殷红映洞房。\r\n侯家万朵簇霞丹，若并霜林素艳难。合影只应天际月，\r\n分香多是畹中兰。虽饶百卉争先发，还在三春向后残。\r\n想得惠林凭此槛，肯将荣落意来看。"
        },
        {
            "title": "和座主尚书春日郊居",
            "content": "海燕初归朔雁回，静眠深掩百花台。春蔬已为高僧掇，\r\n腊酝还因熟客开。檐外暖丝兼絮堕，槛前轻浪带鸥来。\r\n谢公难避苍生意，自古风流必上台。"
        },
        {
            "title": "送弟东归",
            "content": "偶持麟笔侍金闺，梦想三年在故溪。祖竹定欺檐雪折，\r\n稚杉应拂栋云齐。谩劳筋力趋丹凤，可有文词咏碧鸡。\r\n此别更无闲事嘱，北山高处谢猿啼。"
        },
        {
            "title": "禁直偶书",
            "content": "玉皇新复五城居，仙馆词臣在碧虚。锦砌渐看翻芍药，\r\n锁窗还咏隔蟾蜍。敢期林上灵乌语，贪草云间彩凤书。\r\n争奈沧洲频入梦，白波无际落红蕖。"
        },
        {
            "title": "题衮州泗河中石床（李白、杜甫皆此饮咏）",
            "content": "一片苔床水漱痕，何人清赏动乾坤。谪仙醉后云为态，\r\n野客吟时月作魂。光景不回波自远，风流难问石无言。\r\n迩来多少登临客，千载谁将胜事论。"
        },
        {
            "title": "萧县道中",
            "content": "戍火三笼滞晚程，枯桑系马上寒城。满川落照无人过，"
        },
        {
            "title": "金桥感事",
            "content": "太行和雪叠晴空，二月春郊尚朔风。饮马早闻临渭北，\r\n射雕今欲过山东。百年徒有伊川叹，五利宁无魏绛功。\r\n日暮长亭正愁绝，哀笳一曲戍烟中。"
        },
        {
            "title": "和座主尚书登布善寺楼",
            "content": "往事何时不系肠，更堪凝睇白云乡。楚王城垒空秋色，\r\n羊祜江山只暝光。林下远分南去马，渡头偏认北归航。\r\n谁知此日凭轩处，一笔工夫胜七襄。"
        },
        {
            "title": "送知古上人",
            "content": "昔年离别浙河东，多难相逢旧楚宫。振锡才寻三径草，\r\n登船忽挂一帆风。几程村饭添盂白，何处山花照衲红。\r\n不似投荒憔悴客，沧浪无际问渔翁。"
        },
        {
            "title": "浐水席上献座主侍郎",
            "content": "暖泉宫里告虔回，略避红尘小宴开。落絮已随流水去，\r\n啼莺还傍夕阳来。草能缘岸侵罗荐，花不容枝蘸玉杯。\r\n莫讶诸生中独醉，感恩伤别正难裁。"
        },
        {
            "title": "坤维军前寄江南弟兄",
            "content": "二年征战剑山秋，家在松江白浪头。关月几时干客泪，\r\n戍烟终日起乡愁。未知辽堞何当下，转觉燕台不易酬。\r\n独羡一声南去雁，满天风雨到汀州。"
        },
        {
            "title": "玉女庙",
            "content": "九清何日降仙霓，掩映荒祠路欲迷。愁黛不开山浅浅，\r\n离心长在草萋萋。檐横渌派王余掷，窗袅红枝杜宇啼。\r\n若得洗头盆置此，靓妆无复碧莲西。"
        },
        {
            "title": "太保中书令军前新楼",
            "content": "十二阑干压锦城，半空人语落滩声。风流近接平津阁，\r\n气色高含细柳营。尽日卷帘江草绿，有时欹枕雪峰晴。\r\n不知捧诏朝天后，谁此登临看月明。"
        },
        {
            "title": "赴职西川过便桥书怀寄同年",
            "content": "平门桥下水东驰，万里从军一望时。乡思旋生芳草见，\r\n客愁何限夕阳知。秦陵无树烟犹锁，汉苑空墙浪欲吹。\r\n不是伤春爱回首，杏坛恩重马迟迟。"
        },
        {
            "title": "分水岭",
            "content": "两派潺湲不暂停，岭头长泻别离情。南随去马通巴栈，\r\n北逐归人达渭城。澄处好窥双黛影，咽时堪寄断肠声。\r\n紫溪旧隐还如此，清夜梁山月更明。"
        },
        {
            "title": "丛祠",
            "content": "丛祠一炬照秦川，雨散云飞二十年。长路未归萍逐水，\r\n旧居难问草平烟。金鞍正伴桐乡客，粉壁犹怀桂苑仙。\r\n何必向来曾识面，拂尘看字也凄然。"
        },
        {
            "title": "宪丞裴公上洛退居有寄二首",
            "content": "鸿在冥冥已自由，紫芝峰下更高秋。抛来簪绂都如梦，\r\n泥著杯香不为愁。晚树拂檐风脱翠，夜滩当户月和流。\r\n自嗟不得从公去，共上仙家十二楼。\r\n瘦如仙鹤爽风篁，外却尘嚣兴绪长。偶坐几回沈皓月，\r\n闲吟是处到残阳。门前立使修书懒，花下留宾压酒忙。\r\n目断琼林攀不得，一重丹水抵三湘。"
        },
        {
            "title": "杏花",
            "content": "粉薄红轻掩敛羞，花中占断得风流。软非因醉都无力，\r\n凝不成歌亦自愁。独照影时临水畔，最含情处出墙头。\r\n裴回尽日难成别，更待黄昏对酒楼。"
        },
        {
            "title": "寄杨侍郎",
            "content": "云情鹤态莫夸慵，正上仙楼十二重。吟逸易沈鳷鹊月，\r\n梦长先断景阳钟。奇文已刻金书券，秘语看镌玉检封。\r\n何事春来待归隐，探知溪畔有风松。"
        },
        {
            "title": "春晚书怀",
            "content": "落尽红芳春意阑，绿芜空锁辟疆园。嫦娥断影霜轮冷，\r\n帝子无踪泪竹繁。未达东邻还绝想，不劳南浦更销魂。\r\n晚来虽共残莺约，争奈风凄又雨昏。"
        },
        {
            "title": "宋玉宅",
            "content": "草白烟寒半野陂，临江旧宅指遗基。已怀湘浦招魂事，\r\n更忆高唐说梦时。穿径早曾闻客住，登墙岂复见人窥。\r\n今朝送别还经此，吟断当年几许悲。"
        },
        {
            "title": "湖州晚望",
            "content": "鼓角迎秋晚韵长，断虹疏雨间微阳。两条溪水分头碧，\r\n四面人家入骨凉。独鸟归时云斗迥，残蝉急处日争忙。\r\n他年若得壶中术，一簇汀洲尽贮将。"
        },
        {
            "title": "废宅",
            "content": "风飘碧瓦雨摧垣，却有邻人与锁门。几树好花闲白昼，\r\n满庭荒草易黄昏。放鱼池涸蛙争聚，栖燕梁空雀自喧。\r\n不独凄凉眼前事，咸阳一火便成原。"
        },
        {
            "title": "送于员外归隐蓝田",
            "content": "曾吟工部两峰寒，今日星郎得挂冠。吾道不行归始是，\r\n世情如此住应难。围棋已访生云石，把钓先寻急雨滩。\r\n若遇秦时雪髯客，紫芝兼可备朝餐。"
        },
        {
            "title": "上阳宫辞",
            "content": "苑路青青半是苔，翠华西去未知回。景阳春漏无人报，\r\n太液秋波有雁来。单影可堪明月照，红颜无奈落花催。\r\n谁能赋得长门事，不惜千金奉酒杯。"
        },
        {
            "title": "月夕追事",
            "content": "曾听豪家碧玉歌，云床冰簟落秋河。月临高阁帘无影，\r\n风过回廊幕有波。屈指尽随云雨散，满头赢得雪霜多。\r\n此时空见清凉影，来伴蛩声咽砌莎。"
        },
        {
            "title": "武关",
            "content": "时来时去若循环，双阖平云谩锁山。只道地教秦设险，\r\n不知天与汉为关。贪生莫作千年计，到了都成一梦闲。\r\n争得便如岩下水，从他兴废自潺潺。"
        },
        {
            "title": "荆南席上闻歌",
            "content": "迎愁敛黛一声分，吊屈江边日暮闻。\r\n何事遏云翻不定，自缘踪迹爱行云。"
        },
        {
            "title": "秋闻子规",
            "content": "年年春恨化冤魂，血染枝红压叠繁。\r\n正是西风花落尽，不知何处认啼痕。"
        },
        {
            "title": "自讽",
            "content": "本是沧洲把钓人，无端三署接清尘。\r\n从来不解长流涕，也渡湘漓作逐臣。"
        },
        {
            "title": "宿青云驿",
            "content": "苍黄负谴走商颜，保得微躬出武关。\r\n今夜青云驿前月，伴吟应到落西山。"
        },
        {
            "title": "秋色",
            "content": "染不成乾画未销，霏霏拂拂又迢迢。\r\n曾从建业城边路，蔓草寒烟锁六朝。"
        },
        {
            "title": "闻蝉",
            "content": "夏在先催过，秋赊已被迎。自应人不会，莫道物无情。\r\n木叶纵未落，鬓丝还易生。西风正相乱，休上夕阳城。"
        },
        {
            "title": "登途怀友人",
            "content": "日落野原秀，雨余云物闲。清时正愁绝，高处正跻攀。\r\n京洛遥天外，江河战鼓间。孤怀欲谁寄，应望塞鸿还。"
        },
        {
            "title": "梅雨",
            "content": "浑开又密望中迷，乳燕归迟粉竹低。扑地暗来飞野马，\r\n舞风斜去散醯鸡。初从滴沥妨琴榭，渐到潺湲绕药畦。\r\n少傍海边飘泊处，中庭自有两犁泥。"
        },
        {
            "title": "蔷薇",
            "content": "万卉春风度，繁花夏景长。馆娃人尽醉，西子始新妆。"
        },
        {
            "title": "远山",
            "content": "隐隐隔千里，巍巍知几重。平时未能去，梦断一声钟。"
        },
        {
            "title": "山居喜友人相访",
            "content": "秋雨空山夜，非君不此来。高于剡溪雪，一棹到门回。"
        },
        {
            "title": "和杨侍郎",
            "content": "目极家山远，身拘禁苑深。烟霄惭暮齿，麋鹿愧初心。"
        },
        {
            "title": "草",
            "content": "染亦不可成，画亦不可得。苌弘未死时，应无此颜色。"
        },
        {
            "title": "杏花（五言三韵）",
            "content": "春物竞相妒，杏花应最娇。红轻欲愁杀，粉薄似啼销。\r\n愿作南华蝶，翩翩绕此条。"
        },
        {
            "title": "江树",
            "content": "终日冲奔浪，何年坠乱风？谢公堪入咏，目极在云中。"
        },
        {
            "title": "送僧上峡归东蜀",
            "content": "巴字江流一棹回，紫袈裟是禁中裁。\r\n如从十二峰前过，莫赋佳人殊未来。"
        },
        {
            "title": "海棠二首",
            "content": "太尉园林两树春，年年奔走探花人。\r\n今来独倚荆山看，回首长安落战尘。\r\n云绽霞铺锦水头，占春颜色最风流。\r\n若教更近天街种，马上多逢醉五侯。"
        },
        {
            "title": "买带花樱桃",
            "content": "粉红轻浅靓妆新，和露和烟别近邻。\r\n万一有情应有恨，一年荣落两家春。"
        },
        {
            "title": "酬僧",
            "content": "玉堂全不限常朝，卧待重城宿雾销。\r\n翻忆故山深雪里，满炉枯柏带烟烧。"
        },
        {
            "title": "野步",
            "content": "一曲两曲涧边草，千枝万枝村落花。\r\n携筇深去不知处，几叹山阿隔酒家。"
        },
        {
            "title": "鸳鸯",
            "content": "翠翘红颈覆金衣，滩上双双去又归。\r\n长短死生无两处，可怜黄鹄爱分飞。"
        },
        {
            "title": "南迁途中作七首·访贯休上人",
            "content": "休公为我设兰汤，方便教人学洗肠。\r\n自觉尘缨顿潇洒，南行不复问沧浪。"
        },
        {
            "title": "南迁途中作七首·途中偶怀",
            "content": "无路能酬国士恩，短亭寂寂到黄昏。\r\n回肠一寸危如线，赖得商山未有猿。"
        },
        {
            "title": "南迁途中作七首·寄友人",
            "content": "惊魂往往坐疑飘，便好为文慰寂寥。\r\n若待清湘葬鱼了，纵然招得不堪招。"
        },
        {
            "title": "南迁途中作七首·溪翁",
            "content": "饭稻羹菰晓复昏，碧滩声里长诸孙。\r\n应嗟独上涔阳客，排比椒浆奠楚魂。"
        },
        {
            "title": "南迁途中作七首·渡汉江初尝鳊鱼有作",
            "content": "啸父知机先忆鱼，季鹰无事已思鲈。\r\n自惭初识查头味，正是栖栖哭阮涂。"
        },
        {
            "title": "南迁途中作七首·登七盘岭二首",
            "content": "才非贾傅亦迁官，五月驱羸上七盘。\r\n从此自知身计定，不能回首望长安。\r\n七盘岭上一长号，将谓青天鉴郁陶。\r\n近日青天都不鉴，七盘应是未高高。"
        },
        {
            "title": "便殿候对",
            "content": "宣呼昼入蕊珠宫，玉女窗扉薄雾笼。\r\n待得华胥春梦觉，半竿斜日下厢风。"
        },
        {
            "title": "即席",
            "content": "竹引丝随袅翠楼，满筵惊动玉关秋。\r\n何人借与丹青笔，画取当时八字愁。"
        },
        {
            "title": "阌乡寓居十首·山禽",
            "content": "碧嶂为家烟外栖，衔红啄翠入芳蹊。\r\n可能知我心无定，频袅花枝拂面啼。"
        },
        {
            "title": "闻歌",
            "content": "贯珠一夜奏累累，尽是荀家旧教词。\r\n落尽梁尘肠不断，九原谁报小怜知。"
        },
        {
            "title": "阌乡寓居十首·木塔偶题",
            "content": "西南古刹近芳林，偶得高秋试一吟。\r\n无限黄花衬黄叶，可须春月始伤心。"
        },
        {
            "title": "阌乡寓居十首·闻提壶鸟",
            "content": "早于批鵊巧于莺，故国春林足此声。\r\n今在天涯别馆里，为君沽酒复何情？"
        },
        {
            "title": "阌乡寓居十首·小径",
            "content": "碍竹妨花一径幽，攀援可到玉峰头。\r\n若教须作康庄好，更有高车驷马忧。"
        },
        {
            "title": "阌乡寓居十首·山僧",
            "content": "石臼山头有一僧，朝无香积夜无灯。\r\n近嫌俗客知踪迹，拟向中方断石层。"
        },
        {
            "title": "阌乡寓居十首·钓竿",
            "content": "曾抛钓渚入秦关，今却持竿傍碧滩。\r\n认得旧溪兼旧意，恰如羊祜识金环。"
        },
        {
            "title": "阌乡寓居十首·清溪",
            "content": "清溪见底露苍苔，密竹垂藤锁不开。\r\n应是仙家在深处，爱流花片引人来。"
        },
        {
            "title": "阌乡寓居十首·茆堂",
            "content": "结得茆檐瞰碧溪，闲云之外不同栖。\r\n犹嫌未远函关道，正睡刚闻报晓鸡。"
        },
        {
            "title": "阌乡寓居十首·蛙声",
            "content": "稚圭伦鉴未精通，只把蛙声鼓吹同。\r\n君听月明人静夜，肯饶天籁与松风。"
        },
        {
            "title": "阌乡寓居十首（一",
            "content": "六载抽毫侍禁闱，可堪多病决然归。\r\n五陵年少如相问，阿对泉头一布衣。"
        },
        {
            "title": "蛱蝶",
            "content": "两两自依依，南园烟露微。住时须并住，飞处要交飞。\r\n草浅忧惊吹，花残惜晚晖。长交撷芳女，夜梦远人归。"
        },
        {
            "title": "送许校书",
            "content": "故人言别倍依依，病里班荆苦忆违。\r\n明日柳亭门外路，不知谁赋送将归？"
        },
        {
            "title": "送薛学士赴任峡州二首",
            "content": "负谴虽安不敢安，叠猿声里独之官。\r\n莫将彩笔闲抛掷，更待淮王诏草看。\r\n片帆飞入峡云深，带雨兼风动楚吟。\r\n何似玉堂裁诏罢，月斜鳷鹊漏沈沈。"
        },
        {
            "title": "松江晚泊",
            "content": "吴台越峤两分津，万万樯乌簇夜云。\r\n吟尽长江一江月，更无人似谢将军。"
        },
        {
            "title": "经蔡坚墓",
            "content": "百里烟尘散杳冥，新平一隰草青青。\r\n八公山石君知否，休更中原作彗星。"
        },
        {
            "title": "秋夕楼居",
            "content": "月里青山淡如画，露中黄叶飒然秋。\r\n危栏倚遍都无寐，只恐星河堕入楼。"
        },
        {
            "title": "杨花",
            "content": "不斗秾华不占红，自飞晴野雪濛濛。\r\n百花长恨风吹落，唯有杨花独爱风。"
        },
        {
            "title": "水鸟",
            "content": "烟为行止水为家，两两三三睡暖沙。\r\n为谢离鸾兼别鹄，如何禁得向天涯。"
        },
        {
            "title": "旅馆梅花",
            "content": "清香无以敌寒梅，可爱他乡独看来。\r\n为忆故溪千万树，几年辜负雪中开。"
        },
        {
            "title": "江行",
            "content": "霞低水远碧翻红，一棹无边落照中。\r\n说示北人应不爱，锦遮泥健马追风。"
        },
        {
            "title": "和寄座主尚书",
            "content": "偶逢戎旅战争日，岂是明时放逐臣。\r\n不用裁诗苦惆怅，风雷看起卧龙身。"
        },
        {
            "title": "豫让",
            "content": "韩魏同谋反覆深，晋阳三板免成沉。\r\n赵衰当面何须恨，不把干将访负心。"
        },
        {
            "title": "和僧咏牡丹",
            "content": "万缘销尽本无心，何事看花恨却深。\r\n都是支郎足情调，坠香残蕊亦成吟。"
        },
        {
            "title": "途中阻风",
            "content": "洛阳寒食苦多风，扫荡春华一半空。\r\n莫道芳蹊尽成实，野花犹有未开丛。"
        },
        {
            "title": "楚事（屈原云：目极千里伤春心。宋玉云：悲",
            "content": "悲秋应亦抵伤春，屈宋当年并楚臣。\r\n何事从来好时节，只将惆怅付词人。"
        },
        {
            "title": "王母庙",
            "content": "鸾龙一夜降昆丘，遗庙千年枕碧流。\r\n赚得武皇心力尽，忍看烟草茂陵秋。"
        },
        {
            "title": "薛舍人见征恩赐香并二十八字同寄",
            "content": "往岁知君侍武皇，今来何用紫罗囊。\r\n都缘有意重熏裛，更洒江毫上玉堂。"
        },
        {
            "title": "渡淮作",
            "content": "红杏花时辞汉苑，黄梅雨里上淮船。\r\n雨迎花送长如此，辜负东风十四年。"
        },
        {
            "title": "送荆南从事之岳州",
            "content": "秋拂湖光一镜开，庾郎兰棹好徘徊。\r\n遥知月落酒醒处，五十弦从波上来。"
        },
        {
            "title": "情",
            "content": "依依脉脉两如何，细似轻丝渺似波。\r\n月不长圆花易落，一生惆怅为伊多。"
        },
        {
            "title": "送杜鹃花",
            "content": "春红始谢又秋红，息国亡来入楚宫。\r\n应是蜀冤啼不尽，更凭颜色诉西风。"
        },
        {
            "title": "自讽",
            "content": "世路升沉合自安，故人何必苦相干。\r\n涂穷始解东归去，莫过严光七里滩。"
        },
        {
            "title": "卖花翁",
            "content": "和烟和露一丛花，担入宫城许史家。\r\n惆怅东风无处说，不教闲地著春华。"
        },
        {
            "title": "西京道中闻蛙",
            "content": "雨余林外夕烟沉，忽有蛙声伴客吟。\r\n莫怪闻时倍惆怅，稚圭蓬荜在山阴。"
        },
        {
            "title": "湖州朝阳楼",
            "content": "十二亭亭占晓光，隋家浪说有迷藏。\r\n仲宣题尽平生恨，别处应难看屋梁。"
        },
        {
            "title": "陈琳墓",
            "content": "冀州飞檄傲英雄，却把文辞事邺宫。\r\n纵道笔端由我得，九泉何面见袁公。"
        },
        {
            "title": "云",
            "content": "南北东西似客身，远峰高鸟自为邻。\r\n清歌一曲犹能住，莫道无心胜得人。"
        },
        {
            "title": "忆街西所居",
            "content": "衡门一别梦难稀，人欲归时不得归。\r\n长忆去年寒食夜，杏花零落雨霏霏。"
        },
        {
            "title": "忘忧花",
            "content": "繁红落尽始凄凉，直道忘忧也未忘。\r\n数朵殷红似春在，春愁特此系人肠。"
        },
        {
            "title": "潮",
            "content": "暮去朝来无定期，桑田长被此声移。\r\n蓬莱若探人间事，一日还应两度知。"
        },
        {
            "title": "鲛绡",
            "content": "云供片段月供光，贫女寒机枉自忙。\r\n莫道不蚕能致此，海边何事有扶桑。"
        },
        {
            "title": "凉思",
            "content": "松间小槛接波平，月淡烟沉暑气清。\r\n半夜水禽栖不定，绿荷风动露珠倾。"
        },
        {
            "title": "金陵怀古",
            "content": "玉树声沉战舰收，万家冠盖入中州。\r\n只应江令偏惆怅，头白归来是客游。"
        },
        {
            "title": "绵竹山四十韵",
            "content": "绵竹东西隅，千峰势相属。崚嶒压东巴，连延罗古蜀。\r\n方者露圭角，尖者钻箭簇。引者蛾眉弯，敛者鸢肩缩。\r\n尾蟉青蛇盘，颈低玄兔伏。横来突若奔，直上森如束。\r\n岁在作噩年，铜梁摇虿毒。相国京兆公，九命来作牧。\r\n戎提虎仆毛，专奉狼头纛。行府寄精庐，开窗对林麓。\r\n是时重阳后，天气旷清肃。兹山昏晓开，一一在人目。\r\n霜空正泬寥，浓翠霏扑扑。披海出珊瑚，贴天堆碧玉。\r\n俄然阴霾作，城郭才霢霂。绝顶已凝雪，晃朗开红旭。\r\n初疑昆仑下，夭矫龙衔烛。亦似蓬莱巅，金银台叠蹙。\r\n紫霞或旁映，绮段铺繁褥。晚照忽斜笼，赤城差断续。\r\n又如煮吴盐，万万盆初熟。又如濯楚练，千千匹未轴。\r\n又如水晶宫，蛟螭结川渎。又如钟乳洞，电雷开岩谷。\r\n丹青画不成，造化供难足。合有羽衣人，飘飖曳烟躅。\r\n合有五色禽，叫啸含仙曲。根虽限剑门，穴必通林屋。\r\n方诸沧海隔，欲去忧沦覆。群玉缥缈间，未可量往复。\r\n何如当此境，终朝旷遐瞩。往往草檄余，吟哦思幽独。\r\n早晚扫欃枪，笳鼓迎畅毂。休飞霹雳车，罢系虾蟆木。\r\n勒铭燕然山，万代垂芬郁。然后恣逍遥，独往群麋鹿。\r\n不管安与危，不问荣与辱。但乐濠梁鱼，岂怨钟山鹄。\r\n纫兰以围腰，采芝将实腹。石床须卧平，一任闲云触。"
        },
        {
            "title": "即席十韵",
            "content": "住处方窥宋，平生未嫁卢。暖金轻铸骨，寒玉细凝肤。\r\n妒蝶长成伴，伤鸾耐得孤。城堪迷下蔡，台合上姑苏。\r\n弄眼难降柳，含茸欲斗蒲。生凉云母扇，直夜博山炉。\r\n翡翠交妆镜，鸳鸯入画图。无心同石转，有泪约泉枯。\r\n猿渴应须见，鹰饥只待呼。银河正清浅，霓节过来无。"
        },
        {
            "title": "个人三十韵",
            "content": "袅袅复盈盈，何年坠玉京。见人还道姓，羞客不称名。\r\n故事谙金谷，新居近石城。脸横秋水溢，眉拂远山晴。\r\n粉薄涂云母，簪寒篸水晶。催来两桨送，怕起五丝萦。\r\n髻学盘桓绾，床依宛转成。博山凝雾重，油壁隐车轻。\r\n额点梅花样，心通棘刺情。搔头邀顾遇，约指到平生。\r\n鱼网徐徐襞，螺卮浅浅倾。芙蓉褥已展，豆蔻水休更。\r\n赵女怜胶腻，丁娘爱烛明。炷香龙荐脑，辟魇虎输精。\r\n管咽参差韵，弦嘈倰僜声。花残春寂寂，月落漏丁丁。\r\n柳絮联章敏，椒花属思清。剪罗成彩字，销蜡脱珠缨。\r\n邂逅当投珮，艰难莫拊楹。熨来身热定，舐得面痕平。\r\n匣镜金螭怒，帘旌绣兽狞。颈长堪鹤并，腰细任蜂争。\r\n滴泪泉饶竭，论心石未贞。必双成凤去，岂独化蝉鸣。\r\n书远肠空断，楼高胆易惊。数钱红带结，斗草蒨裙盛。\r\n袂柳阑干小，侵波略彴横。夜愁遥寄雁，晓梦半和莺。\r\n翼只思鹣比，根长羡藕并。可怜衣带缓，休赋重行行。"
        },
        {
            "title": "倒次元韵",
            "content": "南陌来寻伴，东城去卜邻。生憎无赖客，死忆有情人。\r\n似束腰支细，如描发彩匀。黄鹂裁帽贵，紫燕刻钗珍。\r\n身近从淄右，家元接观津。雨台谁属楚，花洞不知秦。\r\n泪滴空床冷，妆浓满镜春。枕凉欹琥珀，簟洁展麒麟。\r\n茂苑廊千步，昭阳扇九轮。阳城迷处笑，京兆画时嚬。\r\n鱼子封笺短，蝇头学字真。易判期已远，难讳事还新。\r\n艇子愁冲夜，骊驹怕拂晨。如何断岐路，免得见行尘。"
        },
        {
            "title": "和韩致光侍郎无题三首十四韵",
            "content": "珠佩元消暑，犀簪自辟尘。掩灯容燕宿，开镜待鸡晨。\r\n去懒都忘旧，来多未厌新。每逢忧是梦，长忆故延真。\r\n杏小双圆压，山浓两点嚬。瘦难胜宝带，轻欲驭飙轮。\r\n篦凤金雕翼，钗鱼玉镂鳞。月明无睡夜，花落断肠春。\r\n解舞何须楚，能筝可在秦？怯探同海底，稀遇极天津。\r\n绿柰攀宫艳，青梅弄岭珍。管纤银字咽，梭密锦书匀。\r\n厌胜还随俗，无疑不避人。可怜三五夕，妩媚善为邻。\r\n舞转轻轻雪，歌霏漠漠尘。漫游多卜夜，慵起不知晨。\r\n玉箸和妆裛，金莲逐步新。凤笙追北里，鹤驭访南真。\r\n有恨都无语，非愁亦有嚬。戏应过蚌浦，飞合入蟾轮。\r\n杯样成言鸟，梳文解卧鳞。逢迎大堤晚，离别洞庭春。\r\n似玉曾夸赵，如云不让秦。锦收花上露，珠引月中津。\r\n木为连枝贵，禽因比翼珍。万峰酥点薄，五色绣妆匀。\r\n獭髓求鱼客，鲛绡托海人。寸肠谁与达，洞府四无邻。\r\n绮阁临初日，铜台拂暗尘。鷾鸸偏报晓，乌鶂惯惊晨。\r\n鱼网裁书数，鹍弦上曲新。病多疑厄重，语切见心真。\r\n子母钱征笑，西南月借嚬。捣衣嫌独杵，分袂怨双轮。\r\n贝叶教丹觜，金刀寄赤鳞。卷帘吟塞雪，飞楫渡江春。\r\n解织宜名蕙，能歌合姓秦。眼穿回雁岭，魂断饮牛津。\r\n药自偷来绝，香从窃去珍。茗煎云沫聚，药种玉苗匀。\r\n草密应迷客，花繁好避人。长干足风雨，遥夜与谁邻。"
        },
        {
            "title": "玉堂种竹六韵",
            "content": "当砌植檀栾，浓阴五月寒。引风穿玉牖，摇露滴金盘。\r\n有韵和宫漏，无香杂畹兰。地疑云锁易，日近雪封难。\r\n静称围棋会，闲宜阁笔看。他年终结实，不羡树栖鸾。"
        },
        {
            "title": "祝风三十二韵",
            "content": "我有二顷田，长洲东百里。环涂为之区，积葑相连纚。\r\n松江流其旁，春夏多苦水。堤防苟不时，泛滥即无已。\r\n粤余病眠久，而复家无峙。田峻不胜荒，农功皆废弛。\r\n他稼已如云，我田方欲莳。四际上通波，兼之葭与苇。\r\n是时立秋后，烟露浩凄矣。虽然遣毕功，萎约都无几。\r\n如何海上风，连日从空起。似欲驱沧溟，来沃具区里。\r\n噫嘻尔风师，吴中多豪士。囷仓过九年，一粒惜如死。\r\n籴贱兼粜贵，凶年翻大喜。只是疲羸苦，才饥须易子。\r\n余仍轗轲者，进趋年二纪。秋不安一食，春不闲一晷。\r\n肠回为多别，骨瘦因积毁。咳唾莫逢人，揶揄空睹鬼。\r\n中又值干戈，遑遑常转徙。故隐茅山西，今来笠泽涘。\r\n荒者不复寻，葺者还有以。将正陶令巾，又盖姜肱被。\r\n不敢务有余，有余必骄鄙。所期免假匄，假匄多惭耻。\r\n骄鄙既不生，惭耻更能弭。自可致逍遥，无妨阅经史。\r\n吁余将四十，满望只如此。干泽尚多难，学稼兹复尔。\r\n穷达虽系命，祸福生所履。天不饥死余，飘风当自止。"
        },
        {
            "title": "败帘六韵",
            "content": "有客编来久，弥年断不收。不堪风作候，岂复燕为雠？\r\n尽见三重阁，难迷百尺楼。伴灯微掩梦，兼扇劣遮羞。\r\n零落亡珠缀，殷勤谢玉钩。凉宵何必卷，月自入轩流。"
        },
        {
            "title": "奉和御制六韵",
            "content": "天晓密云开，亭亭翠葆来。芰荷笼水殿，杨柳蔽风台。\r\n恩洽三时雨，欢腾万岁雷。日华偏照御，星彩迥分台。\r\n苇岸萦仙棹，莲峰倒玉杯。独惭歌圣德，不是侍臣才。"
        },
        {
            "title": "和睦州卢中丞题茅堂十韵",
            "content": "有士当今重，忘情自古稀。独开青嶂路，闲掩白云扉。\r\n石累千层险，泉分一带微。栋危猿竞下，檐回鸟争归。\r\n烟冷茶铛静，波香兰舸飞。好移钟阜蓼，莫种首阳薇。\r\n树密含轻雾，川空漾薄晖。芝泥看只捧，蕙带且休围。\r\n东郭邻穿履，西林近衲衣。琼瑶一百字，千古见清机。"
        },
        {
            "title": "雪十韵",
            "content": "洒密蔽璇穹，霏霏杳莫穷。迟于雨到地，疾甚絮随风。\r\n四野苍茫际，千家晃朗中。夜迷三绕鹊，昼断一行鸿。\r\n结片飞琼树，栽花点蕊宫。壅应边尽北，填合海无东。\r\n高爱危峰积，低愁暖气融。月交都浩渺，日射更玲珑。\r\n送腊辞寒律，迎春入旧丛。自怜曾末至，聊复赋玄功。"
        },
        {
            "title": "三峰府内矮柏（一作桧）十韵",
            "content": "擢秀依黄阁，移根自碧岑。周围虽合抱，直上岂盈寻。\r\n远砌行窥顶，当庭坐庇阴。短堪惊众木，高已让他林。\r\n日转无长影，风回有细音。不容萝茑附，只耐雪霜侵。\r\n玉帐笼应匝，牙旗倚更禁。叶低宜拂席，枝褭易抽簪。\r\n绿涧支离久，朱门掩映深。何须一千丈，方有岁寒心。"
        },
        {
            "title": "赴阙次留献荆南成相公三十韵",
            "content": "分阃兼文德，持衡有武功。荆南知独去，海内更谁同。\r\n拔地孤峰秀，当天一鹗雄。云生五色笔，月吐六钧弓。\r\n骨格凌秋耸，心源见底空。神清餐沆瀣，气逸饮洪濛。\r\n临事成奇策，全身仗至忠。解鞍欺李广，煮弩笑臧洪。\r\n往昔逢多难，来兹故统戎。卓旗云梦泽，扑火细腰宫。\r\n铲土楼台构，连江雉堞笼。似平铺掌上，疑涌出壶中。\r\n岂是劳人力，宁因役鬼工。本遗三户在，今匝万家通。\r\n画舸横青雀，危樯列彩虹。席飞巫峡雨，袖拂宋亭风。\r\n场广盘球子，池闲引钓筒。礼贤金璧贱，煦物雪霜融。\r\n酒满梁尘动，棋残漏滴终。俭常资澹静，贵绝恃穹崇。\r\n唯要臣诚显，那求帝渥隆。甘棠名异奭，大树姓非冯。\r\n自念为迁客，方谐谒上公。痛知遭止棘，频叹委飘蓬。\r\n借宅诛茅绿，分囷指粟红。只惭燕馆盛，宁觉阮途穷。\r\n涣汗沾明主，沧浪别钓翁。去曾忧塞马，归欲逐边鸿。\r\n积感深于海，衔恩重极嵩。行行柳门路，回首下离东。"
        },
        {
            "title": "御沟十六韵",
            "content": "一水终南下，何年派作沟。穿城初北注，过苑却东流。\r\n绕岸清波溢，连宫瑞气浮。去应涵凤沼，来必渗龙湫。\r\n激石珠争碎，萦堤练不收。照花长乐曙，泛叶建章秋。\r\n影炫金茎表，光摇绮陌头。旁沾画眉府，斜入教箫楼。\r\n有雨难澄镜，无萍易掷钩。鼓宜尧女瑟，荡必蔡姬舟。\r\n皋著通鸣鹤，津应接斗牛。回风还潋潋，和月更悠悠。\r\n浅忆觞堪泛，深思杖可投。只怀泾合虑，不带陇分愁。\r\n自有朝宗乐，曾无溃穴忧。不劳夸大汉，清渭贯神州。"
        },
        {
            "title": "和诸学士秋夕禁直偶（一作遇）雪",
            "content": "大华积秋雪，禁闱生夜寒。砚冰忧诏急，灯烬惜更残。\r\n正遂攀稽愿，翻追访戴欢。更为三日约，高兴未将阑。"
        },
        {
            "title": "送策上人",
            "content": "昨来非有意，今去亦无心。阙下抛新院，江南指旧林。\r\n瓶添新涧绿，笠卸晚峰阴。八字如相许，终辞尺组寻。"
        },
        {
            "title": "早发（一作登）潼关",
            "content": "天边月初落，马上梦犹残。关树苍苍晓，玉阶澹澹寒。\r\n宦游终自苦，身世静堪观。争似山中隐，和云枕碧湍。"
        },
        {
            "title": "春寒",
            "content": "固教梅忍落，体与杏藏娇。已过冬疑剩，将来暖未饶。\r\n玉阶残雪在，罗荐暗魂销。莫问王孙事，烟芜正寂寥。"
        },
        {
            "title": "武牢关遇雨",
            "content": "泽春关路迥，暮雨细霏霏。带雾昏河浪，和尘重客衣。\r\n望中迷去骑，愁里乱斜晖。惆怅家山远，溟蒙湿翠微。"
        },
        {
            "title": "咏柳",
            "content": "自与莺为地，不教花作媒。细应和雨断，轻只爱风裁。\r\n好拂锦步障，莫遮铜雀台。灞陵千万树，日暮别离回。"
        },
        {
            "title": "关东献兵部刘员外",
            "content": "昨夜星辰动，仙郎近汉关。玳筵吟雪罢，锦帐押春还。\r\n已到青云上，应栖绛圃间。临邛有词赋，一为奏天颜。"
        },
        {
            "title": "送广利大师东归",
            "content": "紫殿久沾恩，东归过海门。浮荣知是梦，轻别肯销魂。\r\n明发先晨鸟，寒栖入暝猿。蕺山如重到，应老旧云根。"
        },
        {
            "title": "微雨",
            "content": "天青织未遍，风急舞难成。粉重低飞蝶，黄沈不语莺。\r\n自随春霭乱，还放夕阳明。惆怅池塘上，荷珠点点倾。"
        },
        {
            "title": "寄尚颜师",
            "content": "僧中难得静，静得是吾师。到阙不求紫，归山只爱诗。\r\n临风翘雪足，向日剃霜髭。自叹眠漳久，双林动所思。"
        },
        {
            "title": "途次淮口",
            "content": "寒流万派碧，南渡见烟光。人向隋宫近，山盘楚塞长。\r\n有村皆绿暗，无径不红芳。已带伤春病，如何更异乡。"
        },
        {
            "title": "旅中送迁客",
            "content": "天南不可去，君去吊灵均。落日青山路，秋风白发人。\r\n言危无继者，道在有明神。满目尽胡越，平生何处陈。"
        },
        {
            "title": "雨夜",
            "content": "旅夕那禁雨，梅天已思秋。未明孤枕倦，相吊一灯愁。\r\n有恋惭沧海，无机奈白头。何人得浓睡，溪上钓鱼舟。"
        },
        {
            "title": "长安逢故人",
            "content": "岁暮长安客，相逢酒一杯。眼前闲事静，心里故山来。\r\n池影含新草，林芳动早梅。如何不归去，霜鬓共风埃。"
        },
        {
            "title": "追咏棠梨花十韵",
            "content": "蜀地从来胜，棠梨第一花。更应无软弱，别自有妍华。\r\n不贵绡为雾，难降绮作霞。移须归紫府，驻合饵丹砂。\r\n密映弹琴宅，深藏卖酒家。夜宜红蜡照，春称锦筵遮。\r\n连庙魂栖望，飘江字绕巴。未饶酥点薄，兼妒雪飞斜。\r\n旧赏三年断，新期万里赊。长安如种得，谁定牡丹夸。"
        },
        {
            "title": "溪边",
            "content": "溪边花满枝，百鸟带香飞。下有一白鹭，日斜翘石矶。"
        },
        {
            "title": "赋雪十韵",
            "content": "雨冻轻轻下，风干淅淅吹。喜胜花发处，惊似客来时。\r\n河静胶行棹，岩空响折枝。终无鹧鸪识，先有鶺鴒知。\r\n马势晨争急，雕声晚更饥。替霜严柏署，藏月上龙墀。\r\n百尺楼堪倚，千钱酒要追。朝归紫阁早，漏出建章迟。\r\n腊候何曾爽，春工是所资。遥知故溪柳，排比万条丝。"
        },
        {
            "title": "花村六韵",
            "content": "地胜非离郭，花深故号村。已怜梁雪重，仍愧楚云繁。\r\n山近当吟冷，泉高入梦喧。依稀小有洞，邂逅武陵源。\r\n月好频移座，风轻莫闭门。流莺更多思，百啭待黄昏。"
        },
        {
            "title": "雪中寄卢延让秀才",
            "content": "苦贫皆共雪，吾子岂同悲。永日应无食，经宵必有诗。\r\n渚宫寒过节，华省试临期。努力图西去，休将冻馁辞。"
        },
        {
            "title": "戏（一本有作字）",
            "content": "恨极同填海，情长抵导江。丁香从小结，莲子彻枝双。\r\n整髻花当槛，吹灯月在窗。秦台非久计，早晚降霓幢。"
        },
        {
            "title": "送僧南游",
            "content": "战鼙鸣未已，瓶屦抵何乡？偶别尘中易，贪归物外忙。\r\n后蝉抛鄠杜，先雁下潇湘。不得从师去，殷勤谢草堂。"
        },
        {
            "title": "汴上晚泊",
            "content": "亭上风犹急，桥边月已斜。柳寒难吐絮，浪浊不成花。\r\n岐路春三月，园林海一涯。萧然正无寐，夜橹莫咿哑。"
        },
        {
            "title": "春词",
            "content": "鸾镜长侵夜，鸳衾不识寒。羞多转面语，妒极定睛看。\r\n金市旧居近，钿车新造宽。春期莫相误，一日百花残。"
        },
        {
            "title": "夏夜有寄",
            "content": "月上簟如水，轩高帘在钩。竹声寒不夏，蛩思静先秋。\r\n偶得清宵兴，方知白日愁。所思何处远，斜汉欲低流。"
        },
        {
            "title": "送僧归破山寺",
            "content": "万里指吴山，高秋杖锡还。别来双阙老，归去片云闲。\r\n师在有无外，我婴尘土间。居然本相别，不要惨离颜。"
        },
        {
            "title": "送僧归日本国",
            "content": "沧溟分故国，渺渺泛杯归。天尽终期到，人生此别稀。\r\n无风亦骇浪，未午已斜晖。系帛何须雁，金乌日日飞。"
        },
        {
            "title": "出迟",
            "content": "园密花藏易，楼深月到难。酒虚留客尽，灯暗远更残。\r\n麝想眉间印，鸦知顶上盘。文王之囿小，莫惜借人看。"
        },
        {
            "title": "即席",
            "content": "家住丛台旧，名参绛圃新。醉波疑夺烛，娇态欲沈春。\r\n伴雨聊过楚，归云定占秦。桃花正浓暖，争不浪迷人。"
        },
        {
            "title": "灵宝县西侧",
            "content": "碧溪潋潋流残阳，晴沙两两眠鸳鸯。柳花无赖苦多暇，\r\n蛱蝶有情长自忙。千里宦游成底事，每年风景是他乡。\r\n高歌一曲垂鞭去，尽日无人识楚狂。"
        },
        {
            "title": "忆钓舟",
            "content": "青山小隐枕潺湲，一叶垂纶几溯沿。后浦春风随兴去，\r\n南塘秋雨有时眠。惯冲晓雾惊群雁，爱飐残阳入乱烟。\r\n回首无人寄惆怅，九衢尘土困扬鞭。"
        },
        {
            "title": "寄殿院高侍御",
            "content": "黄梅雨细幂长洲，柳密花疏水慢流。钓艇正寻逋客去，\r\n绣衣方结少年游。风前不肯看垂手，灯下还应惜裹头。\r\n一夜自怜无羽翼，独当何逊滴阶愁。"
        },
        {
            "title": "彭门用兵后经汴路三首",
            "content": "长亭一望一徘徊，千里关河百战来。细柳旧营犹锁月，\r\n祁连新冢已封苔。霜凋绿野愁无际，烧接黄云惨不开。\r\n若比江南更牢落，子山词赋莫兴哀。\r\n隋堤风物已凄凉，堤下仍多旧战场。金镞有苔人拾得，\r\n芦花无主鸟衔将。秋声暗促河声急，野色遥连日色黄。\r\n独上寒城正愁绝，戍鼙惊起雁行行。\r\n铁马云旗梦渺茫，东来无处不堪伤。风吹白草人行少，\r\n月落空城鬼啸长。一自纷争惊宇宙，可怜萧索绝烟光。\r\n曾为塞北闲游客，辽水天山未断肠。"
        },
        {
            "title": "还俗尼（本是歌妓）",
            "content": "柳眉梅额倩妆新，笑脱袈裟得旧身。三峡却为行雨客，\r\n九天曾是散花人。空门付与悠悠梦，宝帐迎回暗暗春。\r\n寄语江南徐孝克，一生长短托清尘。"
        },
        {
            "title": "敷水有丐",
            "content": "天地尘昏九鼎危，大貂曾出武侯师。一心忠赤山河见，\r\n百战功名日月知。旧宅已闻栽禁树，诸孙仍见丐征岐。\r\n而今不要教人识，正藉将军死斗时。"
        },
        {
            "title": "岐下闻子规",
            "content": "剑阁西南远凤台，蜀魂何事此飞来。偶因陇树相迷至，\r\n唯恐边风却送回。只有花知啼血处，更无猿替断肠哀。\r\n谁怜越客曾闻处，月落江平晓雾开。"
        },
        {
            "title": "长安里中闻猿",
            "content": "夹巷重门似海深，楚猿争得此中吟。一声紫陌才回首，\r\n万里青山已到心。惯倚客船和雨听，可堪侯第见尘侵。\r\n无因永夜闻清啸，禁路人归月自沈。"
        },
        {
            "title": "新安道中玩流水",
            "content": "一渠春碧弄潺潺，密竹繁花掩映间。看处便须终日住，\r\n算来争得此身闲。萦纡似接迷春洞，清冷应连有雪山。\r\n上却征车再回首，了然尘土不相关。"
        },
        {
            "title": "和人题武城寺",
            "content": "神清已觉三清近，目断仍劳万象牵。渭水远含秋草渡，\r\n汉陵高枕夕阳天。半岩云粉千竿竹，满寺风雷百尺泉。\r\n别有阑干压行路，看人尘土竟流年。"
        },
        {
            "title": "过丹阳",
            "content": "云阳县郭半郊坰，风雨萧条万古情。山带梁朝陵路断，\r\n水连刘尹宅基平。桂枝自折思前代，藻鉴难逢耻后生。\r\n遗事满怀兼满目，不堪孤棹舣荒城。"
        },
        {
            "title": "出潼关",
            "content": "重门随地险，一径入天开。华岳眼前尽，黄河脚底来。\r\n飞轩何满路，丹陛正求才。独我疏慵质，飘然又此回。"
        },
        {
            "title": "寓言",
            "content": "非明非暗朦朦月，不暖不寒慢慢风。\r\n独卧空床好天气，平生闲事到心中。"
        },
        {
            "title": "华清宫二首",
            "content": "四郊飞雪暗云端，唯此宫中落旋干。\r\n绿树碧檐相掩映，无人知道外边寒。\r\n长生秘殿倚青苍，拟敌金庭不死乡。\r\n无奈逝川东去急，秦陵松柏满残阳。"
        },
        {
            "title": "山居即事",
            "content": "小亭前面接青崖，白石交加衬绿苔。\r\n日暮松声满阶砌，不关风雨鹤归来。"
        },
        {
            "title": "秋园",
            "content": "始怜春草细霏霏，不觉秋来绿渐稀。\r\n惆怅撷芳人散尽，满园烟露蝶高飞。"
        },
        {
            "title": "途中",
            "content": "柳弱风长在，云轻雨易休。不劳芳草色，更惹夕阳愁。\r\n万里独归去，五陵无与游。春心渐伤尽，何处有高楼。"
        },
        {
            "title": "金陵遇悟空上人（上人与故相国杨公有旧）",
            "content": "东阁无人事渺茫，老僧持钵过丹阳。\r\n十年栖止如何报，好与南谯剩炷香。"
        },
        {
            "title": "忆事",
            "content": "去年花下把金卮，曾赋杨花数句诗。\r\n回首朱门闭荒草，如今愁到牡丹时。"
        },
        {
            "title": "寒食洛阳道",
            "content": "路岐无乐处，时节倍思家。彩索飏轻吹，黄鹂啼落花。\r\n连乾驰宝马，历禄斗香车。行客胜回首，看看春日斜。"
        },
        {
            "title": "题越州法华寺",
            "content": "寺在五峰阴，穿缘一径寻。云藏古殿暗，石护小房深。\r\n宿鸟连僧定，寒猿应客吟。上方应见海，月出试登临。"
        },
        {
            "title": "新秋",
            "content": "白发又经秋，端居海上洲。无机因事发，有涕为时流。\r\n新酒乘凉压，残棋隔夜收。公车无路入，同拜老闲侯。"
        },
        {
            "title": "燕雏",
            "content": "掠水身犹重，偎风力尚微。瓦苔难定立，檐雨忽喧归。\r\n未识重溟远，先愁一叶飞。衔泥在他日，两两占春晖。"
        },
        {
            "title": "过九成宫",
            "content": "凤辇东归二百年，九成宫殿半荒阡。魏公碑字封苍藓，\r\n文帝泉声落野田。碧草断沾仙掌露，绿杨犹忆御炉烟。\r\n升平旧事无人说，万叠青山但一川。"
        },
        {
            "title": "西陵夜居",
            "content": "寒潮落远汀，暝色入柴扃。漏永沈沈静，灯孤的的清。\r\n林风移宿鸟，池雨定流萤。尽夜成愁绝，啼蛩莫近庭。"
        },
        {
            "title": "富春",
            "content": "天下有水亦有山，富春山水非人寰。\r\n长川不是春来绿，千峰倒影落其间。"
        },
        {
            "title": "途中",
            "content": "一棹归何处，苍茫落照昏。无人应失路，有树始知春。\r\n湖岸春耕废，江城战鼓喧。儒冠解相误，学剑尽乘轩。"
        },
        {
            "title": "端居",
            "content": "片雨过前汀，端居枕簟清。病魔随暑退，诗思傍凉生。\r\n别燕殷勤语，残蝉仿佛鸣。古来悲不尽，况我本多情。"
        },
        {
            "title": "秋兴",
            "content": "微雨过菰苇，野居生早凉。襟期渐萧洒，精爽欲飞扬。\r\n鱼买罾头活，酒沽船上香。不缘人不用，始道静胜忙。"
        },
        {
            "title": "湖州溪楼书献郑员外",
            "content": "危槛等飞樯，闲追晚际凉。青林上雨色，白鸟破溪光。\r\n目以高须极，心因静更伤。唯公旧相许，早晚侍长杨。"
        },
        {
            "title": "松江晚泊",
            "content": "树远天疑尽，江奔地欲随。孤帆落何处，残日更新离。\r\n客是凄凉本，情为系滞枝。寸肠无计免，应只楚猿知。"
        },
        {
            "title": "和",
            "content": "泽国瞻遗庙，云韶仰旧名。一隅连障影，千仞落泉声。\r\n老狖寻危栋，秋蛇束画楹。路长资税驾，岁俭绝丰盛。\r\n默默虽难测，昭昭本至平。岂知迁去客，自有复来兵。\r\n美舜歌徒作，欺尧犬正狞。近兼闻顺动，敢复怨徂征。\r\n日出天须霁，风休海自清。肺肠无处说，一为启聪明。"
        },
        {
            "title": "荆州寓居书怀",
            "content": "一室四无邻，荒郊接古津。幽闲消俗态，摇落露家贫。\r\n绝迹思浮海，修书懒寄秦。东西不复问，翻笑泣岐人。"
        },
        {
            "title": "秋日渚宫即事",
            "content": "漠漠澹云烟，秋归泽国天。风高还促燕，雨细未妨蝉。\r\n静引荒城望，凉惊旅枕眠。更堪憔悴里，欲泛洞庭船。"
        },
        {
            "title": "寄贯休",
            "content": "休公何处在，知我宦情无。已似冯唐老，方知武子愚。\r\n一身仍更病，双阙又须趋。若得重相见，冥心学半铢。"
        },
        {
            "title": "重阳日荆州作",
            "content": "万里投荒已自哀，高秋寓目更徘徊。浊醪任冷难辞醉，\r\n黄菊因暄却未开。上国莫归戎马乱，故人何在塞鸿来。\r\n惊时感事俱无奈，不待残阳下楚台。"
        },
        {
            "title": "寄贯休上人",
            "content": "别来如梦亦如云，八字微言不复闻。世上浮沈应念我，\r\n笔端飞动只降君。几同江步吟秋霁，更忆山房语夜分。\r\n见拟沃州寻旧约，且教丹顶许为邻。"
        },
        {
            "title": "野庙",
            "content": "古原荒庙掩莓苔，何处喧喧鼓笛来。\r\n日暮鸟归人散尽，野风吹起纸钱灰。"
        },
        {
            "title": "灵池县见早梅（时太尉中书令京兆公奉诏讨蜀",
            "content": "小园晴日见寒梅，一寸乡心万里回。春日暖时抛笠泽，\r\n战尘飞处上琴台。栖身未识登龙地，落笔元非倚马才。\r\n待勒燕然归未得，雪枝南畔少徘徊。"
        },
        {
            "title": "中夜闻啼禽",
            "content": "漠漠苍苍未五更，宿禽何处两三声。若非西涧回波触，\r\n即是南塘急雨惊。金屋独眠堪寄恨，商陵永诀更牵情。\r\n此时归梦随肠断，半壁残灯闪闪明。"
        },
        {
            "title": "书怀",
            "content": "傍岩依树结檐楹，夏物萧疏景更清。滩响忽高何处雨，\r\n松阴自转远山晴。见多邻犬遥相认，来惯幽禽近不惊。\r\n争得便夸饶胜事，九衢尘里免劳生。"
        },
        {
            "title": "雨后闻思归乐二首",
            "content": "山禽连夜叫，兼雨未尝休。尽道思归乐，应多离别愁。\r\n我家方旅食，故国在沧洲。闻此不能寐，青灯茆屋幽。\r\n一夜鸟飞鸣，关关彻五更。似因归路隔，长使别魂惊。\r\n未省愁雨暗，就中伤月明。须知越吟客，欹枕不胜情。"
        },
        {
            "title": "岐下闻杜鹃",
            "content": "化去蛮乡北，飞来渭水西。为多亡国恨，不忍故山啼。\r\n怨已惊秦凤，灵应识汉鸡。数声烟漠漠，余思草萋萋。\r\n楼迥波无际，林昏日又低。如何不肠断，家近五云溪。"
        },
        {
            "title": "商人",
            "content": "百尺竿头五两斜，此生何处不为家？北抛衡岳南过雁，\r\n朝发襄阳暮看花。蹭蹬也应无陆地，团圆应觉有天涯。\r\n随风逐浪年年别，却笑如期八月槎。"
        },
        {
            "title": "雪后过昭应",
            "content": "路过章台气象宽，九重城阙在云端。烟含上苑沈沈紫，\r\n雪露南山愯愯寒。绮陌已堪骑宝马，绿芜行即弹金丸。\r\n灞川南北真图画，更待残阳一望看。"
        },
        {
            "title": "题扬子津亭",
            "content": "扬子江津十四经，纪行文字遍长亭。惊人旅鬓斩新白，\r\n无事海门依旧青。前路莫知霜凛凛，故乡何处雁冥冥。\r\n可怜不识生离者，数点渔帆落暮汀。"
        },
        {
            "title": "闲望",
            "content": "三点五点映山雨，一枝两枝临水花。蛱蝶狂飞掠芳草，\r\n鸳鸯稳睡翘暖沙。阙下新居成别业，江南旧隐是谁家。\r\n东迁西去俱无计，却羡暝归林上鸦。"
        },
        {
            "title": "和陆拾遗题谏院松",
            "content": "落落孤松何处寻，月华西畔结根深。晓含仙掌三清露，\r\n晚上宫墙百雉阴。野鹤不归应有怨，白云高去太无心。\r\n碧岩秋涧休相望，捧日元须在禁林。"
        },
        {
            "title": "秋事",
            "content": "江天暑气自凉清，物候须知一雨成。松竹健来唯欠语，\r\n蕙兰衰去始多情。他年拟献书空在，此日知机意尽平。\r\n更欲轻桡放烟浪，苇花深处睡秋声。"
        },
        {
            "title": "次韵（一本无韵字）和王员外杂游四韵",
            "content": "一分难减亦难加，得似溪头浣越纱。两桨惯邀催去艇，\r\n七香曾占取来车。黄昏忽堕当楼月，清晓休开满镜花。\r\n谁见玉郎肠断处，露床风簟半欹斜。"
        },
        {
            "title": "莺",
            "content": "日落林西鸟未知，自先飞上最高枝。千啼万语不离恨，\r\n已去又来如有期。惯识江南春早处，长惊蓟北梦回时。\r\n谢家园里成吟久，只欠池塘一句诗。"
        },
        {
            "title": "秋日感事",
            "content": "一叶飘然夕照沈，世间何事不经心？几人欲话云台峻，\r\n独我方探禹穴深。鸡檄固应无下策，鹤书还要问中林。\r\n自怜情为多忧动，不为西风白露吟。"
        },
        {
            "title": "和峡州冯使君题所居",
            "content": "三年拔薤成仁政，一日诛茅葺所居。晓岫近排吟阁冷，\r\n夜江遥响寝堂虚。唯怀避地逃多难，不羡朝天卧直庐。\r\n记得街西邻舍否，投荒南去五千余。"
        },
        {
            "title": "题延寿坊东南角古池",
            "content": "蔓草萧森曲岸摧，水笼沙浅露莓苔。更无蔟蔟红妆点，\r\n犹有双双翠羽来。雨细几逢耕犊去，日斜时见钓人回。\r\n繁华自古皆相似，金谷荒园土一堆。"
        },
        {
            "title": "酬僧",
            "content": "吾师既续惠休才，况值高秋万象开。吟处远峰横落照，\r\n定中黄叶下青苔。双林不见金兰久，丹楚空翻组绣来。\r\n闻说近郊寒尚绿，登临应待一追陪。"
        },
        {
            "title": "赋雪",
            "content": "一夜阴风度，平明颢气交。未知融结判，唯见混茫包。\r\n路莫藏行迹，林难出树梢。气应封兽穴，险必堕禽巢。\r\n影密灯回照，声繁竹送敲。玩宜苏让点，餐称蜜匀抄。\r\n结冻防鱼跃，黏沙费马跑。炉寒资爇荻，屋暖赖编茅。\r\n远不分山叠，低宜失地坳。阑干高百尺，新霁若为抛。"
        },
        {
            "title": "无题",
            "content": "万态千端一瞬中，沁园芜没伫秋风。??夜警池塘冷，\r\n蝙蝠昼飞楼阁空。粉貌早闻残洛市，箫声犹自傍秦宫。\r\n今朝陌上相非者，曾此歌钟几醉同。"
        },
        {
            "title": "登鹳雀楼",
            "content": "鸟在林梢脚底看，夕阳无际戍烟残。冻开河水奔浑急，\r\n雪洗条山错落寒。始为一名抛故国，近因多难怕长安。\r\n祖鞭掉折徒为尔，赢得云溪负钓竿。"
        },
        {
            "title": "谷口寓居偶题",
            "content": "涔涔病骨怯朝天，谷口归来取性眠。峭壁削成开画障，\r\n急溪飞下咽繁弦。不能尘土争闲事，且放形神学散仙。\r\n已熟前峰采芝径，更于何处养残年。"
        },
        {
            "title": "闻李翰林游池上有寄",
            "content": "花飞絮落水和流，玉署词臣奉诏游。四面看人随画鹢，\r\n中流合乐起眠鸥。皇恩自抱丹心报，清颂谁将白雪酬。\r\n不为禁钟催入宿，前峰月上未回舟。"
        },
        {
            "title": "渚宫立春书怀",
            "content": "春候侵残腊，江芜绿已齐。风高莺啭涩，雨密雁飞低。\r\n向日心须在，归朝路欲迷。近闻惊御火，犹及灞陵西。"
        },
        {
            "title": "偶题",
            "content": "贱子曾尘国士知，登门倒屣忆当时。西州酌尽看花酒，\r\n东阁编成咏雪诗。莫道精灵无伯有，寻闻任侠报爰丝。\r\n乌衣旧宅犹能认，粉竹金松一两枝。"
        },
        {
            "title": "题豪家故池",
            "content": "岁久无泉引，春来仰雨流。萍枯黏朽槛，沙浅露沉舟。\r\n照影人何在，持竿客寄游。翛然兴废外，回首谢眠鸥。"
        },
        {
            "title": "中秋（此下一本有十五夜三字）陪熙用学士（",
            "content": "月圆年十二，秋半每多阴。此夕无纤霭，同君宿禁林。\r\n未高知海阔，当午见宫深。衣似繁霜透，身疑积水沈。\r\n遭逢陪侍辇，归去忆抽簪。太液池南岸，相期到晓吟。"
        },
        {
            "title": "闲书",
            "content": "接鹭陪鸾漫得群，未如高卧紫溪云。晋阳起义寻常见，\r\n湖口屯营取次闻。大底鹪鹏须自适，何尝玉石不同焚。\r\n回看带砺山河者，济得危时没旧勋。"
        },
        {
            "title": "红白牡丹",
            "content": "不必繁弦不必歌，静中相对更情多。殷鲜一半霞分绮，\r\n洁澈旁边月飐波。看久愿成庄叟梦，惜留须倩鲁阳戈。\r\n重来应共今来别，风堕香残衬绿莎。"
        },
        {
            "title": "山居即事四首",
            "content": "桂树秋来风满枝，碧岩归日免乖期。\r\n故人尽向蟾宫折，独我攀条欲寄谁。\r\n不傲南窗且采樵，干松每带湿云烧。\r\n庖厨却得长兼味，三秀芝根五朮苗。\r\n万事翛然只有棋，小轩高净簟凉时。\r\n阑珊半局和微醉，花落中庭树影移。\r\n无邻无里不成村，水曲云重掩石门。\r\n何用深求避秦客，吾家便是武陵源。"
        },
        {
            "title": "和集贤相公西溪侍宴观竞渡",
            "content": "片水耸层桥，祥烟霭庆霄。昼花铺广宴，晴电闪飞桡。\r\n浪叠摇仙仗，风微定彩标。都人同盛观，不觉在行朝。"
        },
        {
            "title": "奉和御制（一本有幸岳寺三字）",
            "content": "岳寺清秋霁，宸游永日闲。霓旌森物外，凤吹落人间。\r\n玉漱穿城水，屏开对阙山。皆知圣情悦，丽藻洒芳兰。"
        },
        {
            "title": "杂曲歌辞·水调",
            "content": "凿河千里走黄沙，浮殿西来动日华。\r\n可道新声是亡国，且贪惆怅后庭花。"
        },
        {
            "title": "杂曲歌辞·古别离",
            "content": "紫燕黄鹄虽别离，一举千里何难追。犹闻啼风与叫月，\r\n流连断续令人悲。赋情更有深缱绻，碧甃千寻尚为浅。\r\n蟾蜍正向清夜流，蛱蝶须教堕丝罥。莫道断丝不可续，\r\n丹穴凤凰胶不远。草草通流水不回，海上两潮长不返。"
        },
        {
            "title": "寄僧",
            "content": "柳拂池光一点清，紫方袍袖杖藜行。偶传新句来中禁，\r\n谁把闲书寄上卿？锡倚山根重藓破，棋敲石面碎云生。\r\n应怜正视淮王诏，不识东林物外情。"
        }
    ]
}