{
    "dynasty": "唐",
    "author": "韩翃",
    "intro": "韓翃，字君平，南陽人。登天寶十三載進士第，淄青侯希逸，宣武李勉相繼辟幕府。建中初，以詩受知德宗，除駕部郎中、知制誥，擢中書舍人卒。翃與錢起、盧綸輩號大曆十才子，爲詩興致繁富，一篇一詠，朝野珍之，集五卷，今編詩三卷。",
    "items": [
        {
            "title": "宴杨驸马山池（一作陈羽诗，又作朱湾诗）",
            "content": "垂杨拂岸草茸茸，绣户帘前花影重。鲙下玉盘红缕细，\r酒开金瓮绿醅浓。中朝驸马何平叔，南国词人陆士龙。\r落日泛舟同醉处，回潭百丈映千峰。"
        },
        {
            "title": "酬程近秋夜即事见赠",
            "content": "长簟迎风早，空城澹月华。\r\n星河秋一雁，砧杵夜千家。\r\n节候看应晚，心期卧已赊。\r\n向来吟秀句，不觉已鸣鸦。\r\n【注释】：①簟：竹席。\r\n②月华：月光。\r\n③看：估量。\r\n④赊：迟。\r\n⑤向来：前时。【译文】：　　又长又大的竹子最早迎到风，空城笼罩在淡淡的月光当中。银河中一只秋雁飞过，许多人家都在夜里捣衣。照节气看来应该是晚秋了，心里想着写诗酬答，睡得晚了。刚才吟诵你的诗句，不知不觉到了鸦噪天明的时候。【赏析】：　　诗人酬和友人，以友人的诗题和诗，描写了秋夜清远疏淡的景色，意境开阔，同时写出时序更迭引起诗人心事未了的惆怅。末两句赞扬友人寄赠的诗章，感情真挚，不是一般的套语，表现出他与友人的友谊。全诗结构严谨，清幽淡雅。"
        },
        {
            "title": "少年行",
            "content": "千点斓斒玉勒骢，青丝结尾绣缠騣。\r\n鸣鞭晓出章台路，叶叶春衣杨柳风。"
        },
        {
            "title": "赠李翼",
            "content": "王孙别舍拥朱轮，不羡空名乐此身。\r\n门外碧潭春洗马，楼前红烛夜迎人。"
        },
        {
            "title": "汉宫曲二首（第二首一作李益诗）",
            "content": "五柞宫中过腊看，万年枝上雪花残。\r\n绮窗夜闭玉堂静，素绠朝穿金井寒。\r\n家在长陵小市中，珠帘绣户对春风。\r\n君王昨日移仙仗，玉辇迎将入汉宫。"
        },
        {
            "title": "赠张千牛",
            "content": "蓬莱阙下是天家，上路新回白鼻騧。\r\n急管昼催平乐酒，春衣夜宿杜陵花。"
        },
        {
            "title": "宿石邑山中",
            "content": "浮云不共此山齐，山霭苍苍望转迷。\r\n晓月暂飞高树里，秋河隔在数峰西。"
        },
        {
            "title": "寄赠衡州杨使君",
            "content": "湘竹斑斑湘水春，衡阳太守虎符新。\r\n朝来笑向归鸿道，早晚南飞见主人。"
        },
        {
            "title": "江南曲（一作李益诗）",
            "content": "长乐花枝雨点销，江城日暮好相邀。\r\n春楼不闭葳蕤锁，绿水回通宛转桥。"
        },
        {
            "title": "看调马",
            "content": "鸳鸯赭白齿新齐，晚日花中散碧蹄。\r\n玉勒斗回初喷沫，金鞭欲下不成嘶。"
        },
        {
            "title": "寒食（一作寒食日即事）",
            "content": "春城无处不飞花，寒食东风御柳斜。\r\n日暮汉宫传蜡烛，轻烟散入五侯家。\r\n·85 ·"
        },
        {
            "title": "羽林骑（一作羽林少年行）",
            "content": "骏马牵来御柳中，鸣鞭欲向渭桥东。\r\n红蹄乱蹋春城雪，花颔骄嘶上苑风。"
        },
        {
            "title": "送客知鄂州",
            "content": "江口千家带楚云，江花乱点雪纷纷。\r\n春风落日谁相见，青翰舟中有鄂君。"
        },
        {
            "title": "送陈明府赴淮南",
            "content": "年华近逼清明，落日微风送行。黄鸟绵蛮芳树，\r\n紫骝躞蹀东城。花间一杯促膝，烟外千里含情。\r\n应渡淮南信宿，诸侯拥旆相迎。"
        },
        {
            "title": "别甑山",
            "content": "一身趋侍丹墀，西路翩翩去时。\r\n惆怅青山绿水，何年更是来期。"
        },
        {
            "title": "宿甑山",
            "content": "山中今夜何人，阙下当年近臣。\r\n青琐应须早去，白云何用相亲。"
        },
        {
            "title": "陪孟都督祭岳途中有赠",
            "content": "封疆七百里，禄秩二千石。拥节祠太山，寒天霜草白。"
        },
        {
            "title": "汉宫曲二首",
            "content": "骏马绣障泥，红尘扑四蹄。归时何太晚，日照杏花西。\r\n绣幕珊瑚钩，春开翡翠楼。深情不肯道，娇倚钿箜篌。"
        },
        {
            "title": "送李中丞赴商州",
            "content": "五马渭桥东，连嘶逐晓风。当年紫髯将，他日黑头公。\r\n不异金吾宠，兼齐玉帐雄。闭营春雪下，吹角暮山空。\r\n香麝松阴里，寒猿黛色中。郡斋多赏事，好与故人同。"
        },
        {
            "title": "寄赠虢州张参军",
            "content": "三十事诸侯，贤豪冠北州。桃花迎骏马，苏合染轻裘。\r\n观妓将军第，题诗关尹楼。青林朝送客，绿屿晚回舟。\r\n好栗分通子，名香赠莫愁。洗杯新酒熟，把烛故人留。\r\n百雉归云过，千峰宿雨收。蒹葭露下晚，菡萏水中秋。\r\n忆昨陪行乐，常时接献酬。佳期虽雾散，惠问亦川流。\r\n开卷酲堪解，含毫思苦抽。无因达情意，西望日悠悠。"
        },
        {
            "title": "奉送王相公缙赴幽州巡边（一作张继诗）",
            "content": "黄阁开帷幄，丹墀侍冕旒。位高汤左相，权总汉诸侯。\r\n不改周南化，仍分赵北忧。双旌过易水，千骑入幽州。\r\n塞草连天暮，边风动地秋。无因随远道，结束佩吴钩。"
        },
        {
            "title": "家兄自山南罢归献诗叙事",
            "content": "时辈已争先，吾兄未著鞭。空嗟镊须日，犹是屈腰年。\r\n不以殊方远，仍论水地偏。襄橙随客路，汉竹引归船。\r\n云木巴东峡，林泉岘北川。池馀骑马处，宅似卧龙边。\r\n夜簟千峰月，朝窗万井烟。朱荷江女院，青稻楚人田。\r\n县舍多潇洒，城楼入醉眠。黄苞柑正熟，红缕鲙仍鲜。\r\n坐厌牵丝倦，因从解绶旋。初辞五斗米，唯奉一囊钱。\r\n室好生虚白，书耽守太玄。枥中嘶款段，阶下引潺湲。\r\n落照渊明柳，春风叔夜弦。绛纱儒客帐，丹诀羽人篇。\r\n雅论承安石，新诗与惠连。兴清湖见底，襟豁雾开天。\r\n魏阙心犹系，周才道岂捐。一丘无自逸，三府会招贤。"
        },
        {
            "title": "送田明府归终南别业",
            "content": "故园此日多心赏，窗下泉流竹外云。近馆应逢沈道士，\r\n比邻自识卞田君。离宫树影登山见，上苑钟声过雪闻。\r\n相劝早移丹凤阙，不须常恋白鸥群。"
        },
        {
            "title": "鲁中送从事归荥阳",
            "content": "故园衰草带荥波，岁晚知如君思何。轻橐归时鲁缟薄，\r\n寒衣缝处郑绵多。万人都督鸣骝送，百里邦君枉骑过。\r\n累路尽逢知己在，曾无对酒不高歌。"
        },
        {
            "title": "送齐明府赴东阳",
            "content": "绿丝帆繂桂为樯，过尽淮山楚水长。万里移家背春谷，\r\n一官行府向东阳。风流好爱杯中物，豪荡仍欺陌上郎。\r\n别后心期如在眼，猿声烟色树苍苍。"
        },
        {
            "title": "送王府张参军附学及第东归",
            "content": "邻家不识斗鸡翁，闭户能齐隐者风。顾步曾为小山客，\r\n成名因事大江公。一身千里寒芜上，单马重裘腊月中。\r\n寂寂故园行见在，暮天残雪洛城东。"
        },
        {
            "title": "送端州冯使君",
            "content": "白皙风流似有须，一门豪贵领苍梧。三峰亭暗橘边宿，\r\n八桂林香节下趋。玉树群儿争翠羽，金盘少妾拣明珠。\r\n怀君乐事不可见，騣马翩翩新虎符。"
        },
        {
            "title": "扈从郊庙因呈两省诸公",
            "content": "丹墀列士主恩同，厩马翩翩出汉宫。奉引乘舆金仗里，\r\n亲尝赐食玉盘中。昼趋行殿旌门北，夜宿斋房刻漏东。\r\n明日驾回承雨露，齐将万岁及春风。"
        },
        {
            "title": "寄令狐尚书",
            "content": "立身荣贵复何如，龙节红旗从板舆。妙略多推霍骠骑，\r\n能文独见沈尚书。临风高会千门帐，映水连营百乘车。\r\n他日感恩惭未报，举家犹似涸池鱼。"
        },
        {
            "title": "兖州送李明府使苏州便赴告期",
            "content": "莫言水国去迢迢，白马吴门见不遥。枫树林中经楚雨，\r\n木兰舟上蹋江潮。空山古寺千年石，草色寒堤百尺桥，\r\n早晚卢家兰室在，珊瑚玉佩彻青霄。"
        },
        {
            "title": "送客还江东",
            "content": "不妨高卧顺流归，五两行看扫翠微。鼯鼠夜喧孤枕近，\r\n??晓避客船飞。一壶先醉桃枝簟，百和初熏苎布衣。\r\n君到新林江口泊，吟诗应赏谢玄晖。"
        },
        {
            "title": "送长史李少府入蜀",
            "content": "行行独出故关迟，南望千山无尽期。见舞巴童应暂笑，\r\n闻歌蜀道又堪悲。孤城晚闭清江上，匹马寒嘶白露时。\r\n别后此心君自见，山中何事不相思。"
        },
        {
            "title": "送王光辅归青州兼寄储侍郎",
            "content": "几回奏事建章宫，圣主偏知汉将功。身著紫衣趋阙下，\r\n口衔丹诏出关东。蝉声驿路秋山里，草色河桥落照中。\r\n远忆故人沧海别，当年好跃五花骢。"
        },
        {
            "title": "寄上田仆射",
            "content": "家封薛县异诸田，报主荣亲义两全。仆射临戎谢安石，\r\n大夫持宪杜延年。金装昼出罗千骑，玉案晨餐直万钱。\r\n应念一身留阙下，阖门遥寄鲁西偏。"
        },
        {
            "title": "送康洗马归滑州",
            "content": "腰佩雕弓汉射声，东归衔命见双旌。青丝玉勒康侯马，\r\n孟水金堤滑伯城。腊雪夜看宜纵饮，寒芜昼猎不妨行。\r\n怀君又隔千山远，别后春风百草生。"
        },
        {
            "title": "宴杨驸马山池",
            "content": "垂杨拂岸草茸茸，绣户帘前花影重。鲙下玉盘红缕细，\r\n酒开金瓮绿醅浓。中朝驸马何平叔，南国词人陆士龙。\r\n落日泛舟同醉处，回潭百丈映千峰。"
        },
        {
            "title": "送高别驾归汴州",
            "content": "信陵门下识君偏，骏马轻裘正少年。寒雨送归千里外，\r\n东风沉醉百花前。身随玉帐心应惬，官佐龙符势又全。\r\n久客未知何计是，参差去借汶阳田。"
        },
        {
            "title": "送冷朝阳还上元",
            "content": "青丝纟乍引木兰船，名遂身归拜庆年。落日澄江乌榜外，\r\n秋风疏柳白门前。桥通小市家林近，山带平湖野寺连。\r\n别后依依寒食里，共君携手在东田。"
        },
        {
            "title": "送刘评事赴广州使幕",
            "content": "征南官属似君稀，才子当今刘孝威。蛮府参军趋传舍，\r\n交州刺史拜行衣。前临瘴海无人过，却望衡阳少雁飞。\r\n为报苍梧云影道，明年早送客帆归。"
        },
        {
            "title": "访王起居不遇留赠",
            "content": "双龙阙下拜恩初，天子令君注起居。载笔已齐周右史，\r\n论诗更事谢中书。行闻漏滴随金仗，入对炉烟侍玉除。\r\n贺客自知来独晚，青骊不见意何如。"
        },
        {
            "title": "同题仙游观",
            "content": "仙台初见五城楼，风物凄凄宿雨收。\r\n山色遥连秦树晚，砧声近报汉宫秋。\r\n疏松影落空坛静，细草香生小洞幽。\r\n何用别寻方外去？人间亦自有丹丘。\r\n【注释】：①五城楼：《史记·封禅书》记方士曾言：“黄帝时为五层十二楼，以候神人于执期，命曰迎年”，这里借指仙游观。\r\n②宿雨：隔宿的雨。\r\n③丹丘：指神仙居处，昼夜长明。【译文】：　　宿雨初收，风物凄清，我来到仙游观，看到五城楼。远处，山色与树影连绵，是捣衣的砧声划破黄昏的宁静。秋天已经来临。松影疏落，道坛空寂，细草散发芳香，小洞多么幽深。何必寻求，超越人间的方外之境，人间自有，人们的仙境。【赏析】：　　此诗写道士的楼观，是一首游览题咏之作。首联点明时地，切中题目“仙游观”。颔联写观外景物，先是“见”“秦树”，后是“闻”“砧声”。颈联写观内景物，先写高处“空坛”的静，后写低处“小洞”的幽，点明是道士居处。末联引用《远游》之语，称赞这地方是神仙居处的丹丘妙地，不用再去寻觅他方了。全诗语言工美秀丽，音调宛转和鸣。但内容却是空泛而无多大深意，只可吟咏，不可玩味。"
        },
        {
            "title": "赠王随",
            "content": "青云自致晚应遥，朱邸新婚乐事饶。饮罢更怜双袖舞，\r\n试来偏爱五花骄。帐里炉香春梦晓，堂前烛影早更朝。\r\n更说球场新雨歇，王孙今日定相邀。"
        },
        {
            "title": "送王少府归杭州",
            "content": "归舟一路转青蘋，更欲随潮向富春。吴郡陆机称地主，\r\n钱塘苏小是乡亲。葛花满把能消酒，栀子同心好赠人。\r\n早晚重过鱼浦宿，遥怜佳句箧中新。"
        },
        {
            "title": "送王诞渤海使赴李太守行营",
            "content": "少年结客散黄金，中岁连兵扫绿林。渤海名王曾折首，\r\n汉家诸将尽倾心。行人去指徐州近，饮马回看泗水深。\r\n喜见明时钟太尉，功名一似旧淮阴。"
        },
        {
            "title": "送襄垣王君归南阳别墅",
            "content": "都门霁后不飞尘，草色萋萋满路春。双兔坡东千室吏，\r\n三鸦水上一归人。愁眠客舍衣香满，走渡河桥马汗新。\r\n少妇比来多远望，应知蟢子上罗巾。"
        },
        {
            "title": "寄徐州郑使君",
            "content": "江城五马楚云边，不羡雍容画省年。才子旧称何水部，\r\n使君还继谢临川。射堂草遍收残雨，官路人稀对夕天。\r\n虽卧郡斋千里隔，与君同见月初圆。"
        },
        {
            "title": "送郑员外（郑时在熊尚书幕府）",
            "content": "风流不减杜陵时，五十为郎未是迟。孺子亦知名下士，\r\n乐人争唱卷中诗。身齐吏部还多醉，心顾尚书自有期。\r\n要路眼青知己在，不应穷巷久低眉。"
        },
        {
            "title": "送刘将军",
            "content": "明光细甲照錏鍜，昨日承恩拜虎牙。胆大欲期姜伯约，\r\n功多不让李轻车。青巾校尉遥相许，墨槊将军莫大夸。\r\n阙下来时亲伏奏，胡尘未尽不为家。"
        },
        {
            "title": "又题张逸人园林",
            "content": "藏头不复见时人，爱此云山奉养真。露色点衣孤屿晓，\r\n花枝妨帽小园春。时携幼稚诸峰上，闲濯眉须一水滨。\r\n兴罢归来还对酌，茅檐挂著紫荷巾。"
        },
        {
            "title": "题张逸人园林",
            "content": "花源一曲映茅堂，清论闲阶坐夕阳。麈尾手中毛已脱，\r\n蟹螯尊上味初香。春深黄口传窥树，雨后青苔散点墙。\r\n更道小山宜助赏，呼儿舒簟醉岩芳。"
        },
        {
            "title": "送客归江州",
            "content": "东归复得采真游，江水迎君日夜流。客舍不离青雀舫，\r\n人家旧在白鸥洲。风吹山带遥知雨，露湿荷裳已报秋。\r\n闻道泉明居止近，篮舆相访为淹留。"
        },
        {
            "title": "送丹阳刘太真",
            "content": "长干道上落花朝，羡尔当年赏事饶。下箸已怜鹅炙美，\r\n开笼不奈鸭媒娇。春衣晚入青杨巷，细马初过皂荚桥。\r\n相访不辞千里远，西风好借木兰桡。"
        },
        {
            "title": "送客水路归陕",
            "content": "相风竿影晓来斜，渭水东流去不赊。枕上未醒秦地酒，\r\n舟前已见陕人家。春桥杨柳应齐叶，古县棠梨也作花。\r\n好是吾贤佳赏地，行逢三月会连沙。"
        },
        {
            "title": "送故人赴江陵寻庾牧",
            "content": "主人持节拜荆州，走马应从一路游。斑竹冈连山雨暗，\r\n枇杷门向楚天秋。佳期笑把斋中酒，远意闲登城上楼。\r\n文体此时看又别，吾知小庾甚风流。"
        },
        {
            "title": "送客一归襄阳二归浔阳",
            "content": "南驱匹马会心期，东望扁舟惬梦思。熨斗山前春色早，\r\n香炉峰顶暮烟时。空林欲访庞居士，古寺应怀远法师。\r\n两地由来堪取兴，三贤他日幸留诗。"
        },
        {
            "title": "送皇甫大夫赴浙东",
            "content": "舟师分水国，汉将领秦官。麾下同心吏，军中□□端。\r\n吴门秋露湿，楚驿暮天寒。豪贵东山去，风流胜谢安。"
        },
        {
            "title": "送卢大理赵侍御祭东岳兼寄孟兖州",
            "content": "东岳昔有事，两臣朝望归。驿亭开岁酒，斋舍著新衣。\r\n上客钟大理，主人陶武威。仍随御史马，山路满光辉。"
        },
        {
            "title": "送李明府赴连州",
            "content": "万里向南湘，孤舟入桂阳。诸侯迎上客，小吏拜官郎。\r\n春服橦花细，初筵木槿芳。看承雨露速，不待荔枝香。"
        },
        {
            "title": "送夏侯校书归上都",
            "content": "后辈传佳句，高流爱美名。青春事贺监，黄卷问张生。\r\n暮雪重裘醉，寒山匹马行。此回将诣阙，几日谏书成。"
        },
        {
            "title": "鲁中送鲁使君归郑州",
            "content": "城中金络骑，出饯沈东阳。九月寒露白，六关秋草黄。\r\n齐讴听处妙，鲁酒把来香。醉后著鞭去，梅山道路长。"
        },
        {
            "title": "送营城李少府",
            "content": "怀禄兼就养，更怀趋府心。晴山东里近，春水北门深。\r\n新绶映芳草，旧家依远林。还乘郑小驷，躞蹀县城阴。"
        },
        {
            "title": "赠张五諲归濠州别业",
            "content": "常知罢官意，果与世人疏。复此凉风起，仍闻濠上居。\r\n故山期采菊，秋水忆观鱼。一去蓬蒿径，羡君闲有馀。"
        },
        {
            "title": "送刘长上归城南别业",
            "content": "数刻是归程，花间落照明。春衣香不散，骏马汗犹轻。\r\n南渡春流浅，西风片雨晴。朝还会相就，饭尔五侯鲭。"
        },
        {
            "title": "送韦秀才",
            "content": "东人相见罢，秋草独归时。几日孙弘阁，当年谢脁诗。\r\n寒山叶落早，多雨路行迟。好忆金门步，功名自有期。\r\n第二百四十五卷"
        },
        {
            "title": "送道士侄归池阳",
            "content": "银角桃枝杖，东门赠别初。幽州寻马客，灞岸送驴车。\r\n野饭秋山静，行衣落照馀。燕南群从少，此去意何如。"
        },
        {
            "title": "奉和元相公家园即事寄王相公",
            "content": "共列中台贵，能齐物外心。回车青阁晚，解带碧茸深。\r\n寒水分畦入，晴花度竹寻。题诗更相忆，一字重千金。"
        },
        {
            "title": "送张渚赴越州",
            "content": "白面谁家郎，青骊照地光。桃花开绶色，苏合借衣香。\r\n暮雪连峰近，春江海市长。风流似张绪，别后见垂杨。"
        },
        {
            "title": "送田仓曹汴州觐省",
            "content": "拜庆承天宠，朝来辞汉宫。玉杯分湛露，金勒借追风。\r\n古驿秋山下，平芜暮雨中。翩翩魏公子，人看渡关东。"
        },
        {
            "title": "送金华王明府",
            "content": "县舍江云里，心闲境又偏。家贫陶令酒，月俸沈郎钱。\r\n黄蘖香山路，青枫暮雨天。时闻引车骑，竹外到铜泉。"
        },
        {
            "title": "送苏州姚长史",
            "content": "江城驿路长，烟树过云阳。舟领青丝缆，人歌白玉郎。\r\n葛衣行柳翠，花簟宿荷香。别有心期处，湖光满讼堂。"
        },
        {
            "title": "送刘侍御赴令公行营",
            "content": "东城跃紫骝，西路大刀头。上客刘公干，元戎郭细侯。\r\n一军偏许国，百战又防秋。请问萧关道，胡尘早晚收。"
        },
        {
            "title": "送李舍人携家归江东觐省",
            "content": "二十青宫吏，成名似者稀。承颜陆郎去，携手谢娘归。\r\n夜月回孤烛，秋风试夹衣。扁舟楚水上，来往速如飞。"
        },
        {
            "title": "送江陵元司录",
            "content": "新领州从事，曾为朝大夫。江城竹使待，山路橘官扶。\r\n片雨三江道，残秋五叶湖。能令诗思好，楚色与寒芜。"
        },
        {
            "title": "送秘书谢监赴江西使幕",
            "content": "谢监忆山程，辞家万里行。寒衣傍楚色，孤枕宿潮声。\r\n小寇不足问，新诗应渐清。府公相待日，引旆出江城。"
        },
        {
            "title": "东城水亭宴李侍御副使",
            "content": "东门留客处，沽酒用钱刀。秋水床下急，斜晖林外高。\r\n金羁络騕褭，玉匣闭豪曹。去日随戎幕，东风见伯劳。"
        },
        {
            "title": "送李侍御归宣州使幕",
            "content": "春草东江外，翩翩北路归。官齐魏公子，身逐谢玄晖。\r\n山色随行骑，莺声傍客衣。主人池上酌，携手暮花飞。"
        },
        {
            "title": "李中丞宅夜宴送丘侍御赴江东便往辰州",
            "content": "积雪临阶夜，重裘对酒时。中丞违沈约，才子送丘迟。\r\n一路三江上，孤舟万里期。辰州佳兴在，他日寄新诗。"
        },
        {
            "title": "送李中丞赴辰州",
            "content": "白羽逐青丝，翩翩南下时。巴人迎道路，蛮帅引旌旗。\r\n暮雨山开少，秋江叶落迟。功成益地日，应见竹郎祠。"
        },
        {
            "title": "送郢州郎使君",
            "content": "千人插羽迎，知是范宣城。暮雪楚山冷，春江汉水清。\r\n红鲜供客饭，翠竹引舟行。一别何时见，相思芳草生。"
        },
        {
            "title": "送戴迪赴凤翔幕府",
            "content": "青春带文绶，去事魏征西。上路金羁出，中人玉箸齐。\r\n当歌酒万斛，看猎马千蹄。自有从军乐，何须怨解携。"
        },
        {
            "title": "题荐福寺衡岳暕师房",
            "content": "春城乞食还，高论此中闲。僧腊阶前树，禅心江上山。\r\n疏帘看雪卷，深户映花关。晚送门人出，钟声杳霭间。"
        },
        {
            "title": "宴吴王宅",
            "content": "玉管箫声合，金杯酒色殷。听歌吴季札，纵饮汉中山。\r\n称寿争离席，留欢辄上关。莫言辞客醉，犹得曳裾还。"
        },
        {
            "title": "同中书刘舍人题青龙上房",
            "content": "西掖归来后，东林静者期。远峰春雪里，寒竹暮天时。\r\n笑说金人偈，闲听宝月诗。更怜茶兴在，好出下方迟。"
        },
        {
            "title": "送客之上谷",
            "content": "北客悲秋色，田园忆去来。披衣朝易水，匹马夕燕台。\r\n风翦荷花碎，霜迎栗罅开。赏心知不浅，累月故人杯。"
        },
        {
            "title": "华亭夜宴庾侍御宅（一作张继诗）",
            "content": "世故他年别，心期此夜同。千峰孤烛外，片雨一更中。\r\n酒客逢山简，诗人得谢公。自怜驱匹马，拂曙向关东。"
        },
        {
            "title": "送深州吴司马归使幕",
            "content": "东门送远客，车马正纷纷。旧识张京兆，新随刘领军。\r\n行骢看暮雨，归雁踏青云。一去丛台北，佳声几日闻。"
        },
        {
            "title": "赠王逖",
            "content": "端笏事龙楼，思闲辄告休。新调赭白马，暂试黑貂裘。\r\n珠履迎佳客，金钱与莫愁。座中豪贵满，谁道不风流。"
        },
        {
            "title": "田仓曹东亭夏夜饮得春字",
            "content": "薛公门下人，公子又相亲。玉佩迎初夜，金壶醉老春。\r\n葛衣香有露，罗幕静无尘。更羡风流外，文章是一秦。"
        },
        {
            "title": "送崔过归淄青幕府",
            "content": "平陵车马客，海上见旌旗。旧驿千山下，残花一路时。\r\n春衣过水冷，暮雨出关迟。莫道青州客，迢迢在梦思。"
        },
        {
            "title": "赠长洲何主簿",
            "content": "挂席逐归流，依依望虎丘。残春过楚县，夜雨宿吴洲。\r\n野寺吟诗入，溪桥折笋游。到官无一事，清静有诸侯。"
        },
        {
            "title": "送张丞归使幕（一作张继诗）",
            "content": "独受主恩归，当朝似者稀。玉壶分御酒，金殿赐春衣。\r\n拂席流莺醉，鸣鞭骏马肥。满台簪白笔，捧手恋清晖。"
        },
        {
            "title": "赠郓州马使君",
            "content": "东方千万骑，出望使君时。暮雪行看尽，春城到莫迟。\r\n路人趋墨帻，官柳度青丝。他日铃斋内，知君亦赋诗。"
        },
        {
            "title": "题慈仁寺竹院",
            "content": "千峰对古寺，何异到西林。幽磬蝉声下，闲窗竹翠阴。\r\n诗人谢客兴，法侣远公心。寂寂炉烟里，香花欲暮深。"
        },
        {
            "title": "送蒋员外端公归淮南",
            "content": "淮南芳草色，日夕引归船。御史王元贶，郎官顾彦先。\r\n光风千日暖，寒食百花燃。惆怅佳期近，澄江与暮天。"
        },
        {
            "title": "送赵陆司兵归使幕",
            "content": "客路青芜遍，关城白日低。身趋双节近，名共五云齐。\r\n远水公田上，春山郡舍西。无因得携手，东望转凄凄。"
        },
        {
            "title": "送寿州陈录事",
            "content": "寿阳南渡口，敛笏见诸侯。五两楚云暮，千家淮水秋。\r\n开帘对芳草，送客上春洲。请问山中桂，王孙几度游。"
        },
        {
            "title": "题僧房（一作题慈恩寺振上人院）",
            "content": "披衣闻客至，关锁此时开。鸣磬夕阳尽，卷帘秋色来。\r\n名香连竹径，清梵出花台。身在心无住，他方到几回。"
        },
        {
            "title": "送李秀才归江南（一作送孙革及第归江南）",
            "content": "过淮芳草歇，千里又东归。野水吴山出，家林越鸟飞。\r\n荷香随去棹，梅雨点行衣。无数沧江客，如君达者稀。"
        },
        {
            "title": "送赵评事赴洪州使幕",
            "content": "孤舟行远近，一路过湘东。官属张廷尉，身随杜幼公。\r\n山河映湘竹，水驿带青枫。万里思君处，秋江夜雨中。"
        },
        {
            "title": "送夏侯审",
            "content": "谢公邻里在，日夕问佳期。春水人归后，东田花尽时。\r\n下楼闲待月，行乐笑题诗。他日吴中路，千山入梦思。"
        },
        {
            "title": "送刘侍御赴陕州",
            "content": "金羁映骕骦，后骑佩干将。把酒春城晚，鸣鞭晓路长。\r\n带冰新溜涩，间雪早梅香。明日怀贤处，依依御史床。"
        },
        {
            "title": "送海州姚别驾",
            "content": "少年为长史，东去事诸侯。坐觉千闾静，闲随五马游。\r\n行人楚国道，暮雪郁林州。他日知相忆，春风海上楼。"
        },
        {
            "title": "送客游江南",
            "content": "桂水随去远，赏心知有馀。衣香楚山橘，手鲙湘波鱼。\r\n芳芷不共把，浮云怅离居。遥想汨罗上，吊屈秋风初。"
        },
        {
            "title": "送元诜还江东（一作送太常元博士归润州）",
            "content": "过江秋色在，诗兴与归心。客路随枫岸，人家扫橘林。\r\n潮声当昼起，山翠近南深。几日华阳洞，寒花引独寻。"
        },
        {
            "title": "送李侍御赴徐州行营",
            "content": "少年兼柱史，东至旧徐州。远属平津阁，前驱博望侯。\r\n向营淮水满，吹角楚天秋。客梦依依处，寒山对白楼。"
        },
        {
            "title": "赠张道者",
            "content": "采药三山罢，乘风五日归。翦荷成旧屋，剉蘖染新衣。\r\n玉粒指应久，丹砂验不微。坐看青节引，要与白云飞。"
        },
        {
            "title": "寻胡处士不遇",
            "content": "到来心自足，不见亦相亲。说法思居士，忘机忆丈人。\r\n微风吹药案，晴日照茶巾。幽兴殊未尽，东城飞暮尘。"
        },
        {
            "title": "送高员外赴淄青使幕",
            "content": "远水流春色，回风送落晖。人趋双节近，马递百花归。\r\n山驿尝官酒，关城度客衣。从来赤管笔，提向幕中稀。"
        },
        {
            "title": "题苏许公林亭（一作钱起诗）",
            "content": "平津东阁在，别是竹林期。万叶秋声里，千家落照时。\r\n门随深巷静，窗过远钟迟。客舍苔生处，依依又赋诗。"
        },
        {
            "title": "送客游江南",
            "content": "南使孤帆远，东风任意吹。楚云殊不断，江鸟暂相随。\r\n月净鸳鸯水，春生豆蔻枝。赏称佳丽地，君去莫应知。"
        },
        {
            "title": "题龙兴寺澹师房",
            "content": "双林彼上人，诗兴转相亲。竹里经声晚，门前山色春。\r\n卷帘苔点净，下箸药苗新。记取无生理，归来问此身。"
        },
        {
            "title": "送郭赞府归淮南",
            "content": "骏马淮南客，归时引望新。江声六合暮，楚色万家春。\r\n白苎歌西曲，黄苞寄北人。不知心赏后，早晚见行尘。"
        },
        {
            "title": "送故人归蜀",
            "content": "一骑西南远，翩翩入剑门。客衣筒布润，山舍荔枝繁。\r\n古庙祠金马，春江带白鼋。自应成旅逸，爱客有王孙。"
        },
        {
            "title": "送故人归鲁",
            "content": "鲁客多归兴，居人怅别情。雨馀衫袖冷，风急马蹄轻。\r\n秋草灵光殿，寒云曲阜城。知君拜亲后，少妇下机迎。"
        },
        {
            "title": "送张儋水路归北海",
            "content": "千里东归客，孤心忆旧游。片帆依白水，高枕卧青州。\r\n柏寝寒芜变，梧台宿雨收。知君心兴远，每上海边楼。"
        },
        {
            "title": "送客归广平",
            "content": "家在赵邯郸，归心辄自欢。晚杯狐腋暖，春雪马毛寒。\r\n孟月途中破，轻冰水上残。到时杨柳色，奈向故园看。"
        },
        {
            "title": "送监军李判官",
            "content": "上客佩双剑，东城喜再游。旧从张博望，新事郑长秋。\r\n踏水回金勒，看风试锦裘。知君不久住，汉将扫旄头。"
        },
        {
            "title": "寄武陵李少府",
            "content": "小县春山口，公孙吏隐时。楚歌催晚醉，蛮语入新诗。\r\n桂水遥相忆，花源暗有期。郢门千里外，莫怪尺书迟。"
        },
        {
            "title": "赠别韦兵曹归池州",
            "content": "南陵八月天，暮色远峰前。楚竹青阳路，吴江赤马船。\r\n籝金诸客贵，佩玉主人贤。终日应相逐，归期定几年。"
        },
        {
            "title": "送崔秀才赴上元兼省叔父",
            "content": "寒塘敛暮雪，腊鼓迎春早。匹马五城人，重裘千里道。\r\n淮山轻露湿，江树狂风扫。楚县九酝醲，扬州百花好。\r\n练湖东望接云阳，女市西游入建康。行乐远夸红布旆，\r\n风流近赌紫香囊。诗家行辈如君少，极目苦心怀谢脁。\r\n烟开日上板桥南，吴岫青青出林表。\r\n第二百四十四卷"
        },
        {
            "title": "赠别华阴道士",
            "content": "紫府先生旧同学，腰垂彤管贮灵药。耻论方士小还丹，\r\n好饮仙人太玄酪。芙蓉山顶玉池西，一室平临万仞溪。\r\n昼洒瑶台五云湿，夜行金烛七星齐。回身暂下青冥里，\r\n方外相寻有知己。卖鲊市中何许人，钓鱼坐上谁家子。\r\n青青百草云台春，烟驾霓衣白角巾。露叶独归仙掌去，\r\n回风片雨谢时人。"
        },
        {
            "title": "寄哥舒仆射",
            "content": "万里长城家，一生唯报国。腰垂紫文绶，手控黄金勒。\r\n高视黑头翁，遥吞白骑贼。先麾牙门将，转斗黄河北。\r\n帐下亲兵皆少年，锦衣承日绣行缠。辘轳宝剑初出鞘，\r\n宛转角弓初上弦。步人抽箭大如笛，前把两矛后双戟。\r\n左盘右射红尘中，鹘入鸦群有谁敌。杀将破军白日馀，\r\n回旃舞旆北风初。郡公楯鼻好磨墨，走马为君飞羽书。"
        },
        {
            "title": "赠别太常李博士兼寄两省旧游",
            "content": "两年戴武弁，趋侍明光殿。一朝簪惠文，客事信陵君。\r\n简异当朝执，香非寓直熏。差肩何记室，携手李将军。\r\n玉镫初回酸枣馆，金钿正舞石榴裙。忽惊万事随流水，\r\n不见双旌逐塞云。感旧抚心多寂寂，与君相遇头初白。\r\n暂夸五首军中诗，还忆万年枝下客。昨日留欢今送归，\r\n空披秋水映斜晖。闲吟佳句对孤鹤，惆怅寒霜落叶稀。\r\n·49 ·"
        },
        {
            "title": "赠张建",
            "content": "结客平陵下，当年倚侠游。传看辘轳剑，醉脱骕骦裘。\r\n翠羽双鬟妾，珠帘百尺楼。春风坐相待，晚日莫淹留。"
        },
        {
            "title": "赠别王侍御赴上都",
            "content": "翩翩马上郎，执简佩银章。西向洛阳归鄠杜，\r\n回头结念莲花府。朝辞芳草万岁街，暮宿春山一泉坞。\r\n青青树色傍行衣，乳燕流莺相间飞。远过三峰临八水，\r\n幽寻佳赏偏如此。残花片片细柳风，落日疏钟小槐雨。\r\n相思掩泣复何如，公子门前人渐疏。幸有心期当小暑，\r\n葛衣纱帽望回车。"
        },
        {
            "title": "送别郑明府",
            "content": "长头大鼻鬓如雪，早岁连兵剑锋折。千金尽去无斗储，\r\n双袖破来空百结。独恋郊扉已十春，高阳酒徒连此身。\r\n路傍谁识郑公子，谷口应知汉逸人。儿女相悲探井臼，\r\n前功岂在他人后。劝君不得学渊明，且策驴车辞五柳。"
        },
        {
            "title": "别孟都督",
            "content": "平芜霁色寒城下，美酒百壶争劝把。连呼宝剑锐头儿，\r\n少驻金羁大头马。一饮留欢分有馀，寸心怀思复何如。\r\n他时相忆若相问，青琐门前开素书。"
        },
        {
            "title": "赠兖州孟都督",
            "content": "少年亲事冠军侯，中岁仍迁北兖州。露冕宁夸汉车服，\r\n下帷常讨鲁春秋。后斋草色连高阁，事简人稀独行乐。\r\n闲心近掩陶使君，诗兴遥齐谢康乐。远山重叠水逶迤，\r\n落日东城闲望时。不见双亲办丰膳，能留五马尽佳期。\r\n北场争转黄金勒，爱客华亭赏秋色。卷帘满地铺氍毹，\r\n吹角鸣弦开玉壶。愿学平原十日饮，此时不忍歌骊驹。"
        },
        {
            "title": "寄雍丘窦明府",
            "content": "少年结绶骋金羁，许下如看琼树枝。入里亲过朗陵伯，\r\n出门高视颍川儿。西游太府东乘传，泗上诸侯谁不羡。\r\n时辈宁将白笔期，高流伫向丹霄见。何事翻飞不及群，\r\n虎班突骑来纷纷。吴江垂钓楚山醉，身寄沧波心白云。\r\n中岁胡尘静如扫，一官又罢行将老。薛公荐士得君初，\r\n□领黄金千室馀。机尽独亲沙上鸟，家贫唯向釜中鱼。\r\n□□□□□□□，□出重门烟树里。感物吟诗对暮天，\r\n怀人倚杖临秋水。别离几日问前期，鸣雁亭边人去时。\r\n独坐不堪朝与夕，高风萧索乱蝉悲。"
        },
        {
            "title": "送万巨",
            "content": "汉相见王陵，扬州事张禹。风帆木兰楫，水国莲花府。\r\n百丈清江十月天，寒城鼓角晓钟前。金炉促膝诸曹吏，\r\n玉管繁华美少年。有时过向长干地，远对湖光近山翠。\r\n好逢南苑看人归，也向西池留客醉。高柳垂烟橘带霜，\r\n朝游石渚暮横塘。红笺色夺风流座，白苎词倾翰墨场。\r\n夫子前年入朝后，高名籍籍时贤口。共怜诗兴转清新，\r\n继远家声在此身。屈指待为青琐客，回头莫羡白亭人。"
        },
        {
            "title": "送中兄典邵州",
            "content": "官骑连西向楚云，朱轩出饯昼纷纷。百城兼领安南国，\r\n双笔遥挥王左君。一路诸侯争馆谷，洪池高会荆台曲。\r\n玉颜送酒铜鞮歌，金管留人石头宿。北雁初回江燕飞，\r\n南湖春暖著春衣。湘君祠对空山掩，渔父焚香日暮归。\r\n百事无留到官后，重门寂寂垂高柳。零陵过赠石香溪，\r\n洞口人来饮醇酒。登楼暮结邵阳情，万里苍波烟霭生。\r\n他日新诗应见报，还如宣远在安城。"
        },
        {
            "title": "别李明府",
            "content": "宠光五世腰青组，出入珠宫引箫鼓。醉舞雄王玳瑁床，\r\n娇嘶骏马珊瑚柱。胡儿夹鼓越婢随，行捧玉盘尝荔枝。\r\n罗山道士请人送，林邑使臣调象骑。爱君一身游上国，\r\n阙下名公如旧识。万里初怀印绶归，湘江过尽岭花飞。\r\n五侯焦石烹江笋，千户沉香染客衣。别后想君难可见，\r\n苍梧云里空山县。汉苑芳菲入夏阑，待君障日蒲葵扇。"
        },
        {
            "title": "别汜水县尉",
            "content": "未央宫殿金开钥，诏引贤良卷珠箔。花间赐食近丹墀，\r\n烟里挥毫对青阁。万年枝影转斜光，三道先成君激昂。\r\n谷永直言身不顾，郤诜高第转名香。绿槐阴阴出关道，\r\n上有蝉声下秋草。奴子平头骏马肥，少年白皙登王畿。\r\n五侯客舍偏留宿，一县人家争看归。南向千峰北临水，\r\n佳期赏地应穷此。赋诗或送郑行人，举酒常陪魏公子。\r\n自怜寂寞会君稀，犹著前时博士衣。我欲低眉问知己，\r\n若将无用废东归。"
        },
        {
            "title": "赠别上元主簿张著",
            "content": "上书一见平津侯，剑笏斜齐秣陵尉。朝垂绶带迎远客，\r\n暮锁印囊飞上吏。长乐花深万井时，同官无事有归期。\r\n回船对酒三生渚，系马焚香五愿祠。日日澄江带山翠，\r\n绿芳都在经过地。行人看射领军堂，游女题诗光宅寺。\r\n风流才调爱君偏，此别相逢定几年。惆怅浮云迷远道，\r\n张侯楼上月娟娟。"
        },
        {
            "title": "题玉山观禅师兰若",
            "content": "玉山宴坐移年月，锡杖承恩诣丹阙。先朝亲与会龙华，\r\n紫禁鸣钟白日斜。宫女焚香把经卷，天人就席礼袈裟。\r\n禅床久卧虎溪水，兰若初开凤城里。不出嚣尘见远公，\r\n道成何必青莲宫。朝持药钵千家近，暮倚绳床一室空。\r\n掖垣挥翰君称美，远客陪游问真理。薄宦深知误此心，\r\n回心愿学雷居士。"
        },
        {
            "title": "送王侍御赴江西兼寄李袁州",
            "content": "中朝理章服，南国随旌旆。腊酒湘城隅，春衣楚江外。\r\n垂帘白角簟，下箸鲈鱼鲙。雄笔佐名公，虚舟应时辈。\r\n按俗承流几路清，平明山霭春江云。湓城诗赠鱼司马，\r\n汝水人逢王右军。绿蘋白芷遥相引，孤兴幽寻知不近。\r\n井上铜人行见无，湖中石燕飞应尽。礼门前直事仙郎，\r\n腰垂青绶领咸阳。花间五马迎君日，雨霁烟开玉女冈。"
        },
        {
            "title": "送蓚县刘主簿楚",
            "content": "起家得事平原侯，晚出都门辞旧游。草色连绵几千里，\r\n青骊躞蹀路旁子。花深近县宿河阳，竹映春舟渡淇水。\r\n邺下淹留佳赏新，群公旧日心相亲。金盘晓鲙朱衣鲋，\r\n玉簟宵迎翠羽人。王程书使前期促，他日应知举鞭速。\r\n寒水浮瓜五月时，把君衣袖长河曲。"
        },
        {
            "title": "张山人草堂会王方士",
            "content": "屿花晚，山日长，蕙带麻襦食草堂。一片水光飞入户，\r\n千竿竹影乱登墙。园梅熟，家酝香。新湿头巾不复篸，\r\n相看醉倒卧藜床。"
        },
        {
            "title": "送李湜下第归卫州便游河北",
            "content": "莫嗟太常屈，便入苏门啸。道在应未迟，勿作我身料。\r\n轻云日下不成阴，出对流芳搅别心。万雉城东春水阔，\r\n千人乡北晚花深。旧竹青青常绕宅，到时疏旷应自适。\r\n佳期纵得上宫游，旅食还为北邙客。路出司州胜景长，\r\n西山翠色带清漳。仙人矶近茱萸涧，铜雀台临野马冈。\r\n屡道主人多爱士，何辞策马千馀里。高谭魏国访先生，\r\n修刺平原过内史。一举青云在早秋，恐君从此便淹留。\r\n有钱莫向河间用，载笔须来阙下游。"
        },
        {
            "title": "送巴州杨使君",
            "content": "白云县北千山口，青岁欲开残雪后。前驱锦带鱼皮鞮，\r\n侧佩金璋虎头绶。南郑侯家醉落晖，东关陌上著鞭归。\r\n愁看野马随官骑，笑取秦人带客旗。使者下车忧疾苦，\r\n豪吏销声出公府。万里歌钟相庆时，巴童声节渝儿舞。"
        },
        {
            "title": "送客还江东",
            "content": "还家不落春风后，数日应沽越人酒。池畔花深斗鸭栏，\r\n桥边雨洗藏鸦柳。遥怜内舍著新衣，复向邻家醉落晖。\r\n把手闲歌香橘下，空山一望鹧鸪飞。"
        },
        {
            "title": "送孙泼赴云中",
            "content": "黄骢少年舞双戟，目视旁人皆辟易。百战能夸陇上儿，\r\n一身复作云中客。寒风动地气苍茫，横吹先悲出塞长。\r\n敲石军中传夜火，斧冰河畔汲朝浆。前锋直指阴山外，\r\n虏骑纷纷胆应碎。匈奴破尽人看归，金印酬功如斗大。"
        },
        {
            "title": "赠别成明府赴剑南",
            "content": "朝为三室印，晚为三蜀人。遥知下车日，正及巴山春。\r\n县道橘花里，驿流江水滨。公门辄无事，赏地能相亲。\r\n解衣初醉绿芳夕，应采蹲鸱荐佳客。霁水远映西川时，\r\n闲望碧鸡飞古祠。爱君乐事佳兴发，天外铜梁多梦思。"
        },
        {
            "title": "和高平朱（一作米）参军思归作",
            "content": "髯参军，髯参军，身为北州吏，心寄东山云。\r\n坐见萋萋芳草绿。遥思往日晴江曲。刺船频向剡中回，\r\n捧被曾过越人宿。花里莺啼白日高，春楼把酒送车螯。\r\n狂歌好爱陶彭泽，佳句唯称谢法曹。平生乐事多如此，\r\n忍为浮名隔千里。一雁南飞动客心，思归何待秋风起。"
        },
        {
            "title": "送山阴姚丞携妓之任兼寄山阴苏少府",
            "content": "东风香草路，南客心容与。白皙吴王孙，青蛾柳家女。\r\n都门数骑出，河口片帆举。夜簟眠橘洲，春衫傍枫屿。\r\n山阴政简甚从容，到罢唯求物外踪。落日花边剡溪水，\r\n晴烟竹里会稽峰。才子风流苏伯玉，同官晓暮应相逐。\r\n加餐共爱鲈鱼肥，醒酒仍怜甘蔗熟。知君炼思本清新，\r\n季子如今德有邻。他日如寻始宁墅，题诗早晚寄西人。"
        },
        {
            "title": "送客之江宁",
            "content": "春流送客不应赊，南入徐州见柳花。朱雀桥边看淮水，\r\n乌衣巷里问王家。千闾万井无多事，辟户开门向山翠。\r\n楚云朝下石头城，江燕双飞瓦棺寺。吴士风流甚可亲，\r\n相逢嘉赏日应新。从来此地夸羊酪，自有莼羹定却人。"
        },
        {
            "title": "经月岩山",
            "content": "驱车过闽越，路出饶阳西。仙山翠如画，簇簇生虹蜺。\r\n群峰若侍从，众阜如婴提。岩峦互吞吐，岭岫相追携。\r\n中有月轮满，皎洁如圆珪。玉皇恣游览，到此神应迷。\r\n嫦娥曳霞帔，引我同攀跻。腾腾上天半，玉镜悬飞梯。\r\n瑶池何悄悄，鸾鹤烟中栖。回头望尘事，露下寒凄凄。"
        },
        {
            "title": "赠别崔司直赴江东兼简常州独孤使君",
            "content": "爱君青袍色，芳草能相似。官重法家流，名高墨曹吏。\r\n春衣淮上宿，美酒江边醉。楚酪沃雕胡，湘羹糁香饵。\r\n前朝山水国，旧日风流地。苏山逐青骢，江家驱白鼻。\r\n右军尚少年，三领东方骑。亦过小丹阳，应知百城贵。"
        },
        {
            "title": "送南少府归寿春",
            "content": "人言寿春远，此去先秋到。孤客小翼舟，诸生高翅帽。\r\n淮风生竹簟，楚雨移茶灶。若在八公山，题诗一相报。"
        },
        {
            "title": "祭岳回重赠孟都督",
            "content": "封作天齐王，清祠太山下。鲁公秋赛毕，晓日回高驾。\r\n从骑尽幽并，同人皆沈谢。自矜文武足，一醉寒溪夜。"
        },
        {
            "title": "送李司直赴江西使幕",
            "content": "敛版辞汉廷，进帆归楚幕。三江城上转，九里人家泊。\r\n好酒近宜城，能诗谢康乐。雨晴西山树，日出南昌郭。\r\n竹露点衣巾，湖烟湿扃钥。主人苍玉佩，后骑黄金络。\r\n高视领八州，相期同一鹗。行当报知己，从此飞寥廓。"
        },
        {
            "title": "送夏侯侍郎",
            "content": "元戎车右早飞声，御史府中新正名。翰墨已齐钟大理，\r\n风流好继谢宣城。从军晓别龙骧幕，六骑先驱嘶近郭。\r\n前路应留白玉台，行人辄美黄金络。使君下马爱瀛洲，\r\n简贵将求物外游。听讼不闻乌布帐，迎宾暂著紫绨裘。\r\n公庭日夕罗山翠，功遂心闲无一事。移书或问岛边人，\r\n立仗时呼铃下吏。事业初传小夏侯，中年剑笏在西州。\r\n浮云飞鸟两相忘，他日依依城上楼。"
        },
        {
            "title": "送李明府赴滑州",
            "content": "渭城寒食罢，送客归远道。乌帽背斜晖，青骊踏春草。\r\n酒醒孤烛夜，衣冷千山早。去事沈尚书，应怜词赋好。"
        },
        {
            "title": "褚主簿宅会毕庶子钱员外郎使君（一作张继诗",
            "content": "开瓮腊酒熟，主人心赏同。斜阳疏竹上，残雪乱天中。\r\n更喜宣城印，朝廷与谢公。"
        },
        {
            "title": "令狐员外宅宴寄中丞",
            "content": "寒色凝罗幕，同人清夜期。玉杯留醉处，银烛送归时。\r\n独坐隔千里，空吟对雪诗。"
        },
        {
            "title": "杂曲歌辞·少年行",
            "content": "千点斓斒喷玉骢，青丝结尾绣缠骏。\r\n鸣鞭晚出章台路，叶叶春依杨柳风。"
        },
        {
            "title": "相和歌辞·江南曲",
            "content": "长乐花枝雨点消，江城日暮好相邀。\r\n春楼不闭葳蕤锁，绿水回通宛转桥。"
        },
        {
            "title": "寄柳氏",
            "content": "章台柳，章台柳，颜色青青今在否？纵使长条似旧垂，\r\n也应攀折他人手。\r\n第二百四十六卷"
        },
        {
            "title": "河上寄故人",
            "content": "河流晓天，濮水清烟。日暖昆吾台上，春深颛顼城边。\r\n莺声乱啁鹄□，花片细点龙泉。西望情人早至，\r\n犹应得醉芳年。"
        },
        {
            "title": "梁城赠一二同幕",
            "content": "五营河畔列旌旗，吹角鸣鼙日暮时。\r\n曾是信陵门下客，雨回相吊不胜悲。"
        },
        {
            "title": "送齐山人归长白山",
            "content": "旧事仙人白兔公，掉头归去又乘风。\r\n柴门流水依然在，一路寒山万木中。"
        },
        {
            "title": "送客贬五溪",
            "content": "南过猿声一逐臣，回看秋草泪沾巾。\r\n寒天暮雪空山里，几处蛮家是主人。"
        },
        {
            "title": "送客之潞府",
            "content": "官柳青青匹马嘶，回风暮雨入铜鞮。\r\n佳期别在春山里，应是人参五叶齐。"
        },
        {
            "title": "寄裴郓州",
            "content": "乌纱灵寿对秋风，怅望浮云济水东。\r\n官树阴阴铃阁暮，州人转忆白头翁。"
        },
        {
            "title": "题玉真观李秘书院",
            "content": "白云斜日影深松，玉宇瑶坛知几重。\r\n把酒题诗人散后，华阳洞里有疏钟。"
        },
        {
            "title": "章台柳",
            "content": "章台[1]柳，章台柳，\r\n往日依依[2]今在否？\r\n纵使长条似旧垂，\r\n也应攀折他人手。"
        },
        {
            "title": "想得",
            "content": "两重门里玉堂前，\r\n寒食花枝月午天。\r\n想得那人垂手立，\r\n娇羞不肯上秋千。"
        },
        {
            "title": "复偶见",
            "content": "雾为襟袖玉为冠，\r\n半似羞人半忍寒。\r\n别易会难长自叹，\r\n转身应把泪珠弹。"
        },
        {
            "title": "复偶见",
            "content": "桃花脸薄难藏泪，\r\n柳叶眉长易觉愁。\r\n密迹未成当面笑，\r\n几回抬眼又低头。"
        },
        {
            "title": "留题宁川香盖寺壁",
            "content": "爱远登高尘眼开，为怜萧寺上经台。山川谁识龙蛇蛰，\r\n天地自迎风雨来。柳放寒条秋已老，雁摇孤翼暮空回。\r\n何人会得其中事，又被残花落日催。"
        },
        {
            "title": "复偶见",
            "content": "半身映竹轻闻语，\r\n一手揭帘微转头。\r\n此意别人应未觉，\r\n不胜情绪两风流。"
        }
    ]
}