{
    "dynasty": "唐",
    "author": "韩愈",
    "intro": "字退之，南阳人。少孤，刻苦为学，尽通六经百家。贞元八年，擢进士第，才高，又好直言，累被黜贬。初为监察御史，上疏极论时事，贬阳山令，元和中，再为博士，改比部郎中、史馆修撰，转考功、知制诰，进中书舍人，又改庶子。裴度讨淮西，请为行军司马，以功迁刑部侍郎。谏迎佛骨，谪刺史潮州，移袁州。穆宗即位，召拜国子祭酒、兵部侍郎。使王廷凑归，转吏部，为时宰所构，罢为兵部侍郎，寻复吏部。卒，赠礼部尚书，谥曰文。愈自比孟轲，辟佛老异端，笃旧恤孤，好诱进后学，以之成名者甚众。文自魏晋来。拘偶对体日衰，至愈，一返之古。而为诗豪放，不避粗险，格之变亦自愈始焉。集四十卷，内诗十卷，外集遗文十卷，内诗十八篇。今合编为十卷。",
    "items": [
        {
            "title": "自袁州还京行次安陆，先寄随州周员外",
            "content": "行行指汉东，暂喜笑言同。雨雪离江上，蒹葭出梦中。\r面犹含瘴色，眼已见华风。岁暮难相值，酣歌未可终。"
        },
        {
            "title": "从潮州量移袁州，张韶州端公以诗相贺，因酬",
            "content": "明时远逐事何如，遇赦移官罪未除。北望讵令随塞雁，\r南迁才免葬江鱼。将经贵郡烦留客，先惠高文谢起予。\r暂欲系船韶石下，上宾虞舜整冠裾。"
        },
        {
            "title": "晚次宣溪，辱韶州张端公使君惠书叙别，酬以",
            "content": "韶州南去接宣溪，云水苍茫日向西。\r客泪数行先自落，鹧鸪休傍耳边啼。\r兼金那足比清文，百首相随愧使君。\r俱是岭南巡管内，莫欺荒僻断知闻。"
        },
        {
            "title": "晋公破贼回重拜台司，以诗示幕中宾客，愈奉",
            "content": "南伐旋师太华东，天书夜到册元功。将军旧压三司贵，\r相国新兼五等崇。鹓鹭欲归仙仗里，熊罴还入禁营中。\r长惭典午非材职，得就闲官即至公。"
        },
        {
            "title": "和李相公摄事南郊，览物兴怀，呈一二知旧",
            "content": "灿灿辰角曙，亭亭寒露朝。川原共澄映，云日还浮飘。\r上宰严祀事，清途振华镳。圆丘峻且坦，前对南山标。\r村树黄复绿，中田稼何饶。顾瞻想岩谷，兴叹倦尘嚣。\r惟彼颠瞑者，去公岂不辽。为仁朝自治，用静兵以销。\r勿惮吐捉勤，可歌风雨调。圣贤相遇少，功德今宣昭。"
        },
        {
            "title": "奉酬卢给事云夫四兄曲江荷花行见寄，并呈上",
            "content": "曲江千顷秋波净，平铺红云盖明镜。大明宫中给事归，\r走马来看立不正。遗我明珠九十六，寒光映骨睡骊目。\r我今官闲得婆娑，问言何处芙蓉多。撑舟昆明度云锦，\r脚敲两舷叫吴歌。太白山高三百里，负雪崔嵬插花里。\r玉山前却不复来，曲江汀滢水平杯。我时相思不觉一回首，\r天门九扇相当开。上界真人足官府，\r岂如散仙鞭笞鸾凤终日相追陪。"
        },
        {
            "title": "山南郑相公、樊员外酬答为诗，其末咸有见及",
            "content": "梁维西南屏，山厉水刻屈。禀生肖剿刚，难谐在民物。\r荥公鼎轴老，烹斡力健倔。帝咨女予往，牙纛前岔坲。\r威风挟惠气，盖壤两劘拂。茫漫华黑间，指画变恍欻。\r诚既富而美，章汇霍炳蔚。日廷讲大训，龟判错衮黻。\r樊子坐宾署，演孔刮老佛。金舂撼玉应，厥臭剧蕙郁。\r遗我一言重，跽受惕斋慄。辞悭义卓阔，呀豁疚掊掘。\r如新去耵聍，雷霆逼飓风日。缀此岂为训，俚言绍庄屈。"
        },
        {
            "title": "卢郎中云夫寄示送盘谷子诗两章，歌以和之",
            "content": "昔寻李愿向盘谷，正见高崖巨壁争开张。是时新晴天井溢，\r谁把长剑倚太行。冲风吹破落天外，飞雨白日洒洛阳。\r东蹈燕川食旷野，有馈木蕨芽满筐。马头溪深不可厉，\r借车载过水入箱。平沙绿浪榜方口，雁鸭飞起穿垂杨。\r穷探极览颇恣横，物外日月本不忙。归来辛苦欲谁为，\r坐令再往之计堕眇芒。闭门长安三日雪，推书扑笔歌慨慷。\r旁无壮士遣属和，远忆卢老诗颠狂。开缄忽睹送归作，\r字向纸上皆轩昂。又知李侯竟不顾，方冬独入崔嵬藏。\r我今进退几时决，十年蠢蠢随朝行。家请官供不报答，\r何异雀鼠偷太仓。行抽手版付丞相，不等弹劾还耕桑。"
        },
        {
            "title": "崔十七少府摄伊阳，以诗及书见投，因酬三十",
            "content": "崔君初来时，相识颇未惯。但闻赤县尉，不比博士慢。\r赁屋得连墙，往来忻莫间。我时亦新居，触事苦难办。\r蔬飧要同吃，破袄请来绽。谓言安堵后，贷借更何患。\r不知孤遗多，举族仰薄宦。有时未朝餐，得米日已晏。\r隔墙闻讙呼，众口极鹅雁。前计顿乖张，居然见真赝。\r娇儿好眉眼，袴脚冻两骭。捧书随诸兄，累累两角丱。\r冬惟茹寒齑，秋始识瓜瓣。问之不言饥，饫若厌刍豢。\r才名三十年，久合居给谏。白头趋走里，闭口绝谤讪。\r府公旧同袍，拔擢宰山涧。寄诗杂诙俳，有类说鹏鷃。\r上言酒味酸，冬衣竟未擐。下言人吏稀，惟足彪与虥。\r又言致猪鹿，此语乃善幻。三年国子师，肠肚习藜苋。\r况住洛之涯，鲂鳟可罩汕。肯效屠门嚼，久嫌弋者篡。\r谋拙日焦拳，活计似锄刬。男寒涩诗书，妻瘦剩腰襻。\r为官不事职，厥罪在欺谩。行当自劾去，渔钓老葭薍。\r岁穷寒气骄，冰雪滑磴栈。音问难屡通，何由觌清盼。"
        },
        {
            "title": "陪杜侍御游湘西两寺独宿有题一首，因献杨常",
            "content": "长沙千里平，胜地犹在险。况当江阔处，斗起势匪渐。\r深林高玲珑，青山上琬琰。路穷台殿辟，佛事焕且俨。\r剖竹走泉源，开廊架崖广。是时秋之残，暑气尚未敛。\r群行忘后先，朋息弃拘检。客堂喜空凉，华榻有清簟。\r涧蔬煮蒿芹，水果剥菱芡。伊余夙所慕，陪赏亦云忝。\r幸逢车马归，独宿门不掩。山楼黑无月，渔火灿星点。\r夜风一何喧，杉桧屡磨飐。犹疑在波涛，怵惕梦成魇。\r静思屈原沈，远忆贾谊贬。椒兰争妒忌，绛灌共谗谄。\r谁令悲生肠，坐使泪盈脸。翻飞乏羽翼，指摘困瑕玷。\r珥貂藩维重，政化类分陕。礼贤道何优，奉己事苦俭。\r大厦栋方隆，巨川楫行剡。经营诚少暇，游宴固已歉。\r旅程愧淹留，徂岁嗟荏苒。平生每多感，柔翰遇频染。\r展转岭猿鸣，曙灯青睒睒。"
        },
        {
            "title": "赴江陵途中，寄赠王二十补阙、李十一拾遗、",
            "content": "孤臣昔放逐，血泣追愆尤。汗漫不省识，恍如乘桴浮。\r或自疑上疏，上疏岂其由。是年京师旱，田亩少所收。\r上怜民无食，征赋半已休。有司恤经费，未免烦征求。\r富者既云急，贫者固已流。传闻闾里间，赤子弃渠沟。\r持男易斗粟，掉臂莫肯酬。我时出衢路，饿者何其稠。\r亲逢道边死，伫立久咿嚘。归舍不能食，有如鱼中钩。\r适会除御史，诚当得言秋。拜疏移閤门，为忠宁自谋。\r上陈人疾苦，无令绝其喉。下陈畿甸内，根本理宜优。\r积雪验丰熟，幸宽待蚕麰。天子恻然感，司空叹绸缪。\r谓言即施设，乃反迁炎州。同官尽才俊，偏善柳与刘。\r或虑语言泄，传之落冤雠。二子不宜尔，将疑断还不。\r中使临门遣，顷刻不得留。病妹卧床褥，分知隔明幽。\r悲啼乞就别，百请不颔头。弱妻抱稚子，出拜忘惭羞。\r黾勉不回顾，行行诣连州。朝为青云士，暮作白头囚。\r商山季冬月，冰冻绝行輈。春风洞庭浪，出没惊孤舟。\r逾岭到所任，低颜奉君侯。酸寒何足道，随事生疮疣。\r远地触途异，吏民似猿猴。生狞多忿很，辞舌纷嘲啁。\r白日屋檐下，双鸣斗鸺鶹。有蛇类两首，有蛊群飞游。\r穷冬或摇扇，盛夏或重裘。飓起最可畏，訇哮簸陵丘。\r雷霆助光怪，气象难比侔。疠疫忽潜遘，十家无一瘳。\r猜嫌动置毒，对案辄怀愁。前日遇恩赦，私心喜还忧。\r果然又羁絷，不得归锄耰。此府雄且大，腾凌尽戈矛。\r栖栖法曹掾，何处事卑陬。生平企仁义，所学皆孔周。\r早知大理官，不列三后俦。何况亲犴狱，敲搒发奸偷。\r悬知失事势，恐自罹罝罘。湘水清且急，凉风日修修。\r胡为首归路，旅泊尚夷犹。昨者京使至，嗣皇传冕旒。\r赫然下明诏，首罪诛共吺。复闻颠夭辈，峨冠进鸿畴。\r班行再肃穆，璜珮鸣琅璆。伫继贞观烈，边封脱兜鍪。\r三贤推侍从，卓荦倾枚邹。高议参造化，清文焕皇猷。\r协心辅齐圣，致理同毛輶。小雅咏鹿鸣，食苹贵呦呦。\r遗风邈不嗣，岂忆尝同裯。失志早衰换，前期拟蜉蝣。\r自从齿牙缺，始慕舌为柔。因疾鼻又塞，渐能等薰莸。\r深思罢官去，毕命依松楸。空怀焉能果，但见岁已遒。\r殷汤闵禽兽，解网祝蛛蝥。雷焕掘宝剑，冤氛消斗牛。\r兹道诚可尚，谁能借前筹。殷勤答吾友，明月非暗投。"
        },
        {
            "title": "奉使常山，早次太原，呈副使吴郎中",
            "content": "朗朗闻街鼓，晨起似朝时。翻翻走驿马，春尽是归期。\r地失嘉禾处，风存蟋蟀辞。暮齿良多感，无事涕垂颐。"
        },
        {
            "title": "同水部张员外籍曲江春游，寄白二十二舍人",
            "content": "漠漠轻阴晚自开，青天白日映楼台。\r曲江水满花千树，有底忙时不肯来。"
        },
        {
            "title": "奉使镇州，行次承天行营，奉酬裴司空",
            "content": "窜逐三年海上归，逢公复此著征衣。\r旋吟佳句还鞭马，恨不身先去鸟飞。"
        },
        {
            "title": "早春与张十八博士籍游杨尚书林亭，寄弟三阁",
            "content": "墙下春渠入禁沟，渠冰初破满渠浮。\r凤池近日长先暖，流到池时更不流。"
        },
        {
            "title": "去岁自刑部侍郎以罪贬潮州刺史，乘驿赴任，",
            "content": "数条藤束木皮棺，草殡荒山白骨寒。惊恐入心身已病，\r扶舁沿路众知难。绕坟不暇号三匝，设祭惟闻饭一盘。\r致汝无辜由我罪，百年惭痛泪阑干。"
        },
        {
            "title": "初春小雨",
            "content": "天街小雨润如酥，草色遥看近却无。\r最是一年春好处，绝胜烟柳满皇都。"
        },
        {
            "title": "石鼎联句",
            "content": "巧匠斫山骨，刳中事煎烹。--刘师服\r\n直柄未当权，塞口且吞声。--侯喜\r\n龙头缩菌蠢，豕腹涨彭亨。--轩辕弥明\r\n外苞干藓文，中有暗浪惊。--刘师服\r\n在冷足自安，遭焚意弥贞。--侯喜\r\n谬当鼎鼐间，妄使水火争。--轩辕弥明\r\n大似烈士胆，圆如战马缨。--刘师服\r\n上比香炉尖，下与镜面平。--侯喜\r\n秋瓜未落蒂，冻芋强抽萌。--轩辕弥明\r\n一块元气闭，细泉幽窦倾。--刘师服\r\n不值输写处，焉知怀抱清。--侯喜\r\n方当洪炉然，益见小器盈。--轩辕弥明\r\n睆睆无刃迹，团团类天成。--刘师服\r\n遥疑龟负图，出曝晓正晴。--侯喜\r\n旁有双耳穿，上有孤髻撑。或讶短尾铫，又似无足铛。\r\n--刘师服\r\n可惜寒食球，掷此傍路坑。--侯喜\r\n何当出灰灺，无计离瓶罂。--轩辕弥明\r\n陋质荷斟酌，狭中愧提擎。--刘师服\r\n岂能煮仙药，但未污羊羹。--侯喜\r\n形模妇女笑，度量儿童轻。--轩辕弥明\r\n徒示坚重性，不过升合盛。--刘师服\r\n傍似废毂仰，侧见折轴横。--侯喜\r\n时于蚯蚓窍，微作苍蝇鸣。--轩辕弥明\r\n以兹翻溢愆，实负任使诚。--刘师服\r\n常居顾盼地，敢有漏泄情。--侯喜\r\n宁依暖爇弊，不与寒凉并。--轩辕弥明\r\n区区徒自效，琐琐不足呈。--侯喜\r\n回旋但兀兀，开阖惟铿铿。--刘师服\r\n全胜瑚琏贵，空有口传名。岂比俎豆古，不为手所撜。\r\n--轩辕弥明\r\n磨砻去圭角，浸润著光精。愿君莫嘲诮，此物方施行。\r\n--轩辕弥明"
        },
        {
            "title": "晚秋郾城夜会联句",
            "content": "从军古云乐，谈笑青油幕。灯明夜观棋，月暗秋城柝。\r\n--李正封\r\n羁客方寂历，惊乌时落泊。语阑壮气衰，酒醒寒砧作。\r\n--韩愈\r\n遇主贵陈力，夷凶匪兼弱。百牢犒舆师，千户购首恶。\r\n--李正封\r\n平生耻论兵，末暮不轻诺。徒然感恩义，谁复论勋爵。\r\n--韩愈\r\n多士被沾污，小夷施毒蠚。何当铸剑戟。相与归台阁。\r\n--李正封\r\n室妇叹鸣鹳，家人祝喜鹊。终朝考蓍龟，何日亲烝礿。\r\n--韩愈\r\n间使断津梁，潜军索林薄。红尘羽书靖，大水沙囊涸。\r\n--李正封\r\n铭山子所工，插羽余何怍。未足烦刀俎，只应输管钥。\r\n--韩愈\r\n雨矢逐天狼，电矛驱海若。灵诛固无纵，力战谁敢却。\r\n--李正封\r\n峨峨云梯翔，赫赫火箭著。连空隳雉堞，照夜焚城郭。\r\n--韩愈\r\n军门宣一令，庙算建三略。雷鼓揭千枪，浮桥交万筰。\r\n--李正封\r\n蹂野马云腾，映原旗火铄。疲氓坠将拯，残虏狂可缚。\r\n--韩愈\r\n摧锋若貙兕，超乘如猱玃。逢掖服翻惭，缦胡缨可愕。\r\n--李正封\r\n星陨闻雊雉，师兴随唳鹤。虎豹贪犬羊，鹰鹯憎鸟雀。\r\n--韩愈\r\n烧陂除积聚，灌垒失依托。凭轼谕昏迷，执殳征暴虐。\r\n--李正封\r\n仓空战卒饥，月黑探兵错。凶徒更蹈藉，逆族相啖嚼。\r\n--韩愈\r\n轴轳亘淮泗，旆旌连夏鄂。大野纵氐羌，长河浴骝骆。\r\n--李正封\r\n东西竞角逐，远近施矰缴。人怨童聚谣，天殃鬼行疟。\r\n--韩愈\r\n汉刑支郡黜，周制闲田削。侯社退无功，鬼薪惩不恪。\r\n--李正封\r\n余虽司斧锧，情本尚丘壑。且待献俘囚，终当返耕获。\r\n--韩愈\r\n藁街陈鈇钺，桃塞兴钱鎛。地理画封疆，天文扫寥廓。\r\n--李正封\r\n天子悯疮痍，将军禁卤掠。策勋封龙额，归兽获麟脚。\r\n--韩愈\r\n诘诛敬王怒，给复哀人瘼。泽发解兜鍪，酡颜倾凿落。\r\n--李正封\r\n安存惟恐晚，洗雪不论昨。暮鸟已安巢，春蚕看满箔。\r\n--韩愈\r\n声明动朝阙，光宠耀京洛。旁午降丝纶，中坚拥鼓铎。\r\n--李正封\r\n密坐列珠翠，高门涂粉雘。跋朝贺书飞，塞路归鞍跃。\r\n--韩愈\r\n魏阙横云汉，秦关束岩崿。拜迎罗櫜鞬，问遗结囊橐。\r\n--李正封\r\n江淮永清晏，宇宙重"
        },
        {
            "title": "远游联句",
            "content": "别肠车轮转，一日一万周。--孟郊\r\n离思春冰泮，烂漫不可收。--韩愈\r\n驰光忽以迫，飞辔谁能留。--孟郊\r\n取之讵灼灼，此去信悠悠。--李翱\r\n楚客宿江上，夜魂栖浪头。晓日生远岸，水芳缀孤舟。\r\n--孟郊\r\n村饮泊好木，野蔬拾新柔。独含凄凄别，中结郁郁愁。\r\n--孟郊\r\n人忆旧行乐，鸟吟新得俦。--孟郊\r\n灵瑟时窅窅，霠猿夜啾啾。愤涛气尚盛，恨竹泪空幽。\r\n--韩愈\r\n长怀绝无已，多感良自尤。即路涉献岁，归期眇凉秋。\r\n--韩愈\r\n两欢日牢落，孤悲坐绸缪。--韩愈\r\n观怪忽荡漾，叩奇独冥搜。海鲸吞明月，浪岛没大沤。\r\n--孟郊\r\n我有一寸钩，欲钓千丈流。良知忽然远，壮志郁无抽。\r\n--孟郊\r\n魍魅暂出没，蛟螭互蟠蟉。昌言拜舜禹，举马风凌斗牛。\r\n--韩愈\r\n怀糈馈贤屈，乘桴追圣丘。飘然天外步，岂肯区中囚。\r\n--韩愈\r\n楚些待谁吊，贾辞缄恨投。翳明弗可晓，秘魂安所求。\r\n--孟郊\r\n气毒放逐域，蓼杂芳菲畴。当春忽凄凉，不枯亦飕飗。\r\n--孟郊\r\n貉谣众猥款，巴语相咿嚘。默誓去外俗，嘉愿还中州。\r\n--孟郊\r\n江生行既乐，躬辇自相戮。饮醇趣明代，味腥谢荒陬。\r\n--孟郊\r\n驰深鼓利楫，趋险惊蜚輶。系石沈靳尚，开弓射鴅吺。\r\n--韩愈\r\n路暗执屏翳，波惊戮阳侯。广泛信缥缈，高行恣浮游。\r\n--韩愈\r\n外患萧萧去，中悒稍稍瘳。振衣造云阙，跪坐陈清猷。\r\n--韩愈\r\n德风变谗巧，仁气销戈矛。名声照西海，淑问无时休。\r\n--韩愈\r\n归哉孟夫子，归去无夷犹。 --韩愈"
        },
        {
            "title": "雨中寄孟刑部几道联句",
            "content": "秋潦淹辙迹，高居限参拜。--韩愈\r\n耿耿蓄良思，遥遥仰嘉话。--孟郊\r\n一晨长隔岁，百步远殊界。--韩愈\r\n商听饶清耸，闷怀空抑噫。--孟郊\r\n美君知道腴，逸步谢天械。--韩愈\r\n吟馨铄纷杂，抱照莹疑怪。--孟郊\r\n撞宏声不掉，输邈澜逾杀。--韩愈\r\n檐泻碎江喧，街流浅溪迈。--孟郊\r\n念初相遭逢，幸免因媒介。祛烦类决痈，惬兴剧爬疥。\r\n--韩愈\r\n研文较幽玄，呼博骋雄快。今君轺方驰，伊我羽已铩。\r\n--韩愈\r\n温存感深惠，琢切奉明诫。--韩愈\r\n迨兹更凝情，暂阻若婴瘵。欲知相从尽，灵珀拾纤芥。\r\n--孟郊\r\n欲知相益多，神药销宿惫。德符仙山岸，永立难奇支坏。\r\n--孟郊\r\n气涵秋天河，有朗无惊湃。--孟郊\r\n祥凤遗蒿鷃，云韶掩夷靺。争名求鹄徒，腾口甚蝉喝。\r\n--韩愈\r\n未来声已赫，始鼓敌前败。斗场再鸣先，遐路一飞届。\r\n--韩愈\r\n东野继奇躅，修纶悬众犗。穿空细丘垤，照日陋菅蒯。\r\n--韩愈\r\n小生何足道，积慎如触虿。愔愔抱所诺，翼翼自申戒。\r\n--孟郊\r\n圣书空勘读，盗食敢求嘬。惟当骑款段，岂望觌珪玠。\r\n--孟郊\r\n弱操愧筠杉，微芳比萧□。何以验高明，柔中有刚夬。\r\n--孟郊"
        },
        {
            "title": "征蜀联句",
            "content": "日王忿违慠，有命事诛拔。蜀险豁关防，秦师纵横猾。\r\n--韩愈\r\n风旗匝地扬，雷鼓轰天杀。竹兵彼皴脆，铁刃我枪齿截。\r\n--孟郊\r\n刑神咤牦旄，阴焰飐犀札。翻霓纷偃蹇，塞野澒坱圠。\r\n--韩愈\r\n生狞竞掣跌，痴突争填轧。渴斗信豗呶，啖奸何噢嗗。\r\n--孟郊\r\n更呼相簸荡，交斫双缺齾。火发激铓腥，血漂腾足滑。\r\n--韩愈\r\n飞猱无整阵，翩鹘有邪戛。江倒沸鲸鲲，山摇溃貙猰。\r\n--孟郊\r\n中离分二三，外变迷七八。逆颈尽徽索，仇头恣髡鬝。\r\n--韩愈\r\n怒须犹鬇鬡，断臂仍果瓜吉瓜。 --韩愈\r\n石潜设奇伏，穴觑骋精察。中矢类妖犭参，跳锋状惊豽。\r\n--孟郊\r\n蹋翻聚林岭，斗起成埃圿。--孟郊\r\n旆亡多空杠，轴折鲜联辖。剟肤浃疮痍，败面碎京刂吉刂。\r\n--韩愈\r\n浑奔肆狂勷，捷窜脱趫黠。岩钩踔狙猿，水漉杂鳣螖。\r\n--韩愈\r\n投奅闹石宫\r\n隆石，填隍亻威亻密傄。--韩愈\r\n强睛死不闭，犷眼困逾目必。爇堞熇歊熹，抉门呀拗曷。\r\n--孟郊\r\n天刀封未坼，酋胆慑前揠。跧梁排郁缩，闯窦猰窋窡。\r\n--孟郊\r\n迫胁闻杂驱，咿呦叫冤跀。--孟郊\r\n穷区指清夷，凶部坐雕铩。邛文裁斐斖，巴艳收婠妠。\r\n--韩愈\r\n椎肥牛呼牟，载实驼鸣曷。圣灵闵顽嚚，焘养均草\r\n艹察。\r\n--韩愈\r\n下书遏雄虓，解罪吊挛瞎。--韩愈\r\n战血时销洗，剑霜夜清刮。汉栈罢嚣阗，獠江息澎汃。\r\n--孟郊\r\n戍寒绝朝乘，刁暗歇宵詧。始去杏飞蜂，及归柳嘶\r\n扎虫。\r\n--孟郊\r\n庙献繁馘级，乐声洞椌楬。--孟郊\r\n台图焕丹玄，郊告俨匏稭。念齿慰黴黧，视伤悼瘢痆。\r\n--韩愈\r\n休输任讹寝，报力厚麸秳。公欢钟晨撞，室宴丝晓扴。\r\n--韩愈\r\n杯盂酬酒醪，箱箧馈巾帓。小臣昧戎经，维用赞勋劼。\r\n--韩愈"
        },
        {
            "title": "秋雨联句",
            "content": "万木声号呼，百川气交会。--孟郊\r\n庭翻树离合，牖变景明蔼。--韩愈\r\n潈泻殊未终，飞浮亦云泰。--孟郊\r\n牵怀到空山，属听迩惊濑。--韩愈\r\n檐垂白练直，渠涨清湘大。--孟郊\r\n甘津泽祥禾，伏润肥荒艾。--韩愈\r\n主人吟有欢，客子歌无奈。--孟郊\r\n侵阳日沈玄，剥节风搜兑。--韩愈\r\n坱圠游峡喧，飕飗卧江汰。--孟郊\r\n微飘来枕前，高洒自天外。--韩愈\r\n蛩穴何迫迮，蝉枝扫鸣哕。--孟郊\r\n楥菊茂新芳，径兰销晚馤。--韩愈\r\n地镜时昏晓，池星竞漂沛。--孟郊\r\n欢呶寻一声，灌注咽群籁。--韩愈\r\n儒宫烟火湿，市舍煎熬忲。--孟郊\r\n卧冷空避门，衣寒屡循带。--韩愈\r\n水怒已倒流，阴繁恐凝害。--孟郊\r\n忧鱼思舟楫，感禹勤畎浍。--韩愈\r\n怀襄信可畏，疏决须有赖。--孟郊\r\n筮命或冯蓍，卜晴将问蔡。--韩愈\r\n庭商忽惊舞，墉禜亦亲酹。--孟郊\r\n氛醨稍疏映，雺乱还拥荟。阴旌时摎流，帝鼓镇訇磕。\r\n--韩愈\r\n枣圃落青玑，瓜畦烂文贝。贫薪不烛灶，富粟空填廥。\r\n--韩愈\r\n秦俗动言利，鲁儒欲何匄。深路倒羸骖，弱途拥行轪。\r\n--孟郊\r\n毛羽皆遭冻，离褷不能翙。翻浪洗虚空，倾涛败藏盖。\r\n--孟郊\r\n吾人犹在陈，僮仆诚自郐。因思征蜀士，未免湿戎旆。\r\n--韩愈\r\n安得发商飙，廓然吹宿霭。白日悬大野，幽泥化轻壒。\r\n--韩愈\r\n战场暂一干，贼肉行可脍。--韩愈\r\n搜心思有效，抽策期称最。岂惟虑收获，亦以求颠沛。\r\n--孟郊\r\n禽情初啸俦，础色微收霈。庶几谐我愿，遂止无已太。\r\n--韩愈"
        },
        {
            "title": "斗鸡联句",
            "content": "大鸡昂然来，小鸡竦而待。--韩愈\r\n峥嵘颠盛气，洗刷凝鲜彩。--孟郊\r\n高行若矜豪，侧睨如伺殆。--韩愈\r\n精光目相射，剑戟心独在。--孟郊\r\n既取冠为胄，复以距为镦。天时得清寒，地利挟爽垲。\r\n--韩愈\r\n磔毛各嘌痒，怒瘿争碨磊。俄膺忽尔低，植立瞥而改。\r\n--孟郊\r\n腷膊战声喧，缤翻落羽皠。中休事未决，小挫势益倍。\r\n--韩愈\r\n妒肠务生敌，贼性专相醢。裂血失鸣声，啄殷甚饥馁。\r\n--孟郊\r\n对起何急惊，随旋诚巧绐。毒手饱李阳，神槌因朱亥。\r\n--韩愈\r\n恻心我以仁，碎首尔何罪。独胜事有然，旁惊汗流浼。\r\n--孟郊\r\n知雄欣动颜，怯负愁看贿。争观云填道，助叫波翻海。\r\n--韩愈\r\n事爪深难解，嗔睛时未怠。一喷一醒然，再接再砺乃。\r\n--孟郊\r\n头垂碎丹砂，翼拓拖锦彩。连轩尚贾余，清厉比归凯。\r\n--韩愈\r\n选俊感收毛，受恩惭始隗。英心甘斗死，义肉耻庖宰。\r\n--孟郊\r\n君看斗鸡篇，短韵有可采。 --孟郊"
        },
        {
            "title": "会合联句",
            "content": "离别言无期，会合意弥重。--张籍\r\n病添儿女恋，老丧丈夫勇。--韩愈\r\n剑心知未死，诗思犹孤耸。--孟郊\r\n愁去剧箭飞，欢来若泉涌。--张彻\r\n析言多新贯，摅抱无昔壅。--张籍\r\n念难须勤追，悔易勿轻踵。--韩愈\r\n吟巴山荦嶨，说楚波堆垄。--孟郊\r\n马辞虎豹怒，舟出蛟鼍恐。--张彻\r\n狂鲸时孤轩，幽狖杂百种。--韩愈\r\n瘴衣常腥腻，蛮器多疏冗。--张籍\r\n剥苔吊斑林，角饭饵沈冢。--韩愈\r\n忽尔衔远命，归欤舞新宠。--孟郊\r\n鬼窟脱幽妖，天居觌清栱。--韩愈\r\n京游步方振，谪梦意犹恟。--张籍\r\n诗书夸旧知，酒食接新奉。--韩愈\r\n嘉言写清越，愈病失肬肿。--孟郊\r\n夏阴偶高庇，宵魄接虚拥。--韩愈\r\n雪弦寂寂听，茗碗纤纤捧。--孟郊\r\n驰辉烛浮萤，幽响泄潜蛩。--韩愈\r\n诗老独何心，江疾有余兀重。--孟郊\r\n我家本瀍穀，有地介皋巩。休迹忆沈冥，峨冠惭闒白辱。\r\n--韩愈\r\n升朝高辔逸，振物群听悚。徒言濯幽泌，谁与薙荒茸。\r\n--张籍\r\n朝绅郁青绿，马饰曜珪珙。国雠未销铄，我志荡邛陇。\r\n--孟郊\r\n君才诚倜傥，时论方汹溶。格言多彪蔚，悬解无梏拲。\r\n--韩愈\r\n张生得渊源，寒色拔山冢。坚如撞群金，眇若抽独蛹。\r\n--韩愈\r\n伊余何所拟，跛鳖讵能踊。块然堕岳石，飘尔罥巢氄。\r\n--孟郊\r\n龙旆垂天卫，云韶凝禁甬。君胡眠安然，朝鼓声汹汹。\r\n--韩愈"
        },
        {
            "title": "城南联句",
            "content": "竹影金琐碎，--孟郊\r\n泉音玉淙琤。琉璃剪木叶，--韩愈\r\n翡翠开园英。流滑随仄步，--孟郊\r\n搜寻得深行。遥岑出寸碧，--韩愈\r\n远目增双明。乾穟纷拄地，--孟郊\r\n化虫枯挶茎。木腐或垂耳，--韩愈\r\n草珠竞骈睛。浮虚有新劚，--孟郊\r\n摧扤饶孤撑。囚飞黏网动，--韩愈\r\n盗啅接弹惊。脱实自开坼，--孟郊\r\n牵柔谁绕萦。礼鼠拱而立，--韩愈\r\n骇牛躅且鸣。蔬甲喜临社，--孟郊\r\n田毛乐宽征。露萤不自暖，--韩愈\r\n冻蝶尚思轻。宿羽有先晓，--孟郊\r\n食鳞时半横。菱翻紫角利，--韩愈\r\n荷折碧圆倾。楚腻鳣鲔乱，--孟郊\r\n獠羞蠃蟹并。桑蠖见虚指，--韩愈\r\n穴狸闻斗狞。逗翳翅相筑，--孟郊\r\n摆幽尾交搒。蔓涎角出缩，--韩愈\r\n树啄头敲铿。修箭袅金饵，--孟郊\r\n群鲜沸池羹。岸壳坼玄兆，--韩愈\r\n野麰渐丰萌。窑烟幂疏岛，--孟郊\r\n沙篆印回平。痒肌遭眊刺，--韩愈\r\n啾耳闻鸡生。奇虑恣回转，--孟郊\r\n遐睎纵逢迎。颠林戢远睫，--韩愈\r\n缥气夷空情。归迹归不得，--孟郊\r\n舍心舍还争。灵麻撮狗虱，--韩愈\r\n村稚啼禽猩。红皱晒檐瓦，--孟郊\r\n黄团系门衡。得隽蝇虎健，--韩愈\r\n相残雀豹趟。束枯樵指秃，--孟郊\r\n刈熟担肩赪。涩旋皮卷脔，--韩愈\r\n苦开腹彭亨。机舂潺湲力，--孟郊\r\n吹簸飘飖精。赛馔木盘簇，--韩愈\r\n靸妖藤索絣。荒学五六卷，--孟郊\r\n古藏四三茔。里儒拳足拜，--韩愈\r\n土怪闪眸侦。蹄道补复破，--孟郊\r\n丝窠扫还成。暮堂蝙蝠沸，--韩愈\r\n破灶伊威盈。追此讯前主，--孟郊\r\n答云皆冢卿。败壁剥寒月，--韩愈\r\n折篁啸遗笙。袿熏霏霏在，--孟郊\r\n綦迹微微呈。剑石犹竦槛，--韩愈\r\n兽材尚拏楹。宝唾拾未尽，--孟郊\r\n玉啼堕犹鎗。窗绡疑閟艳，--韩愈\r\n妆烛已销檠。绿发抽珉甃，--孟郊\r\n青肤耸瑶桢。白蛾飞舞地，--韩愈\r\n幽蠹落书棚。惟昔集嘉咏，--孟郊\r\n吐芳类鸣嘤。窥奇摘海异，--韩愈\r\n恣韵激天鲸。肠胃绕万象，--孟郊\r\n精神驱五兵。蜀雄李杜拔，--韩愈\r\n岳力雷车轰。大句斡玄造，--孟郊\r\n高言轧霄峥。芒端转寒燠，--韩愈\r\n神"
        },
        {
            "title": "赠译经僧",
            "content": "万里休言道路赊，有谁教汝度流沙。\r\n只今中国方多事，不用无端更乱华。"
        },
        {
            "title": "赠贾岛",
            "content": "孟郊死葬北邙山，从此风云得暂闲。\r\n天恐文章浑断绝，更生贾岛著人间。"
        },
        {
            "title": "池上絮",
            "content": "池上无风有落晖，杨花晴后自飞飞。\r\n为将纤质凌清镜，湿却无穷不得归。"
        },
        {
            "title": "饮城南道边古墓上逢中丞过赠礼部卫员外少室",
            "content": "偶上城南土骨堆，共倾春酒三五杯。\r\n为逢桃树相料理，不觉中丞喝道来。"
        },
        {
            "title": "潭州泊船呈诸公",
            "content": "夜寒眠半觉，鼓笛闹嘈嘈。暗浪舂楼堞，惊风破竹篙。\r\n主人看使范，客子读离骚。闻道松醪贱，何须吝错刀。"
        },
        {
            "title": "酬蓝田崔丞立之咏雪见寄",
            "content": "京城数尺雪，寒气倍常年。泯泯都无地，茫茫岂是天。\r\n崩奔惊乱射，挥霍讶相缠。不觉侵堂陛，方应折屋椽。\r\n出门愁落道，上马恐平鞯。朝鼓矜凌起，山斋酩酊眠。\r\n吾方嗟此役，君乃咏其妍。冰玉清颜隔，波涛盛句传。\r\n朝飧思共饭，夜宿忆同毡。举目无非白，雄文乃独玄。"
        },
        {
            "title": "莎栅联句",
            "content": "冰溪时咽绝，风枥方轩举。--韩愈\r\n此处不断肠，定知无断处。--孟郊"
        },
        {
            "title": "春雪",
            "content": "片片驱鸿急，纷纷逐吹斜。到江还作水，著树渐成花。\r\n越喜飞排瘴，胡愁厚盖砂。兼云封洞口，助月照天涯。\r\n暝见迷巢鸟，朝逢失辙车。呈丰尽相贺，宁止力耕家。"
        },
        {
            "title": "同窦、韦寻刘尊师不遇",
            "content": "秦客何年驻，仙源此地深。还随蹑凫骑，来访驭风襟。\r\n院闭青霞入，松高老鹤寻。犹疑隐形坐，敢起窃桃心。"
        },
        {
            "title": "知音者诚希",
            "content": "知音者诚希，念子不能别。行行天未晓，携酒踏明月。"
        },
        {
            "title": "辞唱歌",
            "content": "抑逼教唱歌，不解看艳词。坐中把酒人，岂有欢乐姿。\r\n幸有伶者妇，腰身如柳枝。但令送君酒，如醉如憨痴。\r\n声自肉中出，使人能逶随。复遣悭吝者，赠金不皱眉。\r\n岂有长直夫，喉中声雌雌。君心岂无耻，君岂是女儿。\r\n君教发直言，大声无休时。君教哭古恨，不肯复吞悲。\r\n乍可阻君意，艳歌难可为。"
        },
        {
            "title": "赠张徐州莫辞酒",
            "content": "莫辞酒，此会固难同。请看女工机上帛，半作军人旗上红。\r\n莫辞酒，谁为君王之爪牙？春雷三月不作响，\r\n战士岂得来还家。"
        },
        {
            "title": "纳凉联句",
            "content": "递啸取遥风，微微近秋朔。--孟郊\r\n金柔气尚低，火老候愈浊。--韩愈\r\n熙熙炎光流，竦竦高云擢。--韩愈\r\n闪红惊蚴虬，凝赤耸山岳。目林恐焚烧，耳井忆瀺灂。\r\n--孟郊\r\n仰惧失交泰，非时结冰雹。化邓渴且多，奔河诚已悫。\r\n--孟郊\r\n暍道者谁子，叩商者何乐。洗矣得滂沱，感然鸣鸑鷟。\r\n--孟郊\r\n嘉愿苟未从，前心空缅邈。清砌千回坐，冷环再三握。\r\n--孟郊\r\n烦怀却星星，高意还卓卓。--孟郊\r\n龙沈剧煮鳞，牛喘甚焚角。蝉烦鸣转喝，乌噪饥不啄。\r\n--韩愈\r\n昼蝇食案繁，宵蚋肌血渥。单絺厌已褫，长\r\n艹妾倦还捉。\r\n--韩愈\r\n幸兹得佳朋，于此荫华桷。青荧文簟施，淡澉甘瓜濯。\r\n--韩愈\r\n大壁旷凝净，古画奇駮荦。凄如羾寒门，皓若攒玉璞。\r\n--韩愈\r\n扫宽延鲜飙，汲冷渍香穱。篚实摘林珍，盘殽馈禽曷。\r\n--韩愈\r\n空堂喜淹留，贫馔羞龌龊。--韩愈\r\n殷勤相劝勉，左右加砻斫。贾勇发霜硎，争前曜冰槊。\r\n--孟郊\r\n微然草根响，先被诗情觉。感衰悲旧改，工异逞新貌。\r\n--孟郊\r\n谁言摈朋老，犹自将心学。危檐不敢凭，朽机惧倾扑。\r\n--孟郊\r\n青云路难近，黄鹤足仍鋜。未能饮渊泉，立滞叫芳药。\r\n--孟郊\r\n与子昔睽离，嗟余苦屯剥。直道败邪径，拙谋伤巧诼。\r\n--韩愈\r\n炎湖度氛氲，热石行荦硞。痟肌夏尤甚，疟渴秋更数。\r\n--韩愈\r\n君颜不可觌，君手无由搦。今来沐新恩，庶见返鸿朴。\r\n--韩愈\r\n儒庠恣游息，圣籍饱商榷。危行无低徊，正言免咿喔。\r\n--韩愈\r\n车马获同驱，酒醪欣共欶。惟忧弃菅蒯，敢望侍帷幄。\r\n--韩愈\r\n此志且何如，希君为追琢。 --韩愈"
        },
        {
            "title": "昼月",
            "content": "玉碗不磨著泥土，青天孔出白石补。兔入臼藏蛙缩肚，\r\n桂树枯株女闭户。阴为阳羞固自古，嗟汝下民或敢侮，\r\n戏嘲盗视汝目瞽。"
        },
        {
            "title": "嘲鼾睡",
            "content": "澹师昼睡时，声气一何猥。顽飙吹肥脂，坑谷相嵬磊。\r\n雄哮乍咽绝，每发壮益倍。有如阿鼻尸，长唤忍众罪。\r\n马牛惊不食，百鬼聚相待。木枕十字裂，镜面生痱癗。\r\n铁佛闻皱眉，石人战摇腿。孰云天地仁，吾欲责真宰。\r\n幽寻虱搜耳，猛作涛翻海。太阳不忍明，飞御皆惰怠。\r\n乍如彭与黥，呼冤受菹醢。又如圈中虎，号疮兼吼馁。\r\n虽令伶伦吹，苦韵难可改。虽令巫咸招，魂爽难复在。\r\n何山有灵药，疗此愿与采。\r\n澹公坐卧时，长睡无不稳。吾尝闻其声，深虑五藏损。\r\n黄河弄濆薄，梗涩连拙鲧。南帝初奋槌，凿窍泄混沌。\r\n迥然忽长引，万丈不可忖。谓言绝于斯，继出方衮衮。\r\n幽幽寸喉中，草木森苯尊。盗贼虽狡狯，亡魂敢窥阃。\r\n鸿蒙总合杂，诡谲骋戾很。乍如斗呶呶，忽若怨恳恳。\r\n赋形苦不同，无路寻根本。何能堙其源，惟有土一畚。"
        },
        {
            "title": "赠徐州族侄",
            "content": "我年十八九，壮气起胸中。作书献云阙，辞家逐秋蓬。\r\n岁时易迁次，身命多厄穷。一名虽云就，片禄不足充。\r\n今者复何事，卑栖寄徐戎。萧条资用尽，濩落门巷空。\r\n朝眠未能起，远怀方郁悰。击门者谁子，问言乃吾宗。\r\n自云有奇术，探妙知天工。既往怅何及，将来喜还通。\r\n期我语非佞，当为佐时雍。"
        },
        {
            "title": "同宿联句",
            "content": "自从别君来，远出遭巧谮。--韩愈\r\n斑斑落春泪，浩浩浮秋浸。--孟郊\r\n毛奇睹象犀，羽怪见鵩鸩。--韩愈\r\n朝行多危栈，夜卧饶惊枕。--孟郊\r\n生荣今分逾，死弃昔情任。--韩愈\r\n鹓行参绮陌，鸡唱闻清禁。--孟郊\r\n山晴指高标，槐密骛长荫。--韩愈\r\n直辞一以荐，巧舌千皆舌今。--孟郊\r\n匡鼎惟说诗，桓谭不读谶。--韩愈\r\n逸韵何嘈嗷，高名俟沽赁。--孟郊\r\n纷葩欢屡填，旷朗忧早渗。--韩愈\r\n为君开酒肠，颠倒舞相饮。--孟郊\r\n曦光霁曙物，景曜铄宵祲。--韩愈\r\n儒门虽大启，奸首不敢闯。义泉虽至近，盗索不敢沁。\r\n--孟郊\r\n清琴试一挥，白鹤叫相喑。欲知心同乐，双茧抽作纴。\r\n--孟郊"
        },
        {
            "title": "芍药歌",
            "content": "丈人庭中开好花，更无凡木争春华。翠茎红蕊天力与，\r\n此恩不属黄钟家。温馨熟美鲜香起，似笑无言习君子。\r\n霜刀翦汝天女劳，何事低头学桃李。娇痴婢子无灵性，\r\n竞挽春衫来此并。欲将双颊一睎红，绿窗磨遍青铜镜。\r\n一尊春酒甘若饴，丈人此乐无人知。花前醉倒歌者谁，\r\n楚狂小子韩退之。"
        },
        {
            "title": "苦寒歌",
            "content": "黄昏苦寒歌，夜半不能休。岂不有阳春，节岁聿其周，\r\n君何爱重裘。兼味养大贤，冰食葛制神所怜。\r\n填窗塞户慎勿出，暄风暖景明年日。"
        },
        {
            "title": "赠河阳李大夫",
            "content": "四海失巢穴，两都困尘埃。感恩由未报，惆怅空一来。\r\n裘破气不暖，马羸鸣且哀。主人情更重，空使剑锋摧。"
        },
        {
            "title": "海水",
            "content": "海水非不广，邓林岂无枝。风波一荡薄，鱼鸟不可依。\r\n海水饶大波，邓林多惊风。岂无鱼与鸟，巨细各不同。\r\n海有吞舟鲸，邓有垂天鹏。苟非鳞羽大，荡薄不可能。\r\n我鳞不盈寸，我羽不盈尺。一木有余阴，一泉有馀泽。\r\n我将辞海水，濯鳞清冷池。我将辞邓林，刷羽蒙笼枝。\r\n海水非爱广，邓林非爱枝。风波亦常事，鳞鱼自不宜。\r\n我鳞日已大，我羽日已修。风波无所苦，还作鲸鹏游。"
        },
        {
            "title": "赠崔立之",
            "content": "昔年十日雨，子桑苦寒饥。哀歌坐空室，不怨但自悲。\r\n其友名子舆，忽然忧且思。搴裳触泥水，裹饭往食之。\r\n入门相对语，天命良不疑。好事漆园吏，书之存雄词。\r\n千年事已远，二字情可推。我读此篇日，正当寒雪时。\r\n吾身固已困，吾友复何为。薄粥不足裹，深泥谅难驰。\r\n曾无子舆事，空赋子桑诗。"
        },
        {
            "title": "送汴州监军俱文珍",
            "content": "奉使羌池静，临戎汴水安。冲天鹏翅阔，报国剑铓寒。\r\n晓日驱征骑，春风咏采兰。谁言臣子道，忠孝两全难。"
        },
        {
            "title": "送陆歙州傪",
            "content": "我衣之华兮，我佩之光。陆君之去兮，谁与翱翔。\r\n敛此大惠兮，施于一州。今其去矣，胡不为留。\r\n我作此诗，歌于远道。无疾其驱，天子有诏。"
        },
        {
            "title": "送张道士",
            "content": "大匠无弃材，寻尺各有施。况当营都邑，杞梓用不疑。\r\n张侯嵩高来，面有熊豹姿。开口论利害，剑锋白差差。\r\n恨无一尺捶，为国苔羌夷。诣阙三上书，臣非黄冠师。\r\n臣有胆与气，不忍死茅茨。又不媚笑语，不能伴儿嬉。\r\n乃著道士服，众人莫臣知。臣有平贼策，狂童不难治。\r\n其言简且要，陛下幸听之。天空日月高，下照理不遗。\r\n或是章奏繁，裁择未及斯。宁当不俟报，归袖风披披。\r\n答我事不尔，吾亲属吾思。昨宵梦倚门，手取连环持。\r\n今日有书至，又言归何时。霜天熟柿栗，收拾不可迟。\r\n岭北梁可构，寒鱼下清伊。既非公家用，且复还其私。\r\n从容进退间，无一不合宜。时有利不利，虽贤欲奚为。\r\n但当励前操，富贵非公谁。"
        },
        {
            "title": "郓州谿堂诗",
            "content": "帝奠九廛，有叶有年。有荒不条，河岱之间。及我宪考，\r\n一收正之。视邦选侯，以公来尸。公来尸之，人始未信。\r\n公不饮食，以训以徇。孰饥无食，孰呻孰叹。孰冤不问，\r\n不得分愿。孰为邦蟊，节根之螟。羊很狼贪，以口覆城。\r\n吹之喣之，摩手拊之。箴之石之，膊而磔之。凡公四封，\r\n既富以强。谓公吾父，孰违公令。可以师征，不宁守邦。\r\n公作谿堂。播播流水。浅有蒲莲，深有葭苇。公以宾燕，\r\n其鼓骇骇。公燕谿堂，宾校醉饱。流有跳鱼，岸有集鸟。\r\n既歌以舞，其鼓考考。公在谿堂，公御琴瑟。公暨宾赞，\r\n稽经诹律。施用不差，人用不屈。谿有蘋苽，有龟有鱼。\r\n公在中流，右诗左书。无我斁遗，此邦是庥。"
        },
        {
            "title": "奉和杜相公太清宫纪事陈诚上李相公十六韵",
            "content": "耒耜兴姬国，輴欙建夏家。在功诚可尚，于道讵为华。\r\n象帝威容大，仙宗宝历赊。卫门罗戟槊，图壁杂龙蛇。\r\n礼乐追尊盛，乾坤降福遐。四真皆齿列，二圣亦肩差。\r\n阳月时之首，阴泉气未牙。殿阶铺水碧，庭炬坼金葩。\r\n紫极观忘倦，青词奏不哗。噌吰宫夜辟，嘈囐鼓晨挝。\r\n亵味陈奚取，名香荐孔嘉。垂祥纷可录，俾寿浩无涯。\r\n贵相山瞻峻，清文玉绝瑕。代工声问远，摄事敬恭加。\r\n皎洁当天月，葳蕤捧日霞。唱妍酬亦丽，俯仰但称嗟。"
        },
        {
            "title": "奉和李相公题萧家林亭",
            "content": "山公自是林园主，叹惜前贤造作时。\r\n岩洞幽深门尽锁，不因丞相几人知。"
        },
        {
            "title": "和仆射相公朝回见寄",
            "content": "尽瘁年将久，公今始暂闲。事随忧共减，诗与酒俱还。\r\n放意机衡外，收身矢石间。秋台风日迥，正好看前山。"
        },
        {
            "title": "奉和仆射裴相公感恩言志",
            "content": "文武功成后，居为百辟师。林园穷胜事，钟鼓乐清时。\r\n摆落遗高论，雕镌出小诗。自然无不可，范蠡尔其谁。"
        },
        {
            "title": "镇州路上谨酬裴司空相公重见寄",
            "content": "衔命山东抚乱师，日驰三百自嫌迟。\r\n风霜满面无人识，何处如今更有诗。"
        },
        {
            "title": "奉使镇",
            "content": "窜逐三年海上归，逢公复此著征衣。\r\n旋吟佳句还鞭马，恨不身先去鸟飞。"
        },
        {
            "title": "奉酬天平马十二仆射暇日言怀见寄之作",
            "content": "天平篇什外，政事亦无双。威令加徐土，儒风被鲁邦。\r\n清为公论重，宽得士心降。岁晏偏相忆，长谣坐北窗。"
        },
        {
            "title": "送桂州严大夫同用南字",
            "content": "苍苍森八桂，兹地在湘南。江作青罗带，山如碧玉篸。\r\n户多输翠羽，家自种黄甘。远胜登仙去，飞鸾不假骖。"
        },
        {
            "title": "和水部张员外宣政衙赐百官樱桃诗",
            "content": "汉家旧种明光殿，炎帝还书本草经。岂似满朝承雨露，\r\n共看传赐出青冥。香随翠笼擎初到，色映银盘写未停。\r\n食罢自知无所报，空然惭汗仰皇扃。"
        },
        {
            "title": "同水部张员外籍",
            "content": "漠漠轻阴晚自开，青天白日映楼台。\r\n曲江水满花千树，有底忙时不肯来。"
        },
        {
            "title": "镇州初归",
            "content": "别来杨柳街头树，摆弄春风只欲飞。\r\n还有小园桃李在，留花不发待郎归。"
        },
        {
            "title": "奉使",
            "content": "朗朗闻街鼓，晨起似朝时。翻翻走驿马，春尽是归期。\r\n地失嘉禾处，风存蟋蟀辞。暮齿良多感，无事涕垂颐。"
        },
        {
            "title": "早春与张",
            "content": "墙下春渠入禁沟，渠冰初破满渠浮。\r\n凤池近日长先暖，流到池时更不流。"
        },
        {
            "title": "奉和兵部张侍郎酬郓州马尚书祗召途中见寄开",
            "content": "来朝当路日，承诏改辕时。再领须句国，仍迁少昊司。\r\n暖风抽宿麦，清雨卷归旗。赖寄新珠玉，长吟慰我思。"
        },
        {
            "title": "杏园送张彻侍御归使",
            "content": "东风花树下，送尔出京城。久抱伤春意，新添惜别情。\r\n归来身已病，相见眼还明。更遣将诗酒，谁家逐后生。"
        },
        {
            "title": "夕次寿阳驿题吴郎中诗后",
            "content": "风光欲动别长安，春半城边特地寒。\r\n不见园花兼巷柳，马头惟有月团团。"
        },
        {
            "title": "贺张十八秘书得裴司空马",
            "content": "司空远寄养初成，毛色桃花眼镜明。落日已曾交辔语，\r\n春风还拟并鞍行。长令奴仆知饥渴，须着贤良待性情。\r\n旦夕公归伸拜谢，免劳骑去逐双旌。"
        },
        {
            "title": "去岁自刑部",
            "content": "数条藤束木皮棺，草殡荒山白骨寒。惊恐入心身已病，\r\n扶舁沿路众知难。绕坟不暇号三匝，设祭惟闻饭一盘。\r\n致汝无辜由我罪，百年惭痛泪阑干。"
        },
        {
            "title": "酒中留上襄阳李相公",
            "content": "浊水污泥清路尘，还曾同制掌丝纶。眼穿长讶双鱼断，\r\n耳热何辞数爵频。银烛未销窗送曙，金钗半醉座添春。\r\n知公不久归钧轴，应许闲官寄病身。"
        },
        {
            "title": "雨中寄张博士籍、侯主簿喜",
            "content": "放朝还不报，半路蹋泥归。雨惯曾无节，雷频自失威。\r\n见墙生菌遍，忧麦作蛾飞。岁晚偏萧索，谁当救晋饥。"
        },
        {
            "title": "游西林寺题萧二兄郎中旧堂",
            "content": "中郎有女能传业，伯道无儿可保家。\r\n偶到匡山曾住处，几行衰泪落烟霞。"
        },
        {
            "title": "次石头驿寄江西王十中丞阁老",
            "content": "凭高试回首，一望豫章城。人由恋德泣，马亦别群鸣。\r\n寒日夕始照，风江远渐平。默然都不语，应识此时情。"
        },
        {
            "title": "从潮州量移",
            "content": "明时远逐事何如，遇赦移官罪未除。北望讵令随塞雁，\r\n南迁才免葬江鱼。将经贵郡烦留客，先惠高文谢起予。\r\n暂欲系船韶石下，上宾虞舜整冠裾。"
        },
        {
            "title": "寄随州周员外",
            "content": "陆孟丘杨久作尘，同时存者更谁人。\r\n金丹别后知传得，乞取刀圭救病身。"
        },
        {
            "title": "韶州留别张端公使君",
            "content": "来往再逢梅柳新，别离一醉绮罗春。久钦江总文才妙，\r\n自叹虞翻骨相屯。鸣笛急吹争落日，清歌缓送款行人。\r\n已知奏课当征拜，那复淹留咏白蘋。"
        },
        {
            "title": "题秀禅师房",
            "content": "桥夹水松行百步，竹床莞席到僧家。\r\n暂拳一手支头卧，还把鱼竿下钓沙。"
        },
        {
            "title": "题临泷寺",
            "content": "不觉离家已五千，仍将衰病入泷船。\r\n潮阳未到吾能说，海气昏昏水拍天。"
        },
        {
            "title": "武关西逢配流吐番",
            "content": "嗟尔戎人莫惨然，湖南地近保生全。\r\n我今罪重无归望，直去长安路八千。"
        },
        {
            "title": "答道士寄树鸡",
            "content": "软湿青黄状可猜，欲烹还唤木盘回。\r\n烦君自入华阳洞，直割乖龙左耳来。"
        },
        {
            "title": "晚次宣溪，辱",
            "content": "韶州南去接宣溪，云水苍茫日向西。\r\n客泪数行先自落，鹧鸪休傍耳边啼。\r\n兼金那足比清文，百首相随愧使君。\r\n俱是岭南巡管内，莫欺荒僻断知闻。"
        },
        {
            "title": "秋字",
            "content": "淮南悲木落，而我亦伤秋。况与故人别，那堪羁宦愁。\r\n荣华今异路，风雨昔同忧。莫以宜春远，江山多胜游。"
        },
        {
            "title": "祖席前字",
            "content": "祖席洛桥边，亲交共黯然。野晴山簇簇，霜晓菊鲜鲜。\r\n书寄相思处，杯衔欲别前。淮阳知不薄，终愿早回船。"
        },
        {
            "title": "元日酬蔡州马十二尚书去年蔡州元日见寄之什",
            "content": "元日新诗已去年，蔡州遥寄荷相怜。\r\n今朝纵有谁人领，自是三峰不敢眠。"
        },
        {
            "title": "枯树",
            "content": "老树无枝叶，风霜不复侵。腹穿人可过，皮剥蚁还寻。\r\n寄托惟朝菌，依投绝暮禽。犹堪持改火，未肯但空心。"
        },
        {
            "title": "次邓州界",
            "content": "潮阳南去倍长沙，恋阙那堪又忆家。心讶愁来惟贮火，\r\n眼知别后自添花。商颜暮雪逢人少，邓鄙春泥见驿赊。\r\n早晚王师收海岳，普将雷雨发萌芽。"
        },
        {
            "title": "独钓四首",
            "content": "侯家林馆胜，偶入得垂竿。曲树行藤角，平池散芡盘。\r\n羽沈知食驶，缗细觉牵难。聊取夸儿女，榆条系从鞍。\r\n一径向池斜，池塘野草花。雨多添柳耳，水长减蒲芽。\r\n坐厌亲刑柄，偷来傍钓车。太平公事少，吏隐讵相赊。\r\n独往南塘上，秋晨景气醒。露排四岸草，风约半池萍。\r\n鸟下见人寂，鱼来闻饵馨。所嗟无可召，不得倒吾瓶。\r\n秋半百物变，溪鱼去不来。风能坼芡觜，露亦染梨腮。\r\n远岫重叠出，寒花散乱开。所期终莫至，日暮与谁回。"
        },
        {
            "title": "晋",
            "content": "南伐旋师太华东，天书夜到册元功。将军旧压三司贵，\r\n相国新兼五等崇。鹓鹭欲归仙仗里，熊罴还入禁营中。\r\n长惭典午非材职，得就闲官即至公。"
        },
        {
            "title": "送李员外院长分司东都",
            "content": "去年秋露下，羁旅逐东征。今岁春光动，驱驰别上京。\r\n饮中相顾色，送后独归情。两地无千里，因风数寄声。"
        },
        {
            "title": "桃林夜贺晋公",
            "content": "西来骑火照山红，夜宿桃林腊月中。\r\n手把命珪兼相印，一时重叠赏元功。"
        },
        {
            "title": "过始兴江口感怀",
            "content": "忆作儿童随伯氏，南来今只一身存。\r\n目前百口还相逐，旧事无人可共论。"
        },
        {
            "title": "送郑尚书赴南海",
            "content": "番禺军府盛，欲说暂停杯。盖海旂幢出，连天观阁开。\r\n衙时龙户集，上日马人来。风静鶢鶋去，官廉蚌蛤回。\r\n货通师子国，乐奏武王台。事事皆殊异，无嫌屈大才。"
        },
        {
            "title": "次潼关先寄张十二阁老使君",
            "content": "荆山已去华山来，日出潼关四扇开。\r\n刺史莫辞迎候远，相公亲破蔡州回。"
        },
        {
            "title": "和李司勋过连昌宫",
            "content": "夹道疏槐出老根，高甍巨桷压山原。\r\n宫前遗老来相问，今是开元几叶孙。"
        },
        {
            "title": "次硖石",
            "content": "数日方离雪，今朝又出山。试凭高处望，隐约见潼关。"
        },
        {
            "title": "宿神龟招李二十八冯十七",
            "content": "荒山野水照斜晖，啄雪寒鸦趁始飞。\r\n夜宿驿亭愁不睡，幸来相就盖征衣。"
        },
        {
            "title": "同李二十八员外从裴相公野宿西界",
            "content": "四面星辰著地明，散烧烟火宿天兵。\r\n不关破贼须归奏，自趁新年贺太平。"
        },
        {
            "title": "同李二十八夜次襄城",
            "content": "周楚仍连接，川原乍屈盘。云垂天不暖，尘涨雪犹乾。\r\n印绶归台室，旌旗别将坛。欲知迎候盛，骑火万星攒。"
        },
        {
            "title": "题广昌馆",
            "content": "白水龙飞已几春，偶逢遗迹问耕人。\r\n丘坟发掘当官路，何处南阳有近亲。"
        },
        {
            "title": "过襄城",
            "content": "郾城辞罢过襄城，颍水嵩山刮眼明。\r\n已去蔡州三百里，家人不用远来迎。"
        },
        {
            "title": "酬别留后侍郎",
            "content": "为文无出相如右，谋帅难居郤縠先。\r\n归去雪销溱洧动，西来旌旆拂晴天。"
        },
        {
            "title": "郾城晚饮奉赠副使马侍郎及冯、李二员外",
            "content": "城上赤云呈胜气，眉间黄色见归期。\r\n幕中无事惟须饮，即是连镳向阙时。"
        },
        {
            "title": "奉和裴相公东征途经女几山下作",
            "content": "旗穿晓日云霞杂，山倚秋空剑戟明。\r\n敢请相公平贼后，暂携诸吏上峥嵘。"
        },
        {
            "title": "赠刑部马侍郎",
            "content": "红旗照海压南荒，征入中台作侍郎。\r\n暂从相公平小寇，便归天阙致时康。"
        },
        {
            "title": "自袁州还京行次",
            "content": "行行指汉东，暂喜笑言同。雨雪离江上，蒹葭出梦中。\r\n面犹含瘴色，眼已见华风。岁暮难相值，酣歌未可终。"
        },
        {
            "title": "送张侍郎",
            "content": "司徒东镇驰书谒，丞相西来走马迎。\r\n两府元臣今转密，一方逋寇不难平。"
        },
        {
            "title": "过鸿沟",
            "content": "龙疲虎困割川原，亿万苍生性命存。\r\n谁劝君王回马首，真成一掷赌乾坤。"
        },
        {
            "title": "酬马侍郎寄酒",
            "content": "一壶情所寄，四句意能多。秋到无诗酒，其如月色何。"
        },
        {
            "title": "闲游二首",
            "content": "雨后来更好，绕池遍青青。柳花闲度竹，菱叶故穿萍。\r\n独坐殊未厌，孤斟讵能醒。持竿至日暮，幽咏欲谁听。\r\n兹游苦不数，再到遂经旬。萍盖污池净，藤笼老树新。\r\n林乌鸣讶客，岸竹长遮邻。子云只自守，奚事九衢尘。"
        },
        {
            "title": "广宣上人频见过",
            "content": "三百六旬长扰扰，不冲风雨即尘埃。久惭朝士无裨补，\r\n空愧高僧数往来。学道穷年何所得，吟诗竟日未能回。\r\n天寒古寺游人少，红叶窗前有几堆。"
        },
        {
            "title": "次潼关上都统相公",
            "content": "暂辞堂印执兵权，尽管诸军破贼年。\r\n冠盖相望催入相，待将功德格皇天。"
        },
        {
            "title": "和侯协律咏笋",
            "content": "竹亭人不到，新笋满前轩。乍出真堪赏，初多未觉烦。\r\n成行齐婢仆，环立比儿孙。验长常携尺，愁乾屡侧盆。\r\n对吟忘膳饮，偶坐变朝昏。滞雨膏腴湿，骄阳气候温。\r\n得时方张王，挟势欲腾骞。见角牛羊没，看皮虎豹存。\r\n攒生犹有隙，散布忽无垠。讵可持筹算，谁能以理言。\r\n纵横公占地，罗列暗连根。狂剧时穿壁，横强几触藩。\r\n深潜如避逐，远去若追奔。始讶妨人路，还惊入药园。\r\n萌芽防浸大，覆载莫偏恩。已复侵危砌，非徒出短垣。\r\n身宁虞瓦砾，计拟掩兰荪。且叹高无数，庸知上几番。\r\n短长终不校，先后竟谁论。外恨苞藏密，中仍节目繁。\r\n暂须回步履，要取助盘飧。穰穰疑翻地，森森竞塞门。\r\n戈矛头戢戢，蛇虺首掀掀。妇懦咨料拣，儿痴谒尽髡。\r\n侯生来慰我，诗句读惊魂。属和才将竭，呻吟至日暾。"
        },
        {
            "title": "大行皇太后挽歌词三首",
            "content": "一纪尊名正，三时孝养荣。高居朝圣主，厚德载群生。\r\n武帐虚中禁，玄堂掩太平。秋天笳鼓歇，松柏遍山鸣。\r\n威仪备吉凶，文物杂军容。配地行新祭，因山托故封。\r\n凤飞终不返，剑化会相从。无复临长乐，空闻报晓钟。\r\n追攀万国来，警卫百神陪。画翣登秋殿，容衣入夜台。\r\n云随仙驭远，风助圣情哀。只有朝陵日，妆奁一暂开。"
        },
        {
            "title": "晚春",
            "content": "谁收春色将归去，慢绿妖红半不存。\r\n榆荚只能随柳絮，等闲撩乱走空园。"
        },
        {
            "title": "游太平公主山庄",
            "content": "公主当年欲占春，故将台榭押城闉。\r\n欲知前面花多少，直到南山不属人。"
        },
        {
            "title": "和武相公早春闻莺",
            "content": "早晚飞来入锦城，谁人教解百般鸣。\r\n春风红树惊眠处，似妒歌童作艳声。"
        },
        {
            "title": "和席八十二韵",
            "content": "绛阙银河曙，东风右掖春。官随名共美，花与思俱新。\r\n绮陌朝游间，绫衾夜直频。横门开日月，高阁切星辰。\r\n庭变寒前草，天销霁后尘。沟声通苑急，柳色压城匀。\r\n纶綍谋猷盛，丹青步武亲。芳菲含斧藻，光景畅形神。\r\n傍砌看红药，巡池咏白蘋。多情怀酒伴，余事作诗人。\r\n倚玉难藏拙，吹竽久混真。坐惭空自老，江海未还身。"
        },
        {
            "title": "送李尚书赴襄阳八韵得长字",
            "content": "帝忧南国切，改命付忠良。壤画星摇动，旗分兽簸扬。\r\n五营兵转肃，千里地还方。控带荆门远，飘浮汉水长。\r\n赐书宽属郡，战马隔邻疆。纵猎雷霆迅，观棋玉石忙。\r\n风流岘首客，花艳大堤倡。富贵由身致，谁教不自强。"
        },
        {
            "title": "游城南十六首·遣兴",
            "content": "断送一生惟有酒，寻思百计不如闲。\r\n莫忧世事兼身事，须著人间比梦间。"
        },
        {
            "title": "游城南十六首·楸树",
            "content": "青幢紫盖立童童，细雨浮烟作彩笼。\r\n不得画师来貌取，定知难见一生中。"
        },
        {
            "title": "游城南十六首·嘲少年",
            "content": "直把春偿酒，都将命乞花。只知闲信马，不觉误随车。"
        },
        {
            "title": "游城南十六首·把酒",
            "content": "扰扰驰名者，谁能一日闲。我来无伴侣，把酒对南山。"
        },
        {
            "title": "游城南十六首·晚雨",
            "content": "廉纤晚雨不能晴，池岸草间蚯蚓鸣。\r\n投竿跨马蹋归路，才到城门打鼓声。"
        },
        {
            "title": "游城南十六首·题韦氏庄",
            "content": "昔者谁能比，今来事不同。寂寥青草曲，散漫白榆风。\r\n架倒藤全落，篱崩竹半空。宁须惆怅立，翻覆本无穷。"
        },
        {
            "title": "游城南十六首·风折花枝",
            "content": "浮艳侵天难就看，清香扑地只遥闻。\r\n春风也是多情思，故拣繁枝折赠君。"
        },
        {
            "title": "游城南十六首·落花",
            "content": "已分将身著地飞，那羞践踏损光晖。\r\n无端又被春风误，吹落西家不得归。"
        },
        {
            "title": "游城南十六首·赠张十八助教",
            "content": "喜君眸子重清朗，携手城南历旧游。\r\n忽见孟生题竹处，相看泪落不能收。"
        },
        {
            "title": "游城南十六首·出城",
            "content": "暂出城门蹋青草，远于林下见春山。\r\n应须韦杜家家到，只有今朝一日闲。"
        },
        {
            "title": "游城南十六首·晚春",
            "content": "草树知春不久归，百般红紫斗芳菲。\r\n杨花榆荚无才思，惟解漫天作雪飞。"
        },
        {
            "title": "游城南十六首·题于宾客庄",
            "content": "榆荚车前盖地皮，蔷薇蘸水笋穿篱。\r\n马蹄无入朱门迹，纵使春归可得知。"
        },
        {
            "title": "游城南十六首·赛神",
            "content": "白布长衫紫领巾，差科未动是闲人。\r\n麦苗含穟桑生葚，共向田头乐社神。"
        },
        {
            "title": "奉和虢州刘给事使君三堂新题二十一咏·月池",
            "content": "寒池月下明，新月池边曲。若不妒清妍，却成相映烛。"
        },
        {
            "title": "奉和虢州刘给事使君三堂新题二十一咏·梯桥",
            "content": "乍似上青冥，初疑蹑菡萏。自无飞仙骨，欲度何由敢。"
        },
        {
            "title": "奉和虢州刘给事使君三堂新题二十一咏·方桥",
            "content": "非阁复非船，可居兼可过。君欲问方桥，方桥如此作。"
        },
        {
            "title": "游城南十六首·楸树二首",
            "content": "几岁生成为大树，一朝缠绕困长藤。\r\n谁人与脱青罗帔，看吐高花万万层。\r\n幸自枝条能树立，可烦萝蔓作交加。\r\n傍人不解寻根本，却道新花胜旧花。"
        },
        {
            "title": "奉和虢州刘给事使君三堂新题二十一咏·北楼",
            "content": "郡楼乘晓上，尽日不能回。晚色将秋至，长风送月来。"
        },
        {
            "title": "奉和虢州刘给事使君三堂新题二十一咏·花源",
            "content": "源上花初发，公应日日来。丁宁红与紫，慎莫一时开。"
        },
        {
            "title": "奉和虢州刘给事使君三堂新题二十一咏·柳巷",
            "content": "柳巷还飞絮，春馀几许时。吏人休报事，公作送春诗。"
        },
        {
            "title": "奉和虢州刘给事使君三堂新题二十一咏·稻畦",
            "content": "罫布畦堪数，枝分水莫寻。鱼肥知已秀，鹤没觉初深。"
        },
        {
            "title": "奉和虢州刘给事使君三堂新题二十一咏·孤屿",
            "content": "朝游孤屿南，暮戏孤屿北。所以孤屿鸟，与公尽相识。"
        },
        {
            "title": "奉和虢州刘给事使君三堂新题二十一咏·竹径",
            "content": "无尘从不扫，有鸟莫令弹。若要添风月，应除数百竿。"
        },
        {
            "title": "奉和虢州刘给事使君三堂新题二十一咏·西山",
            "content": "新月迎宵挂，晴云到晚留。为遮西望眼，终是懒回头。"
        },
        {
            "title": "奉和虢州刘给事使君三堂新题二十一咏·柳溪",
            "content": "柳树谁人种，行行夹岸高。莫将条系缆，著处有蝉号。"
        },
        {
            "title": "游城南十六首·赠同游",
            "content": "唤起窗全曙，催归日未西。无心花里鸟，更与尽情啼。"
        },
        {
            "title": "奉和虢州刘给事使君三堂新题二十一咏·北湖",
            "content": "闻说游湖棹，寻常到此回。应留醒心处，准拟醉时来。"
        },
        {
            "title": "奉和虢州刘给事使君三堂新题二十一咏·竹溪",
            "content": "蔼蔼溪流慢，梢梢岸筱长。穿沙碧竿净，落水紫苞香。"
        },
        {
            "title": "奉和虢州刘给事使君三堂新题二十一咏·渚亭",
            "content": "自有人知处，那无步往踪。莫教安四壁，面面看芙蓉。"
        },
        {
            "title": "奉和虢州刘给事使君三堂新题二十一咏·月台",
            "content": "南馆城阴阔，东湖水气多。直须台上看，始奈月明何。"
        },
        {
            "title": "奉和虢州刘给事使君三堂新题二十一咏·竹洞",
            "content": "竹洞何年有，公初斫竹开。洞门无锁钥，俗客不曾来。"
        },
        {
            "title": "奉和虢州刘给事使君三堂新题二十一咏·流水",
            "content": "汩汩几时休，从春复到秋。只言池未满，池满强交流。"
        },
        {
            "title": "奉和虢州刘给事使君三堂新题二十一咏·镜潭",
            "content": "非铸复非熔，泓澄忽此逢。鱼虾不用避，只是照蛟龙。"
        },
        {
            "title": "奉和虢州刘给事使君三堂新题二十一咏·新亭",
            "content": "湖上新亭好，公来日出初。水文浮枕簟，瓦影荫龟鱼。"
        },
        {
            "title": "芍药",
            "content": "浩态狂香昔未逢，红灯烁烁绿盘笼。\r\n觉来独对情惊恐，身在仙宫第几重。"
        },
        {
            "title": "盆池五首",
            "content": "老翁真个似童儿，汲水埋盆作小池。\r\n一夜青蛙鸣到晓，恰如方口钓鱼时。\r\n莫道盆池作不成，藕稍初种已齐生。\r\n从今有雨君须记，来听萧萧打叶声。\r\n瓦沼晨朝水自清，小虫无数不知名。\r\n忽然分散无踪影，惟有鱼儿作队行。\r\n泥盆浅小讵成池，夜半青蛙圣得知。\r\n一听暗来将伴侣，不烦鸣唤斗雄雌。\r\n池光天影共青青，拍岸才添水数瓶。\r\n且待夜深明月去，试看涵泳几多星。"
        },
        {
            "title": "戏题牡丹",
            "content": "幸自同开俱阴隐，何须相倚斗轻盈。陵晨并作新妆面，\r\n对客偏含不语情。双燕无机还拂掠，游蜂多思正经营。\r\n长年是事皆抛尽，今日栏边暂眼明。"
        },
        {
            "title": "题百叶桃花",
            "content": "百叶双桃晚更红，窥窗映竹见玲珑。\r\n应知侍史归天上，故伴仙郎宿禁中。"
        },
        {
            "title": "奉和虢州刘给事使君三堂新题二十一咏·荷池",
            "content": "风雨秋池上，高荷盖水繁。未谙鸣摵摵，那似卷翻翻。"
        },
        {
            "title": "送李六协律归荆南",
            "content": "早日羁游所，春风送客归。柳花还漠漠，江燕正飞飞。\r\n歌舞知谁在，宾僚逐使非。宋亭池水绿，莫忘蹋芳菲。"
        },
        {
            "title": "寒食直归遇雨",
            "content": "寒食时看度，春游事已违。风光连日直，阴雨半朝归。\r\n不见红球上，那论彩索飞。惟将新赐火，向曙著朝衣。"
        },
        {
            "title": "奉和库部卢四兄曹长元日朝回",
            "content": "天仗宵严建羽旄，春云送色晓鸡号。金炉香动螭头暗，\r\n玉佩声来雉尾高。戎服上趋承北极，儒冠列侍映东曹。\r\n太平时节难身遇，郎署何须叹二毛。"
        },
        {
            "title": "奉酬振武胡十二丈大夫",
            "content": "倾朝共羡宠光频，半岁迁腾作虎臣。戎旆暂停辞社树，\r\n里门先下敬乡人。横飞玉盏家山晓，远蹀金珂塞草春。\r\n自笑平生夸胆气，不离文字鬓毛新。"
        },
        {
            "title": "奉和虢州刘给事使君三堂新题二十一咏·花岛",
            "content": "蜂蝶去纷纷，香风隔岸闻。欲知花岛处，水上觅红云。"
        },
        {
            "title": "学诸进士作精卫衔石填海",
            "content": "鸟有偿冤者，终年抱寸诚。口衔山石细，心望海波平。\r\n渺渺功难见，区区命已轻。人皆讥造次，我独赏专精。\r\n岂计休无日，惟应尽此生。何惭刺客传，不著报雠名。"
        },
        {
            "title": "送侯喜",
            "content": "已作龙钟后时者，懒于街里蹋尘埃。\r\n如今便别长官去，直到新年衙日来。"
        },
        {
            "title": "酬王二十舍人雪中见寄",
            "content": "三日柴门拥不开，阶平庭满白皑皑。\r\n今朝蹋作琼瑶迹，为有诗从凤沼来。"
        },
        {
            "title": "和崔舍人咏月二十韵",
            "content": "三秋端正月，今夜出东溟。对日犹分势，腾天渐吐灵。\r\n未高烝远气，半上霁孤形。赫奕当躔次，虚徐度杳冥。\r\n长河晴散雾，列宿曙分萤。浩荡英华溢，萧疏物象泠。\r\n池边临倒照，檐际送横经。花树参差见，皋禽断续聆。\r\n牖光窥寂寞，砧影伴娉婷。幽坐看侵户，闲吟爱满庭。\r\n辉斜通壁练，彩碎射沙星。清洁云间路，空凉水上亭。\r\n净堪分顾兔，细得数飘萍。山翠相凝绿，林烟共幂青。\r\n过隅惊桂侧，当午觉轮停。属思摛霞锦，追欢罄缥瓶。\r\n郡楼何处望，陇笛此时听。右掖连台座，重门限禁扃。\r\n风台观滉漾，冰砌步青荧。独有虞庠客，无由拾落蓂。"
        },
        {
            "title": "梁国惠康公主挽歌二首",
            "content": "定谥芳声远，移封大国新。巽宫尊长女，台室属良人。\r\n河汉重泉夜，梧桐半树春。龙輀非厌翟，还辗禁城尘。\r\n秦地吹箫女，湘波鼓瑟妃。佩兰初应梦，奔月竟沦辉。\r\n夫族迎魂去，宫官会葬归。从今沁园草，无复更芳菲。"
        },
        {
            "title": "峡石西泉",
            "content": "居然鳞介不能容，石眼环环水一钟。\r\n闻说旱时求得雨，只疑科斗是蛟龙。"
        },
        {
            "title": "题张十一旅舍三咏·蒲萄",
            "content": "新茎未遍半犹枯，高架支离倒复扶。\r\n若欲满盘堆马乳，莫辞添竹引龙须。"
        },
        {
            "title": "题张十一旅舍三咏·井",
            "content": "贾谊宅中今始见，葛洪山下昔曾窥。\r\n寒泉百尺空看影，正是行人渴死时。"
        },
        {
            "title": "入关咏马",
            "content": "岁老岂能充上驷，力微当自慎前程。\r\n不知何故翻骧首，牵过关门妄一鸣。"
        },
        {
            "title": "和归工部送僧约",
            "content": "早知皆是自拘囚，不学因循到白头。\r\n汝既出家还扰扰，何人更得死前休。"
        },
        {
            "title": "梨花下赠刘师命",
            "content": "洛阳城外清明节，百花寥落梨花发。\r\n今日相逢瘴海头，共惊烂漫开正月。"
        },
        {
            "title": "咏雪赠张籍",
            "content": "只见纵横落，宁知远近来。飘飖还自弄，历乱竟谁催。\r\n座暖销那怪，池清失可猜。坳中初盖底，垤处遂成堆。\r\n慢有先居后，轻多去却回。度前铺瓦陇，发本积墙隈。\r\n穿细时双透，乘危忽半摧。舞深逢坎井，集早值层台。\r\n砧练终宜捣，阶纨未暇裁。城寒装睥睨，树冻裹莓苔。\r\n片片匀如剪，纷纷碎若挼。定非燖鹄鹭，真是屑琼瑰。\r\n纬繣观朝萼，冥茫瞩晚埃。当窗恒凛凛，出户即皑皑。\r\n压野荣芝菌，倾都委货财。娥嬉华荡漾，胥怒浪崔嵬。\r\n碛迥疑浮地，云平想辗雷。随车翻缟带，逐马散银杯。\r\n万屋漫汗合，千株照曜开。松篁遭挫抑，粪壤获饶培。\r\n隔绝门庭遽，挤排陛级才。岂堪裨岳镇，强欲效盐梅。\r\n隐匿瑕疵尽，包罗委琐该。误鸡宵呃喔，惊雀暗裴回。\r\n浩浩过三暮，悠悠匝九垓。鲸鲵陆死骨，玉石火炎灰。\r\n厚虑填溟壑，高愁斗魁。e 日轮埋欲侧，坤轴压将颓。\r\n岸类长蛇搅，陵犹巨象豗。水官夸杰黠，木气怯胚胎。\r\n著地无由卷，连天不易推。龙鱼冷蛰苦，虎豹饿号哀。\r\n巧借奢华便，专绳困约灾。威贪陵布被，光肯离金罍。\r\n赏玩捐他事，歌谣放我才。狂教诗硉矹，兴与酒陪鳃。\r\n惟子能谙耳，诸人得语哉。助留风作党，劝坐火为媒。\r\n雕刻文刀利，搜求智网恢。莫烦相属和，传示及提孩。"
        },
        {
            "title": "早春雪中闻莺",
            "content": "朝莺雪里新，雪树眼前春。带涩先迎气，侵寒已报人。\r\n共矜初听早，谁贵后闻频。暂啭那成曲，孤鸣岂及辰。\r\n风霜徒自保，桃李讵相亲。寄谢幽栖友，辛勤不为身。"
        },
        {
            "title": "闻梨花发赠刘师命",
            "content": "桃溪惆怅不能过，红艳纷纷落地多。\r\n闻道郭西千树雪，欲将君去醉如何。"
        },
        {
            "title": "喜雪献裴尚书",
            "content": "宿云寒不卷，春雪堕如簁。骋巧先投隙，潜光半入池。\r\n喜深将策试，惊密仰檐窥。自下何曾污，增高未觉危。\r\n比心明可烛，拂面爱还吹。妒舞时飘袖，欺梅并压枝。\r\n地空迷界限，砌满接高卑。浩荡乾坤合，霏微物象移。\r\n为祥矜大熟，布泽荷平施。已分年华晚，犹怜曙色随。\r\n气严当酒换，洒急听窗知。照曜临初日，玲珑滴晚澌。\r\n聚庭看岳耸，扫路见云披。阵势鱼丽远，书文鸟篆奇。\r\n纵欢罗艳黠，列贺拥熊螭。履敝行偏冷，门扃卧更羸。\r\n悲嘶闻病马，浪走信娇儿。灶静愁烟绝，丝繁念鬓衰。\r\n拟盐吟旧句，授简慕前规。捧赠同燕石，多惭失所宜。"
        },
        {
            "title": "别盈上人",
            "content": "山僧爱山出无期，俗士牵俗来何时。\r\n祝融峰下一回首，即是此生长别离。"
        },
        {
            "title": "湘中",
            "content": "猿愁鱼踊水翻波，自古流传是汨罗。\r\n蘋藻满盘无处奠，空闻渔父扣舷歌。"
        },
        {
            "title": "晚泊江口",
            "content": "郡城朝解缆，江岸暮依村。二女竹上泪，孤臣水底魂。\r\n双双归蛰燕，一一叫群猿。回首那闻语，空看别袖翻。"
        },
        {
            "title": "题木居士二首",
            "content": "火透波穿不计春，根如头面干如身。\r\n偶然题作木居士，便有无穷求福人。\r\n为神讵比沟中断，遇赏还同爨下余。\r\n朽蠹不胜刀锯力，匠人虽巧欲何如。"
        },
        {
            "title": "郴口又赠二首",
            "content": "山作剑攒江写镜，扁舟斗转疾于飞。\r\n回头笑向张公子，终日思归此日归。\r\n雪飐霜翻看不分，雷惊电激语难闻。\r\n沿涯宛转到深处，何限青天无片云。"
        },
        {
            "title": "木芙蓉",
            "content": "新开寒露丛，远比水间红。艳色宁相妒，嘉名偶自同。\r\n采江官渡晚，搴木古祠空。愿得勤来看，无令便逐风。"
        },
        {
            "title": "答张十一功曹",
            "content": "山净江空水见沙，哀猿啼处两三家。筼筜竞长纤纤笋，\r\n踯躅闲开艳艳花。未报恩波知死所，莫令炎瘴送生涯。\r\n吟君诗罢看双鬓，斗觉霜毛一半加。"
        },
        {
            "title": "次同冠峡",
            "content": "今日是何朝，天晴物色饶。落英千尺堕，游丝百丈飘。\r\n泄乳交岩脉，悬流揭浪标。无心思岭北，猿鸟莫相撩。"
        },
        {
            "title": "李员外寄纸笔",
            "content": "题是临池后，分从起草余。兔尖针莫并，茧净雪难如。\r\n莫怪殷勤谢，虞卿正著书。"
        },
        {
            "title": "题楚昭王庙",
            "content": "丘坟满目衣冠尽，城阙连云草树荒。\r\n犹有国人怀旧德，一间茅屋祭昭王。"
        },
        {
            "title": "送诸葛觉往随州读书",
            "content": "邺侯家多书，插架三万轴。一一悬牙签，新若手未触。\r\n为人强记览，过眼不再读。伟哉群圣文，磊落载其腹。\r\n行年五十余，出守数已六。京邑有旧庐，不容久食宿。\r\n台阁多官员，无地寄一足。我虽官在朝，气势日局缩。\r\n屡为丞相言，虽恳不见录。送行过浐水，东望不转目。\r\n今子从之游，学问得所欲。入海观龙鱼，矫翮逐黄鹄。\r\n勉为新诗章，月寄三四幅。"
        },
        {
            "title": "与张十八同效阮步兵一日复一夕",
            "content": "一日复一日，一朝复一朝。只见有不如，不见有所超。\r\n食作前日味，事作前日调。不知久不死，悯悯尚谁要。\r\n富贵自絷拘，贫贱亦煎焦。俯仰未得所，一世已解镳。\r\n譬如笼中鹤，六翮无所摇。譬如兔得蹄，安用东西跳。\r\n还看古人书，复举前人瓢。未知所穷竟，且作新诗谣。"
        },
        {
            "title": "叉鱼招张功曹",
            "content": "叉鱼春岸阔，此兴在中宵。大炬然如昼，长船缚似桥。\r\n深窥沙可数，静搒水无摇。刃下那能脱，波间或自跳。\r\n中鳞怜锦碎，当目讶珠销。迷火逃翻近，惊人去暂遥。\r\n竞多心转细，得隽语时嚣。潭罄知存寡，舷平觉获饶。\r\n交头疑凑饵，骈首类同条。濡沫情虽密，登门事已辽。\r\n盈车欺故事，饲犬验今朝。血浪凝犹沸，腥风远更飘。\r\n盖江烟幂幂，拂棹影寥寥。獭去愁无食，龙移惧见烧。\r\n如棠名既误，钓渭日徒消。文客惊先赋，篙工喜尽谣。\r\n脍成思我友，观乐忆吾僚。自可捐忧累，何须强问鸮。"
        },
        {
            "title": "和裴仆射相公假山十一韵",
            "content": "公乎真爱山，看山旦连夕。犹嫌山在眼，不得着脚历。\r\n枉语山中人，匄我涧侧石。有来应公须，归必载金帛。\r\n当轩乍骈罗，随势忽开坼。有洞若神剜，有岩类天划。\r\n终朝岩洞间，歌鼓燕宾戚。孰谓衡霍期，近在王侯宅。\r\n傅氏筑已卑，磻溪钓何激。逍遥功德下，不与事相摭。\r\n乐我盛明朝，于焉傲今昔。"
        },
        {
            "title": "和李",
            "content": "灿灿辰角曙，亭亭寒露朝。川原共澄映，云日还浮飘。\r\n上宰严祀事，清途振华镳。圆丘峻且坦，前对南山标。\r\n村树黄复绿，中田稼何饶。顾瞻想岩谷，兴叹倦尘嚣。\r\n惟彼颠瞑者，去公岂不辽。为仁朝自治，用静兵以销。\r\n勿惮吐捉勤，可歌风雨调。圣贤相遇少，功德今宣昭。"
        },
        {
            "title": "玩月喜张十八员外以王六秘书至",
            "content": "前夕虽十五，月长未满规。君来晤我时，风露渺无涯。\r\n浮云散白石，天宇开青池。孤质不自惮，中天为君施。\r\n玩玩夜遂久，亭亭曙将披。况当今夕圆，又以嘉客随。\r\n惜无酒食乐，但用歌嘲为。"
        },
        {
            "title": "湘中酬张十一功曹",
            "content": "休垂绝徼千行泪，共泛清湘一叶舟。\r\n今日岭猿兼越鸟，可怜同听不知愁。"
        },
        {
            "title": "南溪始泛三首",
            "content": "榜舟南山下，上上不得返。幽事随去多，孰能量近远。\r\n阴沈过连树，藏昂抵横坂。石粗肆磨砺，波恶厌牵挽。\r\n或倚偏岸渔，竟就平洲饭。点点暮雨飘，梢梢新月偃。\r\n余年懔无几，休日怆已晚。自是病使然，非由取高蹇。\r\n南溪亦清驶，而无楫与舟。山农惊见之，随我劝不休。\r\n不惟儿童辈，或有杖白头。馈我笼中瓜，劝我此淹留。\r\n我云以病归，此已颇自由。幸有用余俸，置居在西畴。\r\n囷仓米谷满，未有旦夕忧。上去无得得，下来亦悠悠。\r\n但恐烦里闾，时有缓急投。愿为同社人，鸡豚燕春秋。\r\n足弱不能步，自宜收朝迹。羸形可舆致，佳观安事掷。\r\n即此南坂下，久闻有水石。拖舟入其间，溪流正清激。\r\n随波吾未能，峻濑乍可刺。鹭起若导吾，前飞数十尺。\r\n亭亭柳带沙，团团松冠壁。归时还尽夜，谁谓非事役。"
        },
        {
            "title": "读东方朔杂事",
            "content": "严严王母宫，下维万仙家。噫欠为飘风，濯手大雨沱。\r\n方朔乃竖子，骄不加禁诃。偷入雷电室，輷掉狂车。\r\n王母闻以笑，卫官助呀呀。不知万万人，生身埋泥沙。\r\n簸顿五山踣，流漂八维蹉。曰吾儿可憎，奈此狡狯何。\r\n方朔闻不喜，褫身络蛟蛇。瞻相北斗柄，两手自相挼。\r\n群仙急乃言，百犯庸不科。向观睥睨处，事在不可赦。\r\n欲不布露言，外口实喧哗。王母不得已，颜嚬口赍嗟。\r\n颔头可其奏，送以紫玉珂。方朔不惩创，挟恩更矜夸。\r\n诋欺刘天子，正昼溺殿衙。一旦不辞诀，摄身凌苍霞。"
        },
        {
            "title": "宿龙宫滩",
            "content": "浩浩复汤汤，滩声抑更扬。奔流疑激电，惊浪似浮霜。\r\n梦觉灯生晕，宵残雨送凉。如何连晓语，一半是思乡。"
        },
        {
            "title": "朝归",
            "content": "峨峨进贤冠，耿耿水苍佩。服章岂不好，不与德相对。\r\n顾影听其声，赪颜汗渐背。进乏犬鸡效，又不勇自退。\r\n坐食取其肥，无堪等聋瞶。长风吹天墟，秋日万里晒。\r\n抵暮但昏眠，不成歌慷慨。"
        },
        {
            "title": "南内朝贺归呈同官",
            "content": "薄云蔽秋曦，清雨不成泥。罢贺南内衙，归凉晓凄凄。\r\n绿槐十二街，涣散驰轮蹄。余惟戆书生，孤身无所赍。\r\n三黜竟不去，致官九列齐。岂惟一身荣，佩玉冠簪犀。\r\n滉荡天门高，著籍朝厥妻。文才不如人，行又无町畦。\r\n问之朝廷事，略不知东西。况于经籍深，岂究端与倪。\r\n君恩太山重，不见酬稗稊。所职事无多，又不自提撕。\r\n明庭集孔鸾，曷取于凫鹥。树以松与柏，不宜间蒿藜。\r\n婉娈自媚好，几时不见挤。贪食以忘躯，鲜不调盐醯。\r\n法吏多少年，磨淬出角圭。将举汝愆尤，以为己阶梯。\r\n收身归关东，期不到死迷。"
        },
        {
            "title": "记梦",
            "content": "夜梦神官与我言，罗缕道妙角与根。挈携陬维口澜翻，\r\n百二十刻须臾间。我听其言未云足，舍我先度横山腹。\r\n我徒三人共追之，一人前度安不危。我亦平行蹋乔亢虚亢，\r\n神完骨蹻脚不掉。侧身上视溪谷盲，杖撞玉版声彭。>\r\n神官见我开颜笑，前对一人壮非少。石坛坡陀可坐卧，\r\n我手承颏肘拄座。隆楼杰阁磊嵬高，天风飘飘吹我过。\r\n壮非少者哦七言，六字常语一字难。我以指撮白玉丹，\r\n行且咀噍行诘盘。口前截断第二句，绰虐顾我颜不欢。\r\n乃知仙人未贤圣，护短凭愚邀我敬。我能屈曲自世间，\r\n安能从汝巢神山。"
        },
        {
            "title": "杂诗四首",
            "content": "朝蝇不须驱，暮蚊不可拍。蝇蚊满八区，可尽与相格。\r\n得时能几时，与汝恣啖咋。凉风九月到，扫不见踪迹。\r\n鹊鸣声楂楂，乌噪声护护。争斗庭宇间，持身博弹射。\r\n黄鹄能忍饥，两翅久不擘。苍苍云海路，岁晚将无获。\r\n截橑为欂栌，斫楹以为椽。束蒿以代之，小大不相权。\r\n虽无风雨灾，得不覆且颠。解辔弃骐骥，蹇驴鞭使前。\r\n昆仑高万里，岁尽道苦邅。停车卧轮下，绝意于神仙。\r\n雀鸣朝营食，鸠鸣暮觅群。独有知时鹤，虽鸣不缘身。\r\n喑蝉终不鸣，有抱不列陈。蛙黾鸣无谓，閤閤只乱人。"
        },
        {
            "title": "奉酬卢",
            "content": "曲江千顷秋波净，平铺红云盖明镜。大明宫中给事归，\r\n走马来看立不正。遗我明珠九十六，寒光映骨睡骊目。\r\n我今官闲得婆娑，问言何处芙蓉多。撑舟昆明度云锦，\r\n脚敲两舷叫吴歌。太白山高三百里，负雪崔嵬插花里。\r\n玉山前却不复来，曲江汀滢水平杯。我时相思不觉一回首，\r\n天门九扇相当开。上界真人足官府，\r\n岂如散仙鞭笞鸾凤终日相追陪。"
        },
        {
            "title": "庭楸",
            "content": "庭楸止五株，共生十步间。各有藤绕之，上各相钩联。\r\n下叶各垂地，树颠各云连。朝日出其东，我常坐西偏。\r\n夕日在其西，我常坐东边。当昼日在上，我在中央间。\r\n仰视何青青，上不见纤穿。朝暮无日时，我且八九旋。\r\n濯濯晨露香，明珠何联联。夜月来照之，蒨蒨自生烟。\r\n我已自顽钝，重遭五楸牵。客来尚不见，肯到权门前。\r\n权门众所趋，有客动百千。九牛亡一毛，未在多少间。\r\n往既无可顾，不往自可怜。"
        },
        {
            "title": "郴州祈雨",
            "content": "乞雨女郎魂，炰羞洁且繁。庙开鼯鼠叫，神降越巫言。\r\n旱气期销荡，阴官想骏奔。行看五马入，萧飒已随轩。"
        },
        {
            "title": "题张十八所居",
            "content": "君居泥沟上，沟浊萍青青。蛙欢桥未扫，蝉嘒门长扃。\r\n名秩后千品，诗文齐六经。端来问奇字，为我讲声形。"
        },
        {
            "title": "晚寄张十八助教周郎博士",
            "content": "日薄风景旷，出归偃前檐。晴云如擘絮，新月似磨镰。\r\n田野兴偶动，衣冠情久厌。吾生可携手，叹息岁将淹。"
        },
        {
            "title": "早赴街西行香赠卢李二中舍人",
            "content": "天街东西异，祗命遂成游。月明御沟晓，蝉吟堤树秋。\r\n老僧情不薄，僻寺境还幽。寂寥二三子，归骑得相收。"
        },
        {
            "title": "谴疟鬼",
            "content": "屑屑水帝魂，谢谢无余辉。如何不肖子，尚奋疟鬼威。\r\n乘秋作寒热，翁妪所骂讥。求食欧泄间，不知臭秽非。\r\n医师加百毒，熏灌无停机。灸师施艾炷，酷若猎火围。\r\n诅师毒口牙，舌作霹雳飞。符师弄刀笔，丹墨交横挥。\r\n咨汝之胄出，门户何巍巍。祖轩而父顼，未沫于前徽。\r\n不修其操行，贱薄似汝稀。岂不忝厥祖，靦然不知归。\r\n湛湛江水清，归居安汝妃。清波为裳衣，白石为门畿。\r\n呼吸明月光，手掉芙蓉旂。降集随九歌，饮芳而食菲。\r\n赠汝以好辞，咄汝去莫违。"
        },
        {
            "title": "感春三首",
            "content": "偶坐藤树下，暮春下旬间。藤阴已可庇，落蕊还漫漫。\r\n新叶大，珑珑晚花乾。==青天高寥寥，两蝶飞翻翻。\r\n时节适当尔，怀悲自无端。\r\n黄黄芜菁花，桃李事已退。狂风簸枯榆，狼藉九衢内。\r\n春序一如此，汝颜安足赖。谁能驾飞车，相从观海外。\r\n晨游百花林，朱朱兼白白。柳枝弱而细，悬树垂百尺。\r\n左右同来人，金紫贵显剧。娇童为我歌，哀响跨筝笛。\r\n艳姬蹋筵舞，清眸刺剑戟。心怀平生友，莫一在燕席。\r\n死者长眇芒，生者困乖隔。少年真可喜，老大百无益。"
        },
        {
            "title": "奉和武相公镇蜀时咏使宅韦太尉所养孔雀",
            "content": "穆穆鸾凤友，何年来止兹。飘零失故态，隔绝抱长思。\r\n翠角高独耸，金华焕相差。坐蒙恩顾重，毕命守阶墀。"
        },
        {
            "title": "山南郑相公、",
            "content": "梁维西南屏，山厉水刻屈。禀生肖剿刚，难谐在民物。\r\n荥公鼎轴老，烹斡力健倔。帝咨女予往，牙纛前岔坲。\r\n威风挟惠气，盖壤两劘拂。茫漫华黑间，指画变恍欻。\r\n诚既富而美，章汇霍炳蔚。日廷讲大训，龟判错衮黻。\r\n樊子坐宾署，演孔刮老佛。金舂撼玉应，厥臭剧蕙郁。\r\n遗我一言重，跽受惕斋慄。辞悭义卓阔，呀豁疚掊掘。\r\n如新去耵聍，雷霆逼飓风日。缀此岂为训，俚言绍庄屈。"
        },
        {
            "title": "奉和钱七兄曹长盆池所植",
            "content": "翻翻江浦荷，而今生在此。擢擢菰叶长，芳根复谁徙。\r\n露涵两鲜翠，风荡相磨倚。但取主人知，谁言盆盎是。"
        },
        {
            "title": "送僧澄观",
            "content": "浮屠西来何施为，扰扰四海争奔驰。构楼架阁切星汉，\r\n夸雄斗丽止者谁。僧伽后出淮泗上，势到众佛尤恢奇。\r\n越商胡贾脱身罪，珪璧满船宁计资。清淮无波平如席，\r\n栏柱倾扶半天赤。火烧水转扫地空，突兀便高三百尺。\r\n影沈潭底龙惊遁，当昼无云跨虚碧。借问经营本何人，\r\n道人澄观名籍籍。愈昔从军大梁下，往来满屋贤豪者。\r\n皆言澄观虽僧徒，公才吏用当今无。后从徐州辟书至，\r\n纷纷过客何由记。人言澄观乃诗人，一座竞吟诗句新。\r\n向风长叹不可见，我欲收敛加冠巾。洛阳穷秋厌穷独，\r\n丁丁啄门疑啄木。有僧来访呼使前，伏犀插脑高颊权。\r\n惜哉已老无所及，坐睨神骨空潸然。临淮太守初到郡，\r\n远遣州民送音问。好奇赏俊直难逢，去去为致思从容。"
        },
        {
            "title": "猛虎行",
            "content": "猛虎虽云恶，亦各有匹侪。群行深谷间，百兽望风低。\r\n身食黄熊父，子食赤豹麛。择肉于熊豹，肯视兔与狸。\r\n正昼当谷眠，眼有百步威。自矜无当对，气性纵以乖。\r\n朝怒杀其子，暮还食其妃。匹侪四散走，猛虎还孤栖。\r\n狐鸣门两旁，乌鹊从噪之。出逐猴入居，虎不知所归。\r\n谁云猛虎恶，中路正悲啼。豹来衔其尾，熊来攫其颐。\r\n猛虎死不辞，但惭前所为。虎坐无助死，况如汝细微。\r\n故当结以信，亲当结以私。亲故且不保，人谁信汝为。"
        },
        {
            "title": "春雪",
            "content": "看雪乘清旦，无人坐独谣。拂花轻尚起，落地暖初销。\r\n已讶陵歌扇，还来伴舞腰。洒篁留密节，著柳送长条。\r\n入镜鸾窥沼，行天马度桥。遍阶怜可掬，满树戏成摇。\r\n江浪迎涛日，风毛纵猎朝。弄闲时细转，争急忽惊飘。\r\n城险疑悬布，砧寒未捣绡。莫愁阴景促，夜色自相饶。"
        },
        {
            "title": "南山有高树行赠李宗闵",
            "content": "南山有高树，花叶何衰衰。上有凤凰巢，凤凰乳且栖。\r\n四旁多长枝，群鸟所托依。黄鹄据其高，众鸟接其卑。\r\n不知何山鸟，羽毛有光辉。飞飞择所处，正得众所希。\r\n上承凤凰恩，自期永不衰。中与黄鹄群，不自隐其私。\r\n下视众鸟群，汝徒竟何为。不知挟丸子，心默有所规。\r\n弹汝枝叶间，汝翅不觉摧。或言由黄鹄，黄鹄岂有之。\r\n慎勿猜众鸟，众鸟不足猜。无人语凤凰，汝屈安得知。\r\n黄鹄得汝去，婆娑弄毛衣。前汝下视鸟，各议汝瑕疵。\r\n汝岂无朋匹，有口莫肯开。汝落蒿艾间，几时复能飞。\r\n哀哀故山友，中夜思汝悲。路远翅翎短，不得持汝归。"
        },
        {
            "title": "示儿",
            "content": "始我来京师，止携一束书。辛勤三十年，以有此屋庐。\r\n此屋岂为华，于我自有余。中堂高且新，四时登牢蔬。\r\n前荣馔宾亲，冠婚之所于。庭内无所有，高树八九株。\r\n有藤娄络之，春华夏阴敷。东堂坐见山，云风相吹嘘。\r\n松果连南亭，外有瓜芋区。西偏屋不多，槐榆翳空虚。\r\n山鸟旦夕鸣，有类涧谷居。主妇治北堂，膳服适戚疏。\r\n恩封高平君，子孙从朝裾。开门问谁来，无非卿大夫。\r\n不知官高卑，玉带悬金鱼。问客之所为，峨冠讲唐虞。\r\n酒食罢无为，棋槊以相娱。凡此座中人，十九持钧枢。\r\n又问谁与频，莫与张樊如。来过亦无事，考评道精粗。\r\n跹跹媚学子，墙屏日有徒。以能问不能，其蔽岂可祛。\r\n嗟我不修饰，事与庸人俱。安能坐如此，比肩于朝儒。\r\n诗以示儿曹，其无迷厥初。"
        },
        {
            "title": "除官赴阙至江州寄鄂岳李大夫",
            "content": "盆城去鄂渚，风便一日耳。不枉故人书，无因帆江水。\r\n故人辞礼闱，旌节镇江圻。而我窜逐者，龙钟初得归。\r\n别来已三岁，望望长迢递。咫尺不相闻，平生那可计。\r\n我齿落且尽，君鬓白几何。年皆过半百，来日苦无多。\r\n少年乐新知，衰暮思故友。譬如亲骨肉，宁免相可不。\r\n我昔实愚蠢，不能降色辞。子犯亦有言，臣犹自知之。\r\n公其务贳过，我亦请改事。桑榆倘可收，愿寄相思字。"
        },
        {
            "title": "雪后寄崔二十六丞公",
            "content": "蓝田十月雪塞关，我兴南望愁群山。攒天嵬嵬冻相映，\r\n君乃寄命于其间。秩卑俸薄食口众，岂有酒食开容颜。\r\n殿前群公赐食罢，骅骝蹋路骄且闲。称多量少鉴裁密，\r\n岂念幽桂遗榛菅。几欲犯严出荐口，气象硉兀未可攀。\r\n归来殒涕掩关卧，心之纷乱谁能删。诗翁憔悴属斤荒棘，\r\n清玉刻佩联玦环。脑脂遮眼卧壮士，大弨挂壁无由弯。\r\n乾坤惠施万物遂，独于数子怀偏悭。朝欷暮唶不可解，\r\n我心安得如石顽。"
        },
        {
            "title": "别赵子",
            "content": "我迁于揭阳，君先揭阳居。揭阳去京华，其里万有余。\r\n不谓小郭中，有子可与娱。心平而行高，两通诗与书。\r\n婆娑海水南，簸弄明月珠。及我迁宜春，意欲携以俱。\r\n摆头笑且言，我岂不足欤。又奚为于北，往来以纷如。\r\n海中诸山中，幽子颇不无。相期风涛观，已久不可渝。\r\n又尝疑龙虾，果谁雄牙须。蚌蠃鱼鳖虫，瞿瞿以狙狙。\r\n识一已忘十，大同细自殊。欲一穷究之，时岁屡谢除。\r\n今子南且北，岂非亦有图。人心未尝同，不可一理区。\r\n宜各从所务，未用相贤愚。"
        },
        {
            "title": "答柳柳州食虾蟆",
            "content": "虾蟆虽水居，水特变形貌。强号为蛙哈，于实无所校。\r\n虽然两股长，其奈脊皴皰。跳踯虽云高，意不离泞淖。\r\n鸣声相呼和，无理只取闹。周公所不堪，洒灰垂典教。\r\n我弃愁海滨，恒愿眠不觉。叵堪朋类多，沸耳作惊爆。\r\n端能败笙磬，仍工乱学校。虽蒙勾践礼，竟不闻报效。\r\n大战元鼎年，孰强孰败桡。居然当鼎味，岂不辱钓罩。\r\n余初不下喉，近亦能稍稍。常惧染蛮夷，失平生好乐。\r\n而君复何为，甘食比豢豹。猎较务同俗，全身斯为孝。\r\n哀哉思虑深，未见许回棹。"
        },
        {
            "title": "宿曾江口示侄孙湘二首",
            "content": "云昏水奔流，天水漭相围。三江灭无口，其谁识涯圻。\r\n暮宿投民村，高处水半扉。犬鸡俱上屋，不复走与飞。\r\n篙舟入其家，暝闻屋中唏。问知岁常然，哀此为生微。\r\n海风吹寒晴，波扬众星辉。仰视北斗高，不知路所归。\r\n舟行忘故道，屈曲高林间。林间无所有，奔流但潺潺。\r\n嗟我亦拙谋，致身落南蛮。茫然失所诣，无路何能还。"
        },
        {
            "title": "初南食贻元十八协律",
            "content": "鲎实如惠文，骨眼相负行。蠔相黏为山，百十各自生。\r\n蒲鱼尾如蛇，口眼不相营。蛤即是虾蟆，同实浪异名。\r\n章举马甲柱，斗以怪自呈。其余数十种，莫不可叹惊。\r\n我来御魑魅，自宜味南烹。调以咸与酸，芼以椒与橙。\r\n腥臊始发越，咀吞面汗騂。惟蛇旧所识，实惮口眼狞。\r\n开笼听其去，郁屈尚不平。卖尔非我罪，不屠岂非情。\r\n不祈灵珠报，幸无嫌怨并。聊歌以记之，又以告同行。"
        },
        {
            "title": "赠别元十八协律六首",
            "content": "知识久去眼，吾行其既远。瞢瞢莫訾省，默默但寝饭。\r\n子兮何为者，冠珮立宪宪。何氏之从学，兰蕙已满畹。\r\n于何玩其光，以至岁向晚。治惟尚和同，无俟于謇謇。\r\n或师绝学贤，不以艺自车免。子兮独如何，能自媚婉娩。\r\n金石出声音，宫室发关楗。何人识章甫，而知骏蹄踠。\r\n惜乎吾无居，不得留息偃。临当背面时，裁诗示缱绻。\r\n英英桂林伯，实惟文武特。远劳从事贤，来吊逐臣色。\r\n南裔多山海，道里屡纡直。风波无程期，所忧动不测。\r\n子行诚艰难，我去未穷极。临别且何言，有泪不可拭。\r\n吾友柳子厚，其人艺且贤。吾未识子时，已览赠子篇。\r\n寤寐想风采，于今已三年。不意流窜路，旬日同食眠。\r\n所闻昔已多，所得今过前。如何又须别，使我抱悁悁。\r\n势要情所重，排斥则埃尘。骨肉未免然，又况四海人。\r\n嶷嶷桂林伯，矫矫义勇身。生平所未识，待我逾交亲。\r\n遗我数幅书，继以药物珍。药物防瘴疠，书劝养形神。\r\n不知四罪地，岂有再起辰。穷途致感激，肝胆还轮囷。\r\n读书患不多，思义患不明。患足已不学，既学患不行。\r\n子今四美具，实大华亦荣。王官不可阙，未宜后诸生。\r\n嗟我摈南海，无由助飞鸣。\r\n寄书龙城守，君骥何时秣。峡山逢飓风，雷电助撞捽。\r\n乘潮簸扶胥，近岸指一发。两岩虽云牢，水石互飞发。\r\n屯门虽云高，亦映波浪没。余罪不足惜，子生未宜忽。\r\n胡为不忍别，感谢情至骨。"
        },
        {
            "title": "泷吏",
            "content": "南行逾六旬，始下昌乐泷。险恶不可状，船石相舂撞。\r\n往问泷头吏，潮州尚几里。行当何时到，土风复何似。\r\n泷吏垂手笑，官何问之愚。譬官居京邑，何由知东吴。\r\n东吴游宦乡，官知自有由。潮州底处所，有罪乃窜流。\r\n侬幸无负犯，何由到而知。官今行自到，那遽妄问为。\r\n不虞卒见困，汗出愧且骇。吏曰聊戏官，侬尝使往罢。\r\n岭南大抵同，官去道苦辽。下此三千里，有州始名潮。\r\n恶溪瘴毒聚，雷电常汹汹。鳄鱼大于船，牙眼怖杀侬。\r\n州南数十里，有海无天地。飓风有时作，掀簸真差事。\r\n圣人于天下，于物无不容。比闻此州囚，亦有生还侬。\r\n官无嫌此州，固罪人所徙。官当明时来，事不待说委。\r\n官不自谨慎，宜即引分往。胡为此水边，神色久戃慌。\r\n亢瓦大瓶罂小，所任自有宜。官何不自量，满溢以取斯。\r\n工农虽小人，事业各有守。不知官在朝，有益国家不。\r\n得无虱其间，不武亦不文。仁义饬其躬，巧奸败群伦。\r\n叩头谢吏言，始惭今更羞。历官二十余，国恩并未酬。\r\n凡吏之所诃，嗟实颇有之。不即金木诛，敢不识恩私。\r\n潮州虽云远，虽恶不可过。于身实已多，敢不持自贺。"
        },
        {
            "title": "过南阳",
            "content": "南阳郭门外，桑下麦青青。行子去未已，春鸠鸣不停。\r\n秦商邈既远，湖海浩将经。孰忍生以戚，吾其寄余龄。"
        },
        {
            "title": "读皇甫湜公安园池诗书其后二首",
            "content": "晋人目二子，其犹吹一吷。区区自其下，顾肯挂牙舌。\r\n春秋书王法，不诛其人身。尔雅注虫鱼，定非磊落人。\r\n湜也困公安，不自闲穷年。枉智思掎抚，\r\n粪壤污秽岂有臧。诚不如两忘，但以一概量。\r\n我有一池水，蒲苇生其间。虫鱼沸相嚼，日夜不得闲。\r\n我初往观之，其后益不观。观之乱我意，不如不观完。\r\n用将济诸人，舍得业孔颜。百年讵几时，君子不可闲。"
        },
        {
            "title": "华山女",
            "content": "街东街西讲佛经，撞钟吹螺闹宫庭。广张罪福资诱胁，\r\n听众狎恰排浮萍。黄衣道士亦讲说，座下寥落如明星。\r\n华山女儿家奉道，欲驱异教归仙灵。洗妆拭面著冠帔，\r\n白咽红颊长眉青。遂来升座演真诀，观门不许人开扃。\r\n不知谁人暗相报，訇然振动如雷霆。扫除众寺人迹绝，\r\n骅骝塞路连辎輧。观中人满坐观外，后至无地无由听。\r\n抽簪脱钏解环佩，堆金叠玉光青荧。天门贵人传诏召，\r\n六宫愿识师颜形。玉皇颔首许归去，乘龙驾鹤来青冥。\r\n豪家少年岂知道，来绕百匝脚不停。云窗雾阁事恍惚，\r\n重重翠幕深金屏。仙梯难攀俗缘重，浪凭青鸟通丁宁。"
        },
        {
            "title": "病鸱",
            "content": "屋东恶水沟，有鸱堕鸣悲。青泥掩两翅，拍拍不得离。\r\n君童叫相召，瓦砾争先之。计校生平事，杀却理亦宜。\r\n夺攘不愧耻，饱满盘天嬉。晴日占光景，高风恣追随。\r\n遂凌鸾凤群，肯顾鸿鹄卑。今者命运穷，遭逢巧丸儿。\r\n中汝要害处，汝能不得施。于吾乃何有，不忍乘其危。\r\n丐汝将死命，浴以清水池。朝餐辍鱼肉，暝宿防狐狸。\r\n自知无以致，蒙德久犹疑。饱入深竹丛，饥来傍阶基。\r\n亮无责报心，固以听所为。昨日有气力，飞跳弄藩篱。\r\n今晨忽径去，曾不报我知。侥幸非汝福，天衢汝休窥。\r\n京城事弹射，竖子不易欺。勿讳泥坑辱，泥坑乃良规。"
        },
        {
            "title": "人日城南登高",
            "content": "初正候才兆，涉七气已弄。霭霭野浮阳，晖晖水披冻。\r\n圣朝身不废，佳节古所用。亲交既许来，子妷亦可从。\r\n盘蔬冬春杂，尊酒清浊共。令征前事为，觞咏新诗送。\r\n扶杖凌圯阯，刺船犯枯葑。恋池群鸭回，释峤孤云纵。\r\n人生本坦荡，谁使妄倥偬。直指桃李阑，幽寻宁止重。"
        },
        {
            "title": "示爽",
            "content": "宣城去京国，里数逾三千。念汝欲别我，解装具盘筵。\r\n日昏不能散，起坐相引牵。冬夜岂不长，达旦灯烛然。\r\n座中悉亲故，谁肯舍汝眠。念汝将一身，西来曾几年。\r\n名科掩众俊，州考居吏前。今从府公召，府公又时贤。\r\n时辈千百人，孰不谓汝妍。汝来江南近，里闾故依然。\r\n昔日同戏儿，看汝立路边。人生但如此，其实亦可怜。\r\n吾老世味薄，因循致留连。强颜班行内，何实非罪愆。\r\n才短难自力，惧终莫洗湔。临分不汝诳，有路即归田。"
        },
        {
            "title": "符读书城南",
            "content": "木之就规矩，在梓匠轮舆。人之能为人，由腹有诗书。\r\n诗书勤乃有，不勤腹空虚。欲知学之力，贤愚同一初。\r\n由其不能学，所入遂异闾。两家各生子，提孩巧相如。\r\n少长聚嬉戏，不殊同队鱼。年至十二三，头角稍相疏。\r\n二十渐乖张，清沟映污渠。三十骨骼成，乃一龙一猪。\r\n飞黄腾踏去，不能顾蟾蜍。一为马前卒，鞭背生虫蛆。\r\n一为公与相，潭潭府中居。问之何因尔，学与不学欤。\r\n金璧虽重宝，费用难贮储。学问藏之身，身在则有余。\r\n君子与小人，不系父母且。不见公与相，起身自犁鉏。\r\n不见三公后，寒饥出无驴。文章岂不贵，经训乃菑畬。\r\n潢潦无根源，朝满夕已除。人不通古今，马牛而襟裾。\r\n行身陷不义，况望多名誉。时秋积雨霁，新凉入郊墟。\r\n灯火稍可亲，简编可卷舒。岂不旦夕念，为尔惜居诸。\r\n恩义有相夺，作诗劝踌躇。"
        },
        {
            "title": "答孟郊",
            "content": "规模背时利，文字觑天巧。人皆余酒肉，子独不得饱。\r\n才春思已乱，始秋悲又搅。朝餐动及午，夜讽恒至卯。\r\n名声暂膻腥，肠肚镇煎煼。古心虽自鞭，世路终难拗。\r\n弱拒喜张臂，猛拿闲缩爪。见倒谁肯扶，从嗔我须咬。"
        },
        {
            "title": "送刘师服",
            "content": "夏半阴气始，淅然云景秋。蝉声入客耳，惊起不可留。\r\n草草具盘馔，不待酒献酬。士生为名累，有似鱼中钩。\r\n赍材入市卖，贵者恒难售。岂不畏憔悴，为功忌中休。\r\n勉哉耘其业，以待岁晚收。"
        },
        {
            "title": "短灯檠歌",
            "content": "长檠八尺空自长，短檠二尺便且光。黄帘绿幕朱户闭，\r\n风露气入秋堂凉。裁衣寄远泪眼暗，搔头频挑移近床。\r\n太学儒生东鲁客，二十辞家来射策。夜书细字缀语言，\r\n两目眵昏头雪白。此时提携当案前，看书到晓那能眠。\r\n一朝富贵还自恣，长檠高张照珠翠。吁嗟世事无不然，\r\n墙角君看短檠弃。"
        },
        {
            "title": "从仕",
            "content": "居闲食不足，从仕力难任。两事皆害性，一生恒苦心。\r\n黄昏归私室，惆怅起叹音。弃置人间世，古来非独今。"
        },
        {
            "title": "孟生诗",
            "content": "孟生江海士，古貌又古心。尝读古人书，谓言古犹今。\r\n作诗三百首，窅默咸池音。骑驴到京国，欲和熏风琴。\r\n岂识天子居，九重郁沈沈。一门百夫守，无籍不可寻。\r\n晶光荡相射，旗戟翩以森。迁延乍却走，惊怪靡自任。\r\n举头看白日，泣涕下沾襟。朅来游公卿，莫肯低华簪。\r\n谅非轩冕族，应对多差参。萍蓬风波急，桑榆日月侵。\r\n奈何从进士，此路转岖嶔。异质忌处群，孤芳难寄林。\r\n谁怜松桂性，竞爱桃李阴。朝悲辞树叶，夕感归巢禽。\r\n顾我多慷慨，穷檐时见临。清宵静相对，发白聆苦吟。\r\n采兰起幽念，眇然望东南。秦吴修且阻，两地无数金。\r\n我论徐方牧，好古天下钦。竹实凤所食，德馨神所歆。\r\n求观众丘小，必上泰山岑。求观众流细，必泛沧溟深。\r\n子其听我言，可以当所箴。既获则思返，无为久滞淫。\r\n卞和试三献，期子在秋砧。"
        },
        {
            "title": "月蚀诗效玉川子作",
            "content": "元和庚寅斗插子，月十四日三更中。森森万木夜僵立，\r\n寒气屃奰顽无风。月形如白盘，完完上天东。\r\n忽然有物来啖之，不知是何虫。如何至神物，遭此狼狈凶。\r\n星如撒沙出，攒集争强雄。油灯不照席，\r\n是夕吐焰如长虹。玉川子，涕泗下，中庭独行。\r\n念此日月者，为天之眼睛。此犹不自保，吾道何由行。\r\n尝闻古老言，疑是虾蟆精。径圆千里纳女腹，\r\n何处养女百丑形。杷沙脚手钝，谁使女解缘青冥。\r\n黄帝有四目，帝舜重其明。今天只两目，何故许食使偏盲。\r\n尧呼大水浸十日，不惜万国赤子鱼头生。女于此时若食日，\r\n虽食八九无嚵名。赤龙黑鸟烧口热，\r\n翎鬣倒侧相搪撑。婪酣大肚遭一饱，饥肠彻死无由鸣。\r\n后时食月罪当死，天罗磕匝何处逃汝刑。\r\n玉川子立于庭而言曰：地行贱臣仝，再拜敢告上天公。\r\n臣有一寸刃，可刳凶蟆肠。无梯可上天，天阶无由有臣踪。\r\n寄笺东南风，天门西北祈风通。丁宁附耳莫漏泄，\r\n薄命正值飞廉慵。东方青色龙，牙角何呀呀。从官百馀座，\r\n嚼啜烦官家。月蚀汝不知，安用为龙窟天河。赤鸟司南方，\r\n尾秃翅觰沙。月蚀于汝头，汝口开呀呀。虾蟆掠汝两吻过,\r\n忍学省事不以汝觜啄虾蟆。於菟蹲于西，旗旄卫毵ó。\r\n既从白帝祠，又食于蜡礼有加。忍令月被恶物食，\r\n枉于汝口插齿牙。乌龟怯奸，怕寒缩颈，以壳自遮。\r\n终令夸蛾抉汝出，卜师烧锥钻灼满板如星罗。此外内外官，\r\n琐细不足科。臣请悉扫除，慎勿许语令啾哗。\r\n并光全耀归我月，盲眼镜净无纤瑕。弊蛙拘送主府官，\r\n帝箸下腹尝其皤。依前使兔操杵臼，玉阶桂树闲婆娑。\r\n姮娥还宫室，太阳有室家。天虽高，耳属地。感臣赤心，\r\n使臣知意。虽无明言，潜喻厥旨。有气有形，皆吾赤子。\r\n虽忿大伤，忍杀孩稚。还汝月明，安行于次。尽释众罪，\r\n以蛙磔死。"
        },
        {
            "title": "寄崔二十七立之",
            "content": "西城员外丞，心迹两屈奇。往岁战词赋，不将势力随。\r\n下驴入省门，左右惊纷披。傲兀坐试席，深丛见孤罴。\r\n文如翻水成，初不用意为。四座各低面，不敢捩眼窥。\r\n升阶揖侍郎，归舍日未欹。佳句喧众口，考官敢瑕疵。\r\n连年收科第，若摘颔底髭。回首卿相位，通途无他岐。\r\n岂论校书郎，袍笏光参差。童稚见称说，祝身得如斯。\r\n侪辈妒且热，喘如竹筒吹。老妇愿嫁女，约不论财赀。\r\n老翁不量分，累月笞其儿。搅搅争附托，无人角雄雌。\r\n由来人间事，翻覆不可知。安有巢中鷇，插翅飞天陲。\r\n驹麛著爪牙，猛虎借与皮。汝头有缰系，汝脚有索縻。\r\n陷身泥沟间，谁复禀指撝。不脱吏部选，可见偶与奇。\r\n又作朝士贬，得非命所施。客居京城中，十日营一炊。\r\n逼迫走巴蛮，恩爱座上离。昨来汉水头，始得完孤羁。\r\n桁挂新衣裳，盎弃食残糜。苟无饥寒苦，那用分高卑。\r\n怜我还好古，宦途同险巇。每旬遗我书，竟岁无差池。\r\n新篇奚其思，风幡肆逶迤。又论诸毛功，劈水看蛟螭。\r\n雷电生睒睗，角鬣相撑披。属我感穷景，抱华不能摛。\r\n唱来和相报，愧叹俾我疵。又寄百尺彩，绯红相盛衰。\r\n巧能喻其诚，深浅抽肝脾。开展放我侧，方餐涕垂匙。\r\n朋交日凋谢，存者逐利移。子宁独迷误，缀缀意益弥。\r\n举头庭树豁，狂飙卷寒曦。迢递山水隔，何由应埙篪。\r\n别来就十年，君马记騧骊。长女当及事，谁助出帨缡。\r\n诸男皆秀朗，几能守家规。文字锐气在，辉辉见旌麾。\r\n摧肠与戚容，能复持酒卮。我虽未耋老，发秃骨力羸。\r\n所馀十九齿，飘飖尽浮危。玄花著两眼，视物隔褷褵。\r\n燕席谢不诣，游鞍悬莫骑。敦敦凭书案，譬彼鸟黏黐。\r\n且吾闻之师，不以物自隳。孤豚眠粪壤，不慕太庙牺。\r\n君看一时人，几辈先腾驰。过半黑头死，阴虫食枯骴。\r\n欢华不满眼，咎责塞两仪。观名计之利，讵足相陪裨。\r\n仁者耻贪冒，受禄量所宜。无能食国惠，岂异哀癃罢。\r\n久欲辞谢去，休令众睢睢。况又婴疹疾，宁保躯不赀。\r\n不能前死罢，内实惭神祇。旧籍在东郡，茅屋枳棘篱。\r\n还归非无指，灞渭扬春澌。生兮耕吾疆，死也埋吾陂。\r\n文书自传道，不仗史笔垂。夫子固吾党，新恩释衔羁。\r\n去来伊洛上，相待安罛箄。我有双饮盏，其银得朱提。\r\n黄金涂物象，雕镌妙工倕。乃令千"
        },
        {
            "title": "杂诗",
            "content": "古史散左右，诗书置后前。岂殊蠹书虫，生死文字间。\r\n古道自愚蠢，古言自包缠。当今固殊古，谁与为欣欢。\r\n独携无言子，共升昆仑颠。长风飘襟裾，遂起飞高圆。\r\n下视禹九州，一尘集豪端。遨嬉未云几，下已亿万年。\r\n向者夸夺子，万坟厌其巅。惜哉抱所见，白黑未及分。\r\n慷慨为悲咤，泪如九河翻。指摘相告语，虽还今谁亲。\r\n翩然下大荒，被发骑骐驎。"
        },
        {
            "title": "病中赠张十八",
            "content": "中虚得暴下，避冷卧北窗。不蹋晓鼓朝，安眠听逢逢。\r\n籍也处闾里，抱能未施邦。文章自娱戏，金石日击撞。\r\n龙文百斛鼎，笔力可独扛。谈舌久不掉，非君亮谁双。\r\n扶几导之言，曲节初摐摐。半途喜开凿，派别失大江。\r\n吾欲盈其气，不令见麾幢。牛羊满田野，解旆束空杠。\r\n倾尊与斟酌，四壁堆罂缸。玄帷隔雪风，照炉钉明釭。\r\n夜阑纵捭阖，哆口疏眉厖。势侔高阳翁，坐约齐横降。\r\n连日挟所有，形躯顿胮肛。将归乃徐谓，子言得无哤。\r\n回军与角逐，斫树收穷庞。雌声吐款要，酒壶缀羊腔。\r\n君乃昆仑渠，籍乃岭头泷。譬如蚁蛭微，讵可陵崆T 。\r\n幸愿终赐之，斩拔枿与桩。从此识归处，东流水淙淙。"
        },
        {
            "title": "寄皇甫湜",
            "content": "敲门惊昼睡，问报睦州吏。手把一封书，上有皇甫字。\r\n拆书放床头，涕与泪垂四。昏昏还就枕，惘惘梦相值。\r\n悲哉无奇术，安得生两翅。"
        },
        {
            "title": "射训狐",
            "content": "有鸟夜飞名训狐，矜凶挟狡夸自呼。乘时阴黑止我屋，\r\n声势慷慨非常粗。安然大唤谁畏忌，造作百怪非无须。\r\n聚鬼征妖自朋扇，罢掉栱桷颓墍涂。慈母抱儿怕入席，\r\n那暇更护鸡窠雏。我念乾坤德泰大，卵此恶物常勤劬。\r\n纵之岂即遽有害，斗柄行拄西南隅。谁谓停奸计尤剧，\r\n意欲唐突羲和乌。侵更历漏气弥厉，何由侥幸休须臾。\r\n咨余往射岂得已，候女两眼张睢盱。枭惊堕梁蛇走窦，\r\n一夫斩颈群雏枯。"
        },
        {
            "title": "卢郎中云",
            "content": "昔寻李愿向盘谷，正见高崖巨壁争开张。是时新晴天井溢，\r\n谁把长剑倚太行。冲风吹破落天外，飞雨白日洒洛阳。\r\n东蹈燕川食旷野，有馈木蕨芽满筐。马头溪深不可厉，\r\n借车载过水入箱。平沙绿浪榜方口，雁鸭飞起穿垂杨。\r\n穷探极览颇恣横，物外日月本不忙。归来辛苦欲谁为，\r\n坐令再往之计堕眇芒。闭门长安三日雪，推书扑笔歌慨慷。\r\n旁无壮士遣属和，远忆卢老诗颠狂。开缄忽睹送归作，\r\n字向纸上皆轩昂。又知李侯竟不顾，方冬独入崔嵬藏。\r\n我今进退几时决，十年蠢蠢随朝行。家请官供不报答，\r\n何异雀鼠偷太仓。行抽手版付丞相，不等弹劾还耕桑。"
        },
        {
            "title": "调张籍",
            "content": "李杜文章在，光焰万丈长。不知群儿愚，那用故谤伤。\r\n蚍蜉撼大树，可笑不自量。伊我生其后，举颈遥相望。\r\n夜梦多见之，昼思反微茫。徒观斧凿痕，不瞩治水航。\r\n想当施手时，巨刃磨天扬。垠崖划崩豁，乾坤摆雷硠。\r\n惟此两夫子，家居率荒凉。帝欲长吟哦，故遣起且僵。\r\n剪翎送笼中，使看百鸟翔。平生千万篇，金薤垂琳琅。\r\n仙官敕七丁，雷电下取将。流落人间者，太山一毫芒。\r\n我愿生两翅，捕逐出八荒。精诚忽交通，百怪入我肠。\r\n刺手拔鲸牙，举瓢酌天浆。腾身跨汗漫，不著织女襄。\r\n顾语地上友，经营无太忙。乞君飞霞佩，与我高颉颃。\r\n【注释】：(1)调：调侃，调笑，戏谑。张籍（768--830），字文昌，贞元十四年（798）进士，历官太常寺太祝、水部员外郎、终国子司业。\r\n(2)文章：此指诗篇。\r\n(3)群儿：指\"谤伤\"李杜的人。前人认为主要是指元稹、白居易等（下详）。\r\n(4)蚍蜉：蚁类，常在松树根部营巢。\r\n(5)伊：发语词。\r\n(6)徒观两句：比喻\"李杜文章\"如同大禹治水疏通江河，后人虽能看到其成就，却无法目睹当时鬼斧神工的开辟情景了。\r\n(7)想当四句：想像禹治水时劈山凿石、声震天宇的情景。划：劈开。雷硠：山崩之声。\r\n(8)唯此以下十二句：说天帝想要好诗歌，就派李、杜到人间受苦，还故意折断他们的羽毛，剥夺他们的自由，让他们经受挫折坎坷磨难，从而创作出精金美玉般的绝代诗篇。然后又派天神取走了。现在遗留在人世的只不过?quot;太山一毫芒\"而已，尚且如此高不可及。金薤：书。古有薤叶书。又有薤叶形的金片，俗语称金叶子。琳琅：美玉石。此以金玉喻\"李杜文章\"，并言李杜诗篇播于金石。六丁、雷电：皆传说之天神。\r\n(9)八荒：古人以为九州在四海之内，而四海又在八荒之内。\r\n(10)精诚两句：言忽然悟得\"李杜文章\"之妙。犹今言灵感忽至。\r\n(11)刺手四句：比喻李、杜诗的创作境界。汗漫：广漠无边之处。《淮南子·道应训》：卢敖游于北海，遇异人，欲与交友，其人笑曰：\"嘻！子中州之民，宁肯而远至于此。……吾与汗漫期于九垓之外，吾不可以久驻。\"织女襄：《诗·小雅·大东》：\"跂彼织女，终日七襄。虽则七襄，不成报章。\"郑玄注：\"襄：驾也。驾，谓更其肆也。从旦至暮七辰，辰一移，因谓之七襄\"。按：织女，谓织女星。肆，谓星宿所舍，即星次。此句夸言神游物外，连织女星的车驾都不乘坐了。意谓超越了织女星运行的范围。\r\n(12)地上友：指张籍。经营：此谓构思。\r\n(13)乞：此谓送给。如杜甫《戏简郑广文虔兼呈苏司业源明》：\"赖有苏司业，时时乞酒钱\"。颉颃：上下飞翔。上飞曰颉，下飞曰颃。【赏析】：　　此诗作于元和十年（815），是文学史上著名的推尊李、杜的力作。前人认为李杜之后，韩愈最早将李、杜并尊，而且称誉颂扬最为有力。并认为此诗是针对当时一些人扬杜抑李或\"李、杜交讥\"而发。五代后晋人编撰《旧唐书》，认为元稹是\"李杜优劣论\"的始作俑者。宋人魏泰《临汉隐居诗话》进一步指实韩诗所斥\"群儿\"，是指元稹、白居易：\"元稹作李杜优劣论，先杜而后李，韩退之不以为然，诗曰'李杜文章在……可笑不自量'，为微之发也\"。此后，人多从其说。\r\n　　然事实并不尽然。其实元稹是最早对李、杜并称的人。早于韩愈此诗二十一年，即贞元十年（794），元稹作《代曲江老人百韵》，诗中已有\"李杜诗篇敌\"之句。贞元十四年（798）韩愈《醉留东野》诗有\"昔年因读李白杜甫诗，长恨二人不相从\"之句。但在元和八年，元稹作《唐故工部员外杜君墓系铭并序》，这是唐代唯一一篇从理论上分析杜诗出现之意义的文献，其中再次提到李、杜时，确实有所高下：\"诗人已来，未有如杜子美者。时山东李白，亦以奇文取称，时人谓之李杜。余观其乐府歌诗，诚亦差肩于子美矣；至若铺陈终始，排比声韵，大或千言，次犹数百，词气奋迈，而风调清深，属对律切，而脱弃凡近，则李尚不能历其藩篱，况壶奥乎？\"白居易作于元和十年的《与元九书》，则有李杜并讥之嫌\"。诗之豪者，世称李杜。李之作才矣、奇矣，索其风雅比兴，十无一焉。杜诗最多，可传者千余首，尽工尽善，又过于李。然撮其《新娄》、《石壕》诸章，亦不过三四十。杜尚如此，况不迨杜者乎？\"白氏本意是强调\"唯歌生民病\"的新乐府诗，并非全面贬低李杜。但\"谤伤\"之嫌确亦难免。\r\n　　韩愈此诗极全力宏扬李杜，其所谓\"群儿\"、\"谤伤\"等语，亦必有所指。钱仲联《集释》补释云：\"籍虽隶韩门，然其乐府诗体近元、白而不近韩，故白亟称之。元、白持论，当为籍所可，故昌黎为此诗以启发之欤？\"\r\n　　不论此诗写作起因如何，其艺术成就确可称道。此诗力大思雄，纵横恣肆，颇有李白浪漫风格，其想像、夸张、比喻皆新奇有趣，然而又非常恰当，足见大家风范。朱彝尊《批韩诗》曰：\"议论诗，又别是一调，以苍老胜，他人无此胆。\"《唐宋诗举要》引吴闿生语：\"雄奇伟岸，亦有光焰万丈之观。\"韩诗造语新奇历来受人称誉，赵翼《瓯北诗话》云：\"诗家好作奇句警语，必千锤百炼而后能成。如……昌黎之'巨刃磨天扬'、'乾坤摆雷硠'等句，实足惊心动魄，然全力搏兔之状人皆见之\"。《岘佣说诗》：\"奇杰之语，戛戛独造\"。韩愈《荐士》评孟郊诗云：\"横空盘硬语，妥帖力排奡\"。此语常被后人用来评价韩愈本人的诗。"
        },
        {
            "title": "赠张籍",
            "content": "吾老著读书，馀事不挂眼。有儿虽甚怜，教示不免简。\r\n君来好呼出，踉跄越门限。惧其无所知，见则先愧赧。\r\n昨因有缘事，上马插手版。留君住厅食，使立侍盘盏。\r\n薄暮归见君，迎我笑而莞。指渠相贺言，此是万金产。\r\n吾爱其风骨，粹美无可拣。试将诗义授，如以肉贯丳。\r\n开祛露毫末，自得高蹇嵼。我身蹈丘轲，爵位不早绾。\r\n固宜长有人，文章绍编刬。感荷君子德，恍若乘朽栈。\r\n召令吐所记，解摘了瑟僴。顾视窗壁间，亲戚竞觇矕。\r\n喜气排寒冬，逼耳鸣睍睆。如今更谁恨，便可耕灞浐。"
        },
        {
            "title": "食曲河驿",
            "content": "晨及曲河驿，凄然自伤情。群乌巢庭树，乳燕飞檐楹。\r\n而我抱重罪，孑孑万里程。亲戚顿乖角，图史弃纵横。\r\n下负明义重，上孤朝命荣。杀身谅无补，何用答生成。"
        },
        {
            "title": "送进士刘师服东归",
            "content": "猛虎落槛阱，坐食如孤豚。丈夫在富贵，岂必守一门。\r\n公心有勇气，公口有直言。奈何任埋没，不自求腾轩。\r\n仆本亦进士，颇尝究根源。由来骨鲠材，喜被软弱吞。\r\n低头受侮笑，隐忍硉兀冤。泥雨城东路，夏槐作云屯。\r\n还家虽阙短，把日亲晨飧。携持令名归，自足贻家尊。\r\n时节不可玩，亲交可攀援。勉来取金紫，勿久休中园。"
        },
        {
            "title": "送陆畅归江南",
            "content": "举举江南子，名以能诗闻。一来取高第，官佐东宫军。\r\n迎妇丞相府，夸映秀士群。鸾鸣桂树间，观者何缤纷。\r\n人事喜颠倒，旦夕异所云。萧萧青云干，遂逐荆棘焚。\r\n岁晚鸿雁过，乡思见新文。践此秦关雪，家彼吴洲云。\r\n悲啼上车女，骨肉不可分。感慨都门别，丈夫酒方醺。\r\n我实门下士，力薄蚋与蚊。受恩不即报，永负湘中坟。"
        },
        {
            "title": "路傍堠",
            "content": "堆堆路傍堠，一双复一只。迎我出秦关，送我入楚泽。\r\n千以高山遮，万以远水隔。吾君勤听治，照与日月敌。\r\n臣愚幸可哀，臣罪庶可释。何当迎送归，缘路高历历。"
        },
        {
            "title": "题炭谷湫祠堂",
            "content": "万生都阳明，幽暗鬼所寰。嗟龙独何智，出入人鬼间。\r\n不知谁为助，若执造化关。厌处平地水，巢居插天山。\r\n列峰若攒指，石盂仰环环。巨灵高其捧，保此一掬悭。\r\n森沈固含蓄，本以储阴奸。鱼鳖蒙拥护，群嬉傲天顽。\r\n翾翾栖托禽，飞飞一何闲。祠堂像侔真，擢玉纡烟鬟。\r\n群怪俨伺候，恩威在其颜。我来日正中，悚惕思先还。\r\n寄立尺寸地，敢言来途艰。吁无吹毛刃，血此牛蹄殷。\r\n至令乘水旱，鼓舞寡与鳏。林丛镇冥冥，穷年无由删。\r\n妍英杂艳实，星琐黄朱斑。石级皆险滑，颠跻莫牵攀。\r\n龙区雏众碎，付与宿已颁。弃去可奈何，吾其死茅菅。"
        },
        {
            "title": "赠刘师服",
            "content": "羡君齿牙牢且洁，大肉硬饼如刀截。我今呀豁落者多，\r\n所存十馀皆兀臲。匙抄烂饭稳送之，合口软嚼如牛呞。\r\n妻儿恐我生怅望，盘中不饤栗与梨。只今年才四十五，\r\n后日悬知渐莽卤。朱颜皓颈讶莫亲，此外诸馀谁更数。\r\n忆昔太公仕进初，口含两齿无赢馀。虞翻十三比岂少，\r\n遂自惋恨形于书。丈夫命存百无害，谁能点检形骸外。\r\n巨缗东钓倘可期，与子共饱鲸鱼脍。"
        },
        {
            "title": "双鸟诗",
            "content": "双鸟海外来，飞飞到中州。一鸟落城市，一鸟集岩幽。\r\n不得相伴鸣，尔来三千秋。两鸟各闭口，万象衔口头。\r\n春风卷地起，百鸟皆飘浮。两鸟忽相逢，百日鸣不休。\r\n有耳聒皆聋，有口反自羞。百舌旧饶声，从此恒低头。\r\n得病不呻唤，泯默至死休。雷公告天公，百物须膏油。\r\n自从两鸟鸣，聒乱雷声收。鬼神怕嘲咏，造化皆停留。\r\n草木有微情，挑抉示九州。虫鼠诚微物，不堪苦诛求。\r\n不停两鸟鸣，百物皆生愁。不停两鸟鸣，自此无春秋。\r\n不停两鸟鸣，日月难旋輈。不停两鸟鸣，大法失九畴。\r\n周公不为公，孔丘不为丘。天公怪两鸟，各捉一处囚。\r\n百虫与百鸟，然后鸣啾啾。两鸟既别处，闭声省愆尤。\r\n朝食千头龙，暮食千头牛。朝饮河生尘，暮饮海绝流。\r\n还当三千秋，更起鸣相酬。"
        },
        {
            "title": "送无本师归范阳",
            "content": "无本于为文，身大不及胆。吾尝示之难，勇往无不敢。\r\n蛟龙弄角牙，造次欲手揽。众鬼囚大幽，下觑袭玄窞。\r\n天阳熙四海，注视首不颔。鲸鹏相摩窣，两举快一啖。\r\n夫岂能必然，固已谢黯黮。狂词肆滂葩，低昂见舒惨。\r\n奸穷怪变得，往往造平澹。蜂蝉碎锦缬，绿池披菡萏。\r\n芝英擢荒榛，孤翮起连菼。家住幽都远，未识气先感。\r\n来寻吾何能，无殊嗜昌歜。始见洛阳春，桃枝缀红糁。\r\n遂来长安里，时卦转习坎。老懒无斗心，久不事铅椠。\r\n欲以金帛酬，举室常V 颔。念当委我去，雪霜刻以憯。\r\n狞飙搅空衢，天地与顿撼。勉率吐歌诗，慰女别后览。"
        },
        {
            "title": "河南令舍池台",
            "content": "灌池才盈五七丈，筑台不过七八尺。欲将层级压篱落，\r\n未许波澜量斗石。规摹虽巧何足夸，景趣不远真可惜。\r\n长令人吏远趋走，已有蛙黾助狼藉。"
        },
        {
            "title": "嘲鲁连子",
            "content": "鲁连细而黠，有似黄鹞子。田巴兀老苍，怜汝矜爪觜。\r\n开端要惊人，雄跨吾厌矣。高拱禅鸿声，若辍一杯水。\r\n独称唐虞贤，顾未知之耳。"
        },
        {
            "title": "谁氏子",
            "content": "非痴非狂谁氏子，去入王屋称道士。白头老母遮门啼，\r\n挽断衫袖留不止。翠眉新妇年二十，载送还家哭穿市。\r\n或云欲学吹凤笙，所慕灵妃媲萧史。又云时俗轻寻常，\r\n力行险怪取贵仕。神仙虽然有传说，知者尽知其妄矣。\r\n圣君贤相安可欺，乾死穷山竟何俟。呜呼余心诚岂弟，\r\n愿往教诲究终始。罚一劝百政之经，不从而诛未晚耳。\r\n谁其友亲能哀怜，写吾此诗持送似。"
        },
        {
            "title": "酬司门卢四兄云夫院长望秋作",
            "content": "长安雨洗新秋出，极目寒镜开尘函。终南晓望蹋龙尾，\r\n倚天更觉青巉巉。自知短浅无所补，从事久此穿朝衫。\r\n归来得便即游览，暂似壮马脱重衔。曲江荷花盖十里，\r\n江湖生目思莫缄。乐游下瞩无远近，绿槐萍合不可芟。\r\n白首寓居谁借问，平地寸步扃云岩。云夫吾兄有狂气，\r\n嗜好与俗殊酸咸。日来省我不肯去，论诗说赋相喃喃。\r\n望秋一章已惊绝，犹言低抑避谤谗。若使乘酣骋雄怪，\r\n造化何以当镌劖。嗟我小生值强伴，怯胆变勇神明鉴。\r\n驰坑跨谷终未悔，为利而止真贪馋。高揖群公谢名誉，\r\n远追甫白感至諴。楼头完月不共宿，其奈就缺行攕攕。"
        },
        {
            "title": "寄卢仝",
            "content": "玉川先生洛城里，破屋数间而已矣。一奴长须不裹头，\r\n一婢赤脚老无齿。辛勤奉养十余人，上有慈亲下妻子。\r\n先生结发憎俗徒，闭门不出动一纪。至今邻僧乞米送，\r\n仆忝县尹能不耻。俸钱供给公私余，时致薄少助祭祀。\r\n劝参留守谒大尹，言语才及辄掩耳。水北山人得名声，\r\n去年去作幕下士。水南山人又继往，鞍马仆从塞闾里。\r\n少室山人索价高，两以谏官征不起。彼皆刺口论世事，\r\n有力未免遭驱使。先生事业不可量，惟用法律自绳己。\r\n春秋三传束高阁，独抱遗经穷终始。往年弄笔嘲同异，\r\n怪辞惊众谤不已。近来自说寻坦途。犹上虚空跨绿駬。\r\n去年生儿名添丁，意令与国充耘耔。国家丁口连四海，\r\n岂无农夫亲耒耜。先生抱才终大用，宰相未许终不仕。\r\n假如不在陈力列，立言垂范亦足恃。苗裔当蒙十世宥，\r\n岂谓贻厥无基阯。故知忠孝生天性，洁身乱伦定足拟。\r\n昨晚长须来下状，隔墙恶少恶难似。每骑屋山下窥阚，\r\n浑舍惊怕走折趾。凭依婚媾欺官吏，不信令行能禁止。\r\n先生受屈未曾语，忽此来告良有以。嗟我身为赤县令，\r\n操权不用欲何俟。立召贼曹呼伍伯，尽取鼠辈尸诸市。\r\n先生又遣长须来，如此处置非所喜。况又时当长养节，\r\n都邑未可猛政理。先生固是余所畏，度量不敢窥涯涘。\r\n放纵是谁之过欤，效尤戮仆愧前史。买羊沽酒谢不敏，\r\n偶逢明月曜桃李。先生有意许降临，更遣长须致双鲤。"
        },
        {
            "title": "招杨之罘",
            "content": "柏生两石间，万岁终不大。野马不识人，难以驾车盖。\r\n柏移就平地，马羁入厩中。马思自由悲，柏有伤根容。\r\n伤根柏不死，千丈日以至。马悲罢还乐，振迅矜鞍辔。\r\n之罘南山来，文字得我惊。馆置使读书，日有求归声。\r\n我令之罘归，失得柏与马。之罘别我去，计出柏马下。\r\n我自之罘归，入门思而悲。之罘别我去，能不思我为。\r\n洒扫县中居，引水经竹间。嚣哗所不及，何异山中闲。\r\n前陈百家书，食有肉与鱼。先王遗文章，缀缉实在余。\r\n礼称独学陋，易贵不远复。作诗招之罘，晨夕抱饥渴。"
        },
        {
            "title": "李花二首",
            "content": "平旦入西园，梨花数株若矜夸。旁有一株李，\r\n颜色惨惨似含嗟。问之不肯道所以，独绕百匝至日斜。\r\n忽忆前时经此树，正见芳意初萌牙。奈何趁酒不省录，\r\n不见玉枝攒霜葩。泫然为汝下雨泪，无由反旆羲和车。\r\n东风来吹不解颜，苍茫夜气生相遮。冰盘夏荐碧实脆，\r\n斥去不御惭其花。\r\n当春天地争奢华，洛阳园苑尤纷拏。谁将平地万堆雪，\r\n剪刻作此连天花。日光赤色照未好，明月暂入都交加。\r\n夜领张彻投卢仝，乘云共至玉皇家。长姬香御四罗列，\r\n缟裙练帨无等差。静濯明妆有所奉，顾我未肯置齿牙。\r\n清寒莹骨肝胆醒，一生思虑无由邪。"
        },
        {
            "title": "醉留东野",
            "content": "昔年因读李白杜甫诗，长恨二人不相从。吾与东野生并世，\r\n如何复蹑二子踪。东野不得官，白首夸龙钟。韩子稍奸黠，\r\n自惭青蒿倚长松。低头拜东野，原得终始如駏蛩。\r\n东野不回头，有如寸筳撞巨钟。我愿身为云，\r\n东野变为龙。四方上下逐东野，虽有离别无由逢。"
        },
        {
            "title": "辛卯年雪",
            "content": "元和七年春，寒气不肯归。河南二月末，雪花一尺围。\r\n崩腾相排拶，龙凤交横飞。波涛何飘扬，天风吹幡旂。\r\n白帝盛羽卫，鬖髿振裳衣。白霓先启途，从以万玉妃。\r\n翕翕陵厚载，哗哗弄阴机。生平未曾见，何暇议是非。\r\n或云丰年祥，饱食可庶几。善祷吾所慕，谁言寸诚微。"
        },
        {
            "title": "送湖南李正字归",
            "content": "长沙入楚深，洞庭值秋晚。人随鸿雁少，江共蒹葭远。\r\n历历余所经，悠悠子当返。孤游怀耿介，旅宿梦婉娩。\r\n风土稍殊音，鱼虾日异饭。亲交俱在此，谁与同息偃。"
        },
        {
            "title": "送石洪处士赴河阳幕得起字",
            "content": "长把种树书，人云避世士。忽骑将军马，自号报恩子。\r\n风云入壮怀，泉石别幽耳。钜鹿师欲老，常山险犹恃。\r\n岂惟彼相忧，固是吾徒耻。去去事方急，酒行可以起。"
        },
        {
            "title": "送李翱",
            "content": "广州万里途，山重江逶迤。行行何时到，谁能定归期。\r\n揖我出门去，颜色异恒时。虽云有追送，足迹绝自兹。\r\n人生一世间，不自张与弛。譬如浮江木，纵横岂自知。\r\n宁怀别时苦，勿作别后思。"
        },
        {
            "title": "燕河南府秀才得生字",
            "content": "吾皇绍祖烈，天下再太平。诏下诸郡国，岁贡乡曲英。\r\n元和五年冬，房公尹东京。功曹上言公，是月当登名。\r\n乃选二十县，试官得鸿生。群儒负己材，相贺简择精。\r\n怒起簸羽翮，引吭吐铿轰。此都自周公，文章继名声。\r\n自非绝殊尤，难使耳目惊。今者遭震薄，不能出声鸣。\r\n鄙夫忝县尹，愧栗难为情。惟求文章写，不敢妒与争。\r\n还家敕妻儿，具此煎炰烹。柿红蒲萄紫，肴果相扶檠。\r\n芳荼出蜀门，好酒浓且清。何能充欢燕，庶以露厥诚。\r\n昨闻诏书下，权公作邦桢。文人得其职，文道当大行。\r\n阴风搅短日，冷雨涩不晴。勉哉戒徒驭，家国迟子荣。"
        },
        {
            "title": "酬裴十七功曹巡府西驿途中见寄",
            "content": "相公罢论道，聿至活东人。御史坐言事，作吏府中尘。\r\n遂令河南治，今古无俦伦。四海日富庶，道途隘蹄轮。\r\n府西三百里，候馆同鱼鳞。相公谓御史，劳子去自巡。\r\n是时山水秋，光景何鲜新。哀鸿鸣清耳，宿雾褰高旻。\r\n遗我行旅诗，轩轩有风神。譬如黄金盘，照耀荆璞真。\r\n我来亦已幸，事贤友其仁。持竿洛水侧，孤坐屡穷辰。\r\n多才自劳苦，无用只因循。辞免期匪远，行行及山春。"
        },
        {
            "title": "感春五首",
            "content": "辛夷高花最先开，青天露坐始此回。已呼孺人戛鸣瑟，\r\n更遣稚子传清杯。选壮军兴不为用，坐狂朝论无由陪。\r\n如今到死得闲处，还有诗赋歌康哉。\r\n洛阳东风几时来，川波岸柳春全回。宫门一锁不复启，\r\n虽有九陌无尘埃。策马上桥朝日出，楼阙赤白正崔嵬。\r\n孤吟屡阕莫与和，寸恨至短谁能裁。\r\n春田可耕时已催，王师北讨何当回。放车载草农事济，\r\n战马苦饥谁念哉。蔡州纳节旧将死，起居谏议联翩来。\r\n朝廷未省有遗策，肯不垂意瓶与罍。\r\n前随杜尹拜表回，笑言溢口何欢咍。孔丞别我适临汝，\r\n风骨峭峻遗尘埃。音容不接只隔夜，凶讣讵可相寻来。\r\n天公高居鬼神恶，欲保性命诚难哉。\r\n辛夷花房忽全开，将衰正盛须频来。清晨辉辉烛霞日，\r\n薄暮耿耿和烟埃。朝明夕暗已足叹，况乃满地成摧颓。\r\n迎繁送谢别有意，谁肯留恋少环回。"
        },
        {
            "title": "东都遇春",
            "content": "少年气真狂，有意与春竞。行逢二三月，九州花相映。\r\n川原晓服鲜，桃李晨妆靓。荒乘不知疲，醉死岂辞病。\r\n饮啖惟所便，文章倚豪横。尔来曾几时，白发忽满镜。\r\n旧游喜乖张，新辈足嘲评。心肠一变化，羞见时节盛。\r\n得闲无所作，贵欲辞视听。深居疑避仇，默卧如当暝。\r\n朝曦入牖来，鸟唤昏不醒。为生鄙计算，盐米告屡罄。\r\n坐疲都忘起，冠侧懒复正。幸蒙东都官，获离机与阱。\r\n乖慵遭傲僻，渐染生弊性。既去焉能追，有来犹莫骋。\r\n有船魏王池，往往纵孤泳。水容与天色，此处皆绿净。\r\n岸树共纷披，渚牙相纬经。怀归苦不果，即事取幽迸。\r\n贪求匪名利，所得亦已并。悠悠度朝昏，落落捐季孟。\r\n群公一何贤，上戴天子圣。谋谟收禹绩，四面出雄劲。\r\n转输非不勤，稽逋有军令。在庭百执事，奉职各祗敬。\r\n我独胡为哉，坐与亿兆庆。譬如笼中鸟，仰给活性命。\r\n为诗告友生，负愧终究竟。"
        },
        {
            "title": "送侯参谋赴河中幕",
            "content": "忆昔初及第，各以少年称。君颐始生须，我齿清如冰。\r\n尔时心气壮，百事谓己能。一别讵几何，忽如隔晨兴。\r\n我齿豁可鄙，君颜老可憎。相逢风尘中，相视迭嗟矜。\r\n幸同学省官，末路再得朋。东司绝教授，游宴以为恒。\r\n秋渔荫密树，夜博然明灯。雪径抵樵叟，风廊折谈僧。\r\n陆浑桃花间，有汤沸如烝。三月崧少步，踯躅红千层。\r\n洲沙厌晚坐，岭壁穷晨升。沈冥不计日，为乐不可胜。\r\n迁满一已异，乖离坐难凭。行行事结束，人马何蹻腾。\r\n感激生胆勇，从军岂尝曾。洸洸司徒公，天子爪与肱。\r\n提师十万余，四海钦风棱。河北兵未进，蔡州帅新薨。\r\n曷不请扫除，活彼黎与烝。鄙夫诚怯弱，受恩愧徒弘。\r\n犹思脱儒冠，弃死取先登。又欲面言事，上书求诏征。\r\n侵官固非是，妄作谴可惩。惟当待责免，耕劚归沟塍。\r\n今君得所附，势若脱鞲鹰。檄笔无与让，幕谋识其膺。\r\n收绩开史牒，翰飞逐溟鹏。男儿贵立事，流景不可乘。\r\n岁老阴沴作，云颓雪翻崩。别袖拂洛水，征车转崤陵。\r\n勤勤酒不进，勉勉恨已仍。送君出门归，愁肠若牵绳。\r\n默坐念语笑，痴如遇寒蝇。策马谁可适，晤言谁为应。\r\n席尘惜不扫，残尊对空凝。信知后会时，日月屡环縆。\r\n生期理行役，欢绪绝难承。寄书惟在频，无吝简与缯。"
        },
        {
            "title": "崔十七",
            "content": "崔君初来时，相识颇未惯。但闻赤县尉，不比博士慢。\r\n赁屋得连墙，往来忻莫间。我时亦新居，触事苦难办。\r\n蔬飧要同吃，破袄请来绽。谓言安堵后，贷借更何患。\r\n不知孤遗多，举族仰薄宦。有时未朝餐，得米日已晏。\r\n隔墙闻讙呼，众口极鹅雁。前计顿乖张，居然见真赝。\r\n娇儿好眉眼，袴脚冻两骭。捧书随诸兄，累累两角丱。\r\n冬惟茹寒齑，秋始识瓜瓣。问之不言饥，饫若厌刍豢。\r\n才名三十年，久合居给谏。白头趋走里，闭口绝谤讪。\r\n府公旧同袍，拔擢宰山涧。寄诗杂诙俳，有类说鹏鷃。\r\n上言酒味酸，冬衣竟未擐。下言人吏稀，惟足彪与虥。\r\n又言致猪鹿，此语乃善幻。三年国子师，肠肚习藜苋。\r\n况住洛之涯，鲂鳟可罩汕。肯效屠门嚼，久嫌弋者篡。\r\n谋拙日焦拳，活计似锄刬。男寒涩诗书，妻瘦剩腰襻。\r\n为官不事职，厥罪在欺谩。行当自劾去，渔钓老葭薍。\r\n岁穷寒气骄，冰雪滑磴栈。音问难屡通，何由觌清盼。"
        },
        {
            "title": "将归赠孟东野房蜀客",
            "content": "君门不可入，势利互相推。借问读书客，胡为在京师。\r\n举头未能对，闭眼聊自思。倏忽十七年，终朝苦寒饥。\r\n宦途竟寥落，鬓发坐差池。颍水清且寂，箕山坦而夷。\r\n如今便当去，咄咄无自疑。"
        },
        {
            "title": "和虞部卢四酬翰林钱七赤藤杖歌",
            "content": "赤藤为杖世未窥，台郎始携自滇池。滇王扫宫避使者，\r\n跪进再拜语嗢咿。绳桥拄过免倾堕，性命造次蒙扶持。\r\n途经百国皆莫识，君臣聚观逐旌麾。共传滇神出水献，\r\n赤龙拔须血淋漓。又云羲和操火鞭，暝到西极睡所遗。\r\n几重包裹自题署，不以珍怪夸荒夷。归来捧赠同舍子，\r\n浮光照手欲把疑。空堂昼眠倚牖户，飞电著壁搜蛟螭。\r\n南宫清深禁闱密，唱和有类吹埙篪。妍辞丽句不可继，\r\n见寄聊且慰分司。"
        },
        {
            "title": "苦寒",
            "content": "四时各平分，一气不可兼。隆寒夺春序，颛顼固不廉。\r\n太昊弛维纲，畏避但守谦。遂令黄泉下，萌牙夭句尖。\r\n草木不复抽，百味失苦甜。凶飙搅宇宙，铓刃甚割砭。\r\n日月虽云尊，不能活乌蟾。羲和送日出，恇怯频窥觇。\r\n炎帝持祝融，呵嘘不相炎。而我当此时，恩光何由沾。\r\n肌肤生鳞甲，衣被如刀镰。气寒鼻莫嗅，血冻指不拈。\r\n浊醪沸入喉，口角如衔箝。将持匕箸食，触指如排签。\r\n侵炉不觉暖，炽炭屡已添。探汤无所益，何况纩与缣。\r\n虎豹僵穴中，蛟螭死幽潜。荧惑丧缠次，七龙冰脱髯。\r\n芒砀大包内，生类恐尽歼。啾啾窗间雀，不知已微纤。\r\n举头仰天鸣，所愿晷刻淹。不如弹射死，却得亲炰燖。\r\n鸾皇苟不存，尔固不在占。其馀蠢动俦，俱死谁恩嫌。\r\n伊我称最灵，不能女覆苫。悲哀激愤叹，五藏难安恬。\r\n中宵倚墙立，淫泪何渐渐。天王哀无辜，惠我下顾瞻。\r\n褰旒去耳纩，调和进梅盐。贤能日登御，黜彼傲与憸。\r\n生风吹死气，豁达如褰帘。悬乳零落堕，晨光入前檐。\r\n雪霜顿销释，土脉膏且黏。岂徒兰蕙荣，施及艾与蒹。\r\n日萼行铄铄，风条坐襜襜。天乎苟其能，吾死意亦厌。"
        },
        {
            "title": "哭杨兵部凝陆歙州参",
            "content": "人皆期七十，才半岂蹉跎。并出知己泪，自然白发多。\r\n晨兴为谁恸，还坐久滂沱。论文与晤语，已矣可如何。"
        },
        {
            "title": "落齿",
            "content": "去年落一牙，今年落一齿。俄然落七七，落势殊未已。\r\n馀存皆动摇，尽落应始止。忆初落一时，但念豁可耻。\r\n及至落二三，始忧衰即死。每一将落时，懔懔恒在已。\r\n叉牙妨食物，颠倒怯漱水。终焉舍我落，意与崩山比。\r\n今来落既熟，见落空相似。余存二十余，次第知落矣。\r\n倘常岁落一，自足支两纪。如其落并空，与渐亦同指。\r\n人言齿之落，寿命理难恃。我言生有涯，长短俱死尔。\r\n人言齿之豁，左右惊谛视。我言庄周云，水雁各有喜。\r\n语讹默固好，嚼废软还美。因歌遂成诗，持用诧妻子。"
        },
        {
            "title": "晚菊",
            "content": "少年饮酒时，踊跃见菊花。今来不复饮，每见恒咨嗟。\r\n伫立摘满手，行行把归家。此时无与语，弃置奈悲何。"
        },
        {
            "title": "新竹",
            "content": "笋添南阶竹，日日成清閟。缥节已储霜，黄苞犹掩翠。\r\n出栏抽五七，当户罗三四。高标陵秋严，贞色夺春媚。\r\n稀生巧补林，并出疑争地。纵横乍依行，烂熳忽无次。\r\n风枝未飘吹，露粉先涵泪。何人可携玩，清景空瞪视。"
        },
        {
            "title": "孟东野失子",
            "content": "失子将何尤，吾将上尤天。女实主下人，与夺一何偏。\r\n彼于女何有，乃令蕃且延。此独何罪辜，生死旬日间。\r\n上呼无时闻，滴地泪到泉。地祇为之悲，瑟缩久不安。\r\n乃呼大灵龟，骑云款天门。问天主下人，薄厚胡不均。\r\n天曰天地人，由来不相关。吾悬日与月，吾系星与辰。\r\n日月相噬啮，星辰踣而颠。吾不女之罪，知非女由因。\r\n且物各有分，孰能使之然。有子与无子，祸福未可原。\r\n鱼子满母腹，一一欲谁怜。细腰不自乳，举族常孤鳏。\r\n鸱枭啄母脑，母死子始翻。蝮蛇生子时，坼裂肠与肝。\r\n好子虽云好，未还恩与勤。恶子不可说，鸱枭蝮蛇然。\r\n有子且勿喜，无子固勿叹。上圣不待教，贤闻语而迁。\r\n下愚闻语惑，虽教无由悛。大灵顿头受，即日以命还。\r\n地祇谓大灵，女往告其人。东野夜得梦，有夫玄衣巾。\r\n闯然入其户，三称天之言。再拜谢玄夫，收悲以欢忻。"
        },
        {
            "title": "陆浑山火和皇甫湜用其韵",
            "content": "皇甫补官古贲浑，时当玄冬泽乾源。山狂谷很相吐吞，\r\n风怒不休何轩轩。摆磨出火以自燔，有声夜中惊莫原。\r\n天跳地踔颠乾坤，赫赫上照穷崖垠。截然高周烧四垣，\r\n神焦鬼烂无逃门。三光弛隳不复暾，虎熊麋猪逮猴猿。\r\n水龙鼍龟鱼与鼋，鸦鸱雕鹰雉鹄鹍。燖炰煨爊孰飞奔，\r\n祝融告休酌卑尊，错陈齐玫辟华园，芙蓉披猖塞鲜繁。\r\n千钟万鼓咽耳喧。攒杂啾嚄沸篪埙，彤幢绛旃紫纛幡。\r\n炎官热属朱冠裈，髹其肉皮通髀臀。颓胸垤腹车掀辕，\r\n缇颜靺股豹两鞬。霞车虹靷日毂轓，丹蕤縓盖绯繙ǐ。\r\n红帷赤幕罗脤膰，ì池波风肉陵屯。谽呀钜壑颇黎盆，\r\n豆登五山瀛四尊。熙熙釂酬笑语言，雷公擘山海水翻。\r\n齿牙嚼啮舌腭反，电光ō磹赪目?，顼冥收威避玄根，\r\n斥弃舆马背厥孙。缩身潜喘拳肩跟，君臣相怜加爱恩。\r\n命黑螭侦焚其元，天阙悠悠不可援。梦通上帝血面论，\r\n侧身欲进叱于阍。帝赐九河湔涕痕，又诏巫阳反其魂。\r\n徐命之前问何冤，火行于冬古所存。我如禁之绝其飧，\r\n女丁妇壬传世婚。一朝结雠奈后昆，时行当反慎藏蹲。\r\n视桃著花可小骞，月及申酉利复怨。助汝五龙从九鲲，\r\n溺厥邑囚之昆仑。皇甫作诗止睡昏，辞夸出真遂上焚。\r\n要余和增怪又烦，虽欲悔舌不可扪。"
        },
        {
            "title": "青青水中蒲三首",
            "content": "青青水中蒲，下有一双鱼。君今上陇去，我在与谁居。\r\n青青水中蒲，长在水中居。寄语浮萍草，相随我不如。\r\n青青水中蒲，叶短不出水。妇人不下堂，行子在万里。"
        },
        {
            "title": "县斋读书",
            "content": "出宰山水县，读书松桂林。萧条捐末事，邂逅得初心。\r\n哀狖醒俗耳，清泉洁尘襟。诗成有共赋，酒熟无孤斟。\r\n青竹时默钓，白云日幽寻。南方本多毒，北客恒惧侵。\r\n谪谴甘自守，滞留愧难任。投章类缟带，伫答逾兼金。"
        },
        {
            "title": "三星行",
            "content": "我生之辰，月宿南斗。牛奋其角，箕张其口。\r\n牛不见服箱，斗不挹酒浆。箕独有神灵，无时停簸扬。\r\n无善名已闻，无恶声已讙。名声相乘除，得少失有馀。\r\n三星各在天，什伍东西陈。嗟汝牛与斗，汝独不能神。"
        },
        {
            "title": "送区弘南归",
            "content": "穆昔南征军不归，虫沙猿鹤伏以飞。汹汹洞庭莽翠微，\r\n九疑镵天荒是非。野有象犀水贝玑，分散百宝人士稀。\r\n我迁于南日周围，来见者众莫依俙。爰有区子荧荧晖，\r\n观以彝训或从违。我念前人譬葑菲，落以斧引以纆徽。\r\n虽有不逮驱騑騑，或采于薄渔于矶。服役不辱言不讥，\r\n从我荆州来京畿。离其母妻绝因依，嗟我道不能自肥。\r\n子虽勤苦终何希，王都观阙双巍巍。腾蹋众骏事鞍鞿，\r\n佩服上色紫与绯。独子之节可嗟唏，母附书至妻寄衣。\r\n开书拆衣泪痕晞，虽不敕还情庶几。朝暮盘羞恻庭闱，\r\n幽房无人感伊威。人生此难馀可祈，子去矣时若发机。\r\n蜃沉海底气升霏，彩雉野伏朝扇翚。处子窈窕王所妃，\r\n苟有令德隐不腓。况今天子铺德威，蔽能者诛荐受禨。\r\n出送抚背我涕挥，行行正直慎脂韦。业成志树来颀颀，\r\n我当为子言天扉。"
        },
        {
            "title": "游青龙寺赠崔大补阙",
            "content": "秋灰初吹季月管，日出卯南晖景短。友生招我佛寺行，\r\n正值万株红叶满。光华闪壁见神鬼，赫赫炎官张火伞。\r\n然云烧树火实骈，金乌下啄赪虬卵。魂翻眼倒忘处所，\r\n赤气冲融无间断。有如流传上古时，九轮照烛乾坤旱。\r\n二三道士席其间，灵液屡进玻黎碗。忽惊颜色变韶稚，\r\n却信灵仙非怪诞。桃源迷路竟茫茫，枣下悲歌徒纂纂。\r\n前年岭隅乡思发，踯躅成山开不算。去岁羁帆湘水明，\r\n霜枫千里随归伴。猿呼鼯啸鹧鸪啼，恻耳酸肠难濯浣。\r\n思君携手安能得，今者相从敢辞懒。由来钝騃寡参寻，\r\n况是儒官饱闲散。惟君与我同怀抱，锄去陵谷置平坦。\r\n年少得途未要忙，时清谏疏尤宜罕。何人有酒身无事，\r\n谁家多竹门可款。须知节候即风寒，幸及亭午犹妍暖。\r\n南山逼冬转清瘦，刻画圭角出崖窾。当忧复被冰雪埋，\r\n汲汲来窥戒迟缓。"
        },
        {
            "title": "剥啄行",
            "content": "剥剥啄啄，有客至门。我不出应，客去而嗔。从者语我，\r\n子胡为然。我不厌客，困于语言。欲不出纳，以堙其源。\r\n空堂幽幽，有秸有莞。门以两板，丛书于间。窅窅深堑，\r\n其墉甚完。彼宁可隳，此不可干。从者语我，嗟子诚难。\r\n子虽云尔，其口益蕃。我为子谋，有万其全。凡今之人，\r\n急名与官。子不引去，与为波澜。虽不开口，虽不开关。\r\n变化咀嚼，有鬼有神。今去不勇，其如后艰。我谢再拜，\r\n汝无复云。往追不及，来不有年。"
        },
        {
            "title": "丰陵行",
            "content": "羽卫煌煌一百里，晓出都门葬天子。群臣杂沓驰后先，\r\n宫官穰穰来不已。是时新秋七初，金神按节炎气除。\r\n清风飘飘轻雨洒，偃蹇旗旆卷以舒。逾梁下坂笳鼓咽，\r\n嵽嵲遂走玄宫闾。哭声訇天百鸟噪，幽坎昼闭空灵舆。\r\n皇帝孝心深且远，资送礼备无赢馀。设官置卫锁嫔妓，\r\n供养朝夕象平居。臣闻神道尚清净，三代旧制存诸书。\r\n墓藏庙祭不可乱，欲言非职知何如。"
        },
        {
            "title": "郑群赠簟",
            "content": "蕲州笛竹天下知，郑君所宝尤瑰奇。携来当昼不得卧，\r\n一府传看黄琉璃。体坚色净又藏节，尽眼凝滑无瑕疵。\r\n法曹贫贱众所易，腰腹空大何能为，自从五月困暑湿，\r\n如坐深甑遭蒸炊。手磨袖拂心语口，慢肤多汗真相宜。\r\n日暮归来独惆怅，有卖直欲倾家资。谁谓故人知我意，"
        },
        {
            "title": "刘生诗",
            "content": "生名师命其姓刘，自少轩轾非常俦。弃家如遗来远游，\r\n东走梁宋暨扬州。遂凌大江极东陬，洪涛舂天禹穴幽。\r\n越女一笑三年留，南逾横岭入炎州。青鲸高磨波山浮，\r\n怪魅炫曜堆蛟虬。山P 讙噪猩猩游，毒气烁体黄膏流。\r\n问胡不归良有由，美酒倾水炙肥牛。妖歌慢舞烂不收，\r\n倒心回肠为青眸。千金邀顾不可酬，乃独遇之尽绸缪。\r\n瞥然一饷成十秋，昔须未生今白头。五管历遍无贤侯，\r\n回望万里还家羞。阳山穷邑惟猿猴，手持钓竿远相投。\r\n我为罗列陈前修，芟蒿斩蓬利锄耰。天星回环数才周，\r\n文学穰穰囷仓稠。车轻御良马力优，咄哉识路行勿休，\r\n往取将相酬恩雠。"
        },
        {
            "title": "忆昨行和张十一",
            "content": "忆昨夹钟之吕初吹灰，上公礼罢元侯回。车载牲牢瓮舁酒，\r\n并召宾客延邹枚。腰金首翠光照耀，丝竹迥发清以哀。\r\n青天白日花草丽，玉斝屡举倾金罍。张君名声座所属，\r\n起舞先醉长松摧。宿酲未解旧痁作，深室静卧闻风雷。\r\n自期殒命在春序，屈指数日怜婴孩。危辞苦语感我耳，\r\n泪落不掩何漼漼。念昔从君渡湘水，大帆夜划穷高桅。\r\n阳山鸟路出临武，驿马拒地驱频隤。践蛇茹蛊不择死，\r\n忽有飞诏从天来。伾文未揃崖州炽，虽得赦宥恒愁猜。\r\n近者三奸悉破碎，羽窟无底幽黄能。眼中了了见乡国，\r\n知有归日眉方开。今君纵署天涯吏，投檄北去何难哉。\r\n无妄之忧勿药喜，一善自足禳千灾。头轻目朗肌骨健，\r\n古剑新劚磨尘埃。殃消祸散百福并，从此直至耇与鲐。\r\n嵩山东头伊洛岸，胜事不假须穿栽。君当先行我待满，\r\n沮溺可继穷年推。"
        },
        {
            "title": "寒食日出游",
            "content": "李花初发君始病，我往看君花转盛。走马城西惆怅归，\r\n不忍千株雪相映。迩来又见桃与梨，交开红白如争竞。\r\n可怜物色阻携手，空展霜缣吟九咏。纷纷落尽泥与尘，\r\n不共新妆比端正。桐华最晚今已繁，君不强起时难更。\r\n关山远别固其理，寸步难见始知命。忆昔与君同贬官，\r\n夜渡洞庭看斗柄。岂料生还得一处，引袖拭泪悲且庆。\r\n各言生死两追随，直置心亲无貌敬。念君又署南荒吏，\r\n路指鬼门幽且夐。三公尽是知音人，曷不荐贤陛下圣。\r\n囊空甑倒谁救之，我今一食日还并。自然忧气损天和，\r\n安得康强保天性。断鹤两翅鸣何哀，絷骥四足气空横。\r\n今朝寒食行野外，绿杨匝岸蒲生迸。宋玉庭边不见人，\r\n轻浪参差鱼动镜。自嗟孤贱足瑕疵，特见放纵荷宽政。\r\n饮酒宁嫌盏底深，题诗尚倚笔锋劲。明宵故欲相就醉，\r\n有月莫愁当火令。"
        },
        {
            "title": "赠崔立之评事",
            "content": "崔侯文章苦捷敏，高浪驾天输不尽。曾从关外来上都，\r\n随身卷轴车连轸。朝为百赋犹郁怒，暮作千诗转遒紧。\r\n摇毫掷简自不供，顷刻青红浮海蜃。才豪气猛易语言，\r\n往往蛟螭杂蝼蚓。知音自古称难遇，世俗乍见那妨哂。\r\n勿嫌法官未登朝，犹胜赤尉长趋尹。时命虽乖心转壮，\r\n技能虚富家逾窘。念昔尘埃两相逢，争名龃龉持矛楯。\r\n子时专场夸觜距，余始张军严韅靷。尔来但欲保封疆，\r\n莫学庞涓怯孙膑。窜逐新归厌闻闹，齿发早衰嗟可闵。\r\n频蒙怨句刺弃遗，岂有闲官敢推引。深藏箧笥时一发，\r\n戢戢已多如束笋。可怜无益费精神，有似黄金掷虚牝。\r\n当今圣人求侍从，拔擢杞梓收楛箘。东马严徐已奋飞，\r\n枚皋即召穷且忍。复闻王师西讨蜀，霜风冽冽摧朝菌。\r\n走章驰檄在得贤，燕雀纷拏要鹰隼。窃料二途必处一，\r\n岂比恒人长蠢蠢。劝君韬养待征招，不用雕琢愁肝肾。\r\n墙根菊花好沽酒，钱帛纵空衣可准。晖晖檐日暖且鲜，\r\n摵摵井梧疏更殒。高士例须怜曲蘖，丈夫终莫生畦畛。\r\n能来取醉任喧呼，死后贤愚俱泯泯。"
        },
        {
            "title": "感春四首",
            "content": "我所思兮在何所，情多地遐兮遍处处。东西南北皆欲往，\r\n千江隔兮万山阻。春风吹园杂花开，朝日照屋百鸟语。\r\n三杯取醉不复论，一生长恨奈何许。\r\n皇天平分成四时，春气漫诞最可悲。杂花妆林草盖地，\r\n白日坐上倾天维。蜂喧鸟咽留不得，红萼万片从风吹。\r\n岂如秋霜虽惨冽，摧落老物谁惜之。为此径须沽酒饮，\r\n自外天地弃不疑。近怜李杜无检束，烂漫长醉多文辞。\r\n屈原离骚二十五，不肯餔啜糟与醨。惜哉此子巧言语，\r\n不到圣处宁非痴。幸逢尧舜明四目，条理品汇皆得宜。\r\n平明出门暮归舍，酩酊马上知为谁。\r\n朝骑一马出，暝就一床卧。诗书渐欲抛，节行久已惰。\r\n冠欹感发秃，语误惊齿堕。孤负平生心，已矣知何奈。\r\n我恨不如江头人，长网横江遮紫鳞。独宿荒陂射凫雁，\r\n卖纳租赋官不嗔。归来欢笑对妻子，衣食自给宁羞贫。\r\n今者无端读书史，智慧只足劳精神。画蛇著足无处用，\r\n两鬓霜白趋埃尘。乾愁漫解坐自累，与众异趣谁相亲。\r\n数杯浇肠虽暂醉，皎皎万虑醒还新。百年未满不得死，\r\n且可勤买抛青春。"
        },
        {
            "title": "李花赠张十一署",
            "content": "江陵城西二月尾，花不见桃惟见李。风揉雨练雪羞比，\r\n波涛翻空杳无涘。君知此处花何似，白花倒烛天夜明，\r\n群鸡惊鸣官吏起。金乌海底初飞来，朱辉散射青霞开。\r\n迷魂乱眼看不得，照耀万树繁如堆。念昔少年著游燕，\r\n对花岂省曾辞杯。自从流落忧感集，欲去未到先思回。\r\n只今四十已如此，后日更老谁论哉。力携一尊独就醉，\r\n不忍虚掷委黄埃。"
        },
        {
            "title": "洞庭湖阻风赠张十一署",
            "content": "十月阴气盛，北风无时休。苍茫洞庭岸，与子维双舟。\r\n雾雨晦争泄，波涛怒相投。犬鸡断四听，粮绝谁与谋。\r\n相去不容步，险如碍山丘。清谈可以饱，梦想接无由。\r\n男女喧左右，饥啼但啾啾。非怀北归兴，何用胜羁愁。\r\n云外有白日，寒光自悠悠。能令暂开霁，过是吾无求。"
        },
        {
            "title": "永贞行",
            "content": "君不见太皇谅阴未出令，小人乘时偷国柄。\r\n北军百万虎与貔，天子自将非他师。一朝夺印付私党，\r\n懔懔朝士何能为。狐鸣枭噪争署置，睗睒跳踉相妩媚。\r\n夜作诏书朝拜官，超资越序曾无难。公然白日受贿赂，\r\n火齐磊落堆金盘。元臣故老不敢语，昼卧涕泣何汍澜。\r\n董贤三公谁复惜，侯景九锡行可叹。国家功高德且厚，\r\n天位未许庸夫干。嗣皇卓荦信英主，文如太宗武高祖。\r\n膺图受禅登明堂，共流幽州鲧死羽。四门肃穆贤俊登，\r\n数君匪亲岂其朋。郎官清要为世称，荒郡迫野嗟可矜。\r\n湖波连天日相腾，蛮俗生梗瘴疠烝。江氛岭祲昏若凝，\r\n一蛇两头见未曾。怪鸟鸣唤令人憎，蛊虫群飞夜扑灯。\r\n雄虺毒螫堕股肱，食中置药肝心崩。左右使令诈难凭，\r\n慎勿浪信常兢兢。吾尝同僚情可胜，具书目见非妄征，\r\n嗟尔既往宜为惩。"
        },
        {
            "title": "岣嵝山",
            "content": "岣嵝山尖神禹碑，字青石赤形模奇。科斗拳身薤倒披，\r\n鸾飘凤泊拿虎螭。事严迹秘鬼莫窥，道人独上偶见之，\r\n我来咨嗟涕涟洏。千搜万索何处有，森森绿树猿猱悲。"
        },
        {
            "title": "赠侯喜",
            "content": "吾党侯生字叔í，呼我持竿钓温水。平明鞭马出都门，\r\n尽日行行荆棘里。温水微茫绝又流，深如车辙阔容輈。\r\n虾蟆跳过雀儿浴，此纵有鱼何足求。我为侯生不能已，\r\n盘针擘粒投泥滓。晡时坚坐到黄昏，手倦目劳方一起。\r\n暂动还休未可期，虾行蛭渡似皆疑。举竿引线忽有得，\r\n一寸才分鳞与鬐。是日侯生与韩子，良久叹息相看悲。\r\n我今行事尽如此，此事正好为吾规。半世遑遑就举选，\r\n一名始得红颜衰。人间事势岂不见，徒自辛苦终何为。\r\n便当提携妻与子，南入箕颍无还时。叔í君今气方锐，\r\n我言至切君勿嗤。君欲钓鱼须远去，大鱼岂肯居沮洳。"
        },
        {
            "title": "桃源图",
            "content": "神仙有无何渺茫，桃源之说诚荒唐。流水盘回山百转，\r\n生绡数幅垂中堂。武陵太守好事者，题封远寄南宫下。\r\n南宫先生忻得之，波涛入笔驱文辞。文工画妙各臻极，\r\n异境恍惚移于斯。架岩凿谷开宫室，接屋连墙千万日。\r\n嬴颠刘蹶了不闻，地坼天分非所恤。种桃处处惟开花。\r\n川原近远蒸红霞。初来犹自念乡邑，岁久此地还成家。\r\n渔舟之子来何所，物色相猜更问语。大蛇中断丧前王，\r\n群马南渡开新主。听终辞绝共凄然，自说经今七百年。\r\n当时万事皆眼见，不知几许犹流传。争持酒食来相馈，\r\n礼数不同樽俎异。月明伴宿玉堂空，骨冷魂清无梦寐。\r\n夜半金鸡啁哳鸣，火轮飞出客心惊。人间有累不可住，\r\n依然离别难为情。船开棹进一回顾，万里苍苍烟水暮。\r\n世俗宁知伪与真，至今传者武陵人。"
        },
        {
            "title": "东方半明",
            "content": "东方半明大星没，独有太白配残月。嗟尔残月勿相疑，\r\n同光共影须臾期。残月晖晖，太白睒睒。\r\n鸡三号，更五点。"
        },
        {
            "title": "条山苍",
            "content": "条山苍，河水黄。浪波沄沄去，松柏在山冈。"
        },
        {
            "title": "赠郑兵曹",
            "content": "尊酒相逢十载前，君为壮夫我少年。尊酒相逢十载后，\r\n我为壮夫君白首。我材与世不相当，戢鳞委翅无复望。\r\n当今贤俊皆周行，君何为乎亦遑遑。杯行到君莫停手，\r\n破除万事无过酒。"
        },
        {
            "title": "古意",
            "content": "太华峰头玉井莲，开花十丈藕如船。冷比雪霜甘比蜜，\r\n一片入口沈痾痊。我欲求之不惮远，青壁无路难夤缘。\r\n安得长梯上摘实，下种七泽根株连。"
        },
        {
            "title": "龙移",
            "content": "天昏地黑蛟龙移，雷惊电激雄雌随。\r\n清泉百丈化为土，鱼鳖枯死吁可悲。"
        },
        {
            "title": "忽忽",
            "content": "忽忽乎余未知生之为乐也，愿脱去而无因。\r\n安得长翮大翼如云生我身，乘风振奋出七合。\r\n绝浮尘，死生哀乐两相弃，是非得失付闲人。"
        },
        {
            "title": "汴泗交流赠张仆射",
            "content": "汴泗交流郡城角，筑场十步平如削。短垣三面缭逶迤，\r\n击鼓腾腾树赤旗。新秋朝凉未见日，公早结束来何为。\r\n分曹决胜约前定，百马攒蹄近相映。球惊杖奋合且离，\r\n红牛缨绂黄金羁。侧身转臂著马腹，霹雳应手神珠驰。\r\n超遥散漫两闲暇，挥霍纷纭争变化。发难得巧意气粗，\r\n欢声四合壮士呼。此诚习战非为剧，岂若安坐行良图。\r\n当今忠臣不可得，公马莫走须杀贼。"
        },
        {
            "title": "天星送杨凝郎中贺正",
            "content": "天星牢落鸡喔咿，仆夫起餐车载脂。正当穷冬寒未已，\r\n借问君子行安之。会朝元正无不至，受命上宰须及期。\r\n侍从近臣有虚位，公今此去归何时。"
        },
        {
            "title": "河之水二首寄子侄老成",
            "content": "河之水，去悠悠。我不如，水东流。我有孤侄在海陬，\r\n三年不见兮使我生忧。日复日，夜复夜。三年不见汝，\r\n使我鬓发未老而先化。\r\n河之水，悠悠去。我不如，水东注。我有孤侄在海浦，\r\n三年不见兮使我心苦。采蕨于山，缗鱼于渊。我徂京师，\r\n不远其还。"
        },
        {
            "title": "杏花",
            "content": "居邻北郭古寺空，杏花两株能白红。曲江满园不可到，\r\n看此宁避雨与风。二年流窜出岭外，所见草木多异同。\r\n冬寒不严地恒泄，阳气发乱无全功。浮花浪蕊镇长有，\r\n才开还落瘴雾中。山榴踯躅少意思，照耀黄紫徒为丛。\r\n鹧鸪钩輈猿叫歇，杳杳深谷攒青枫。岂如此树一来玩，\r\n若在京国情何穷。今旦胡为忽惆怅，万片飘泊随西东。\r\n明年更发应更好，道人莫忘邻家翁。"
        },
        {
            "title": "龊龊",
            "content": "龊龊当世士，所忧在饥寒。但见贱者悲，不闻贵者叹。\r\n大贤事业异，远抱非俗观。报国心皎洁，念时涕汍澜。\r\n妖姬坐左右，柔指发哀弹。酒肴虽日陈，感激宁为欢。\r\n秋阴欺白日，泥潦不少干。河堤决东郡，老弱随惊湍。\r\n天意固有属，谁能诘其端。愿辱太守荐，得充谏诤官。\r\n排云叫阊阖，披腹呈琅玕。致君岂无术，自进诚独难。"
        },
        {
            "title": "利剑",
            "content": "利剑光耿耿，佩之使我无邪心。故人念我寡徒侣，\r\n持用赠我比知音。我心如冰剑如雪，不能刺谗夫，\r\n使我心腐剑锋折。决云中断开青天，噫！\r\n剑与我俱变化归黄泉。"
        },
        {
            "title": "汴州乱二首",
            "content": "汴州城门朝不开，天狗堕地声如雷。健儿争夸杀留后，\r\n连屋累栋烧成灰。诸侯咫尺不能救，孤士何者自兴哀。\r\n母从子走者为谁，大夫夫人留后儿。昨日乘车骑大马，\r\n坐者起趋乘者下。庙堂不肯用干戈，呜呼奈汝母子何。"
        },
        {
            "title": "烽火",
            "content": "登高望烽火，谁谓塞尘飞。王城富且乐，曷不事光辉。\r\n勿言日已暮，相见恐行稀。愿君熟念此，秉烛夜中归。\r\n我歌宁自感，乃独泪沾衣。"
        },
        {
            "title": "雉带箭",
            "content": "原头火烧静兀兀，野雉畏鹰出复没。将军欲以巧伏人，\r\n盘马弯弓惜不发。地形渐窄观者多，雉惊弓满劲箭加。\r\n冲人决起百余尺，红翎白镞相倾斜。将军仰笑军吏贺，\r\n五色离披马前堕。"
        },
        {
            "title": "贞女峡",
            "content": "江盘峡束春湍豪，风雷战斗鱼龙逃。悬流轰轰射水府，\r\n一泻百里翻云涛。漂船摆石万瓦裂，咫尺性命轻鸿毛。"
        },
        {
            "title": "出门",
            "content": "长安百万家，出门无所之。岂敢尚幽独，与世实参差。\r\n古人虽已死，书上有其辞。开卷读且想，千载若相期。\r\n出门各有道，我道方未夷。且于此中息，天命不吾欺。"
        },
        {
            "title": "嗟哉董生行",
            "content": "淮水出桐柏，山东驰遥遥千里不能休；淝水出其侧，\r\n不能千里百里入淮流。寿州属县有安丰，\r\n唐贞元时县人董生召南隐居行义于其中。刺史不能荐，\r\n天子不闻名声。爵禄不及门，门外惟有吏，\r\n日来征租更索钱。嗟哉董生朝出耕夜归读古人书，\r\n尽日不得息。或山而樵，或水而渔。入厨具甘旨，\r\n上堂问起居。父母不戚戚，妻子不咨咨。嗟哉董生孝且慈，\r\n人不识，惟有天翁知，生祥下瑞无时期。家有狗乳出求食，\r\n鸡来哺其儿。啄啄庭中拾虫蚁，哺之不食鸣声悲。\r\n彷徨踯躅久不去，以翼来覆待狗归。嗟哉董生，谁将与俦？\r\n时之人，夫妻相虐，兄弟为雠。食君之禄，而令父母愁。\r\n亦独何心，嗟哉董生无与俦。"
        },
        {
            "title": "马厌谷",
            "content": "马厌谷兮，士不厌糠籺；土被文绣兮，士无短褐。\r\n彼其得志兮，不我虞；一朝失志兮，其何如。已焉哉，\r\n嗟嗟乎鄙夫。"
        },
        {
            "title": "驽骥",
            "content": "驽骀诚龌龊，市者何其稠。力小若易制，价微良易酬。\r\n渴饮一斗水，饥食一束刍。嘶鸣当大路，志气若有馀。\r\n骐骥生绝域，自矜无匹俦。牵驱入市门，行者不为留。\r\n借问价几何，黄金比嵩丘。借问行几何，咫尺视九州。\r\n饥食玉山禾，渴饮醴泉流。问谁能为御，旷世不可求。\r\n惟昔穆天子，乘之极遐游。王良执其辔，造父挟其輈。\r\n因言天外事，茫惚使人愁。驽骀谓骐骥，饿死余尔羞。\r\n有能必见用，有德必见收。孰云时与命，通塞皆自由。\r\n骐骥不敢言，低徊但垂头。人皆劣骐骥，共以驽骀优。\r\n喟余独兴叹，才命不同谋。寄诗同心子，为我商声讴。"
        },
        {
            "title": "赠唐衢",
            "content": "虎有爪兮牛有角，虎可搏兮牛可触。奈何君独抱奇材，\r\n手把锄犁饿空谷。当今天子急贤良，匦函朝出开明光。\r\n胡不上书自荐达，坐令四海如虞唐。"
        },
        {
            "title": "古风",
            "content": "今日曷不乐，幸时不用兵。无曰既蹙矣，乃尚可以生。\r\n彼州之赋，去汝不顾。此州之役，去我奚适。一邑之水，\r\n可走而违。天下汤汤，曷其而归。好我衣服，甘我饮食。\r\n无念百年，聊乐一日。"
        },
        {
            "title": "喜侯喜至赠张籍张彻",
            "content": "昔我在南时，数君常在念。摇摇不可止，讽咏日喁噞。\r\n如以膏濯衣，每渍垢逾染。又如心中疾，针石非所砭。\r\n常思得游处，至死无倦厌。地遐物奇怪，水镜涵石剑。\r\n荒花穷漫乱，幽兽工腾闪。碍目不忍窥，忽忽坐昏垫。\r\n逢神多所祝，岂忘灵即验。依依梦归路，历历想行店。\r\n今者诚自幸，所怀无一欠。孟生去虽索，侯氏来还歉。\r\n欹眠听新诗，屋角月艳艳。杂作承间骋，交惊舌互ī。\r\n缤纷指瑕疵，拒捍阻城堑。以余经摧挫，固请发铅椠。\r\n居然妄推让，见谓爇天焰。比疏语徒妍，悚息不敢占。\r\n呼奴具盘餐，饤饾鱼菜赡。人生但如此，朱紫安足僭。"
        },
        {
            "title": "荐士",
            "content": "周诗三百篇，雅丽理训诰。曾经圣人手，议论安敢到。\r\n五言出汉时，苏李首更号。东都渐瀰漫，派别百川导。\r\n建安能者七，卓荦变风操。逶迤抵晋宋，气象日凋耗。\r\n中间数鲍谢，比近最清奥。齐梁及陈隋，众作等蝉噪。\r\n搜春摘花卉，沿袭伤剽盗。国朝盛文章，子昂始高蹈。\r\n勃兴得李杜，万类困陵暴。后来相继生，亦各臻阃奥。\r\n有穷者孟郊，受材实雄骜。冥观洞古今，象外逐幽好。\r\n横空盘硬语，妥帖力排奡。敷柔肆纡馀，奋猛卷海潦。\r\n荣华肖天秀，捷疾逾响报。行身践规矩，甘辱耻媚灶。\r\n孟轲分邪正，眸子看了眊。杳然粹而清，可以镇浮躁，\r\n酸寒溧阳尉，五十几何耄。孜孜营甘旨，辛苦久所冒。\r\n俗流知者谁，指注竞嘲傲。圣皇索遗逸，髦士日登造。\r\n庙堂有贤相，爱遇均覆焘。况承归与张，二公迭嗟悼。\r\n青冥送吹嘘，强箭射鲁缟。胡为久无成，使以归期告。\r\n霜风破佳菊，嘉节迫吹帽。念将决焉去，感物增恋嫪。\r\n彼微水中荇，尚烦左右芼。鲁侯国至小，庙鼎犹纳郜。\r\n幸当择珉玉，宁有弃珪瑁。悠悠我之思，扰扰风中纛。\r\n上言愧无路，日夜惟心祷。鹤翎不天生，变化在啄菢。\r\n通波非难图，尺地易可漕。善善不汲汲，后时徒悔懊。\r\n救死具八珍，不如一箪犒。微诗公勿诮，恺悌神所劳。"
        },
        {
            "title": "答张彻",
            "content": "辱赠不知报，我歌尔其聆。首叙始识面，次言后分形。\r\n道途绵万里，日月垂十龄。浚郊避兵乱，睢岸连门停。\r\n肝胆一古剑，波涛两浮萍。渍墨窜旧史，磨丹注前经。\r\n义苑手秘宝，文堂耳惊霆。暄晨躡露舄，暑夕眠风棂。\r\n结友子让抗，请师我惭丁。初味犹啖蔗，遂通斯建瓴。\r\n搜奇日有富，嗜善心无宁。石梁平侹侹，沙水光泠泠。\r\n乘枯摘野艳，沈细抽潜腥。游寺去陟巘，寻径返穿汀。\r\n缘云竹竦竦，失路麻冥冥。淫潦忽翻野，平芜眇开溟。\r\n防泄堑夜塞，惧冲城昼扃。及去事戎辔，相逢宴军伶。\r\n觥秋纵兀兀，猎旦驰駉駉。从赋始分手，朝京忽同舲。\r\n急时促暗棹，恋月留虚亭。毕事驱传马，安居守窗萤。\r\n梅花灞水别，宫烛骊山醒。省选逮投足，乡宾尚摧翎。\r\n尘祛又一掺，泪眦还双荧。洛邑得休告，华山穷绝陉。\r\n倚岩睨海浪，引袖拂天星。日驾此回辖，金神所司刑。\r\n泉绅拖修白，石剑攒高青。磴藓澾拳跼，梯飚飐伶俜。\r\n悔狂已咋指，垂诫仍镌铭。峨豸忝备列，伏蒲愧分泾。\r\n微诚慕横草，琐力摧撞筳。叠雪走商岭，飞波航洞庭。\r\n下险疑堕井，守官类拘囹。荒餐茹獠蛊，幽梦感湘灵。\r\n刺史肃蓍蔡，吏人沸蝗螟。点缀簿上字，趋跄閤前铃。\r\n赖其饱山水，得以娱瞻听。紫树雕斐亹，碧流滴珑玲。\r\n映波铺远锦，插地列长屏。愁狖酸骨死，怪花醉魂馨。\r\n潜苞绛实坼，幽乳翠毛零。赦行五百里，月变三十冥。\r\n渐阶群振鹭，入学诲螟蛉。苹甘谢鸣鹿，罍满惭罄瓶。\r\n冏冏抱瑚琏，飞飞联鶺鴒。鱼鬣欲脱背，虬光先照硎。\r\n岂独出丑类，方当动朝廷。勤来得晤语，勿惮宿寒厅。"
        },
        {
            "title": "送文畅师北游",
            "content": "昔在四门馆，晨有僧来谒。自言本吴人，少小学城阙。\r\n已穷佛根源，粗识事輗軏。挛拘屈吾真，戒辖思远发。\r\n荐绅秉笔徒，声誉耀前阀。从求送行诗，屡造忍颠蹶。\r\n今成十馀卷，浩汗罗斧钺。先生閟穷巷，未得窥剞劂。\r\n又闻识大道，何路补黥刖。出其囊中文，满听实清越。\r\n谓僧当少安，草序颇排讦。上论古之初，所以施赏罚。\r\n下开迷惑胸，窙豁劚株橛。僧时不听莹，若饮水救暍。\r\n风尘一出门，时日多如发。三年窜荒岭，守县坐深樾。\r\n征租聚异物，诡制怛巾袜。幽穷谁共语，思想甚含哕。\r\n昨来得京官，照壁喜见蝎。况逢旧亲识，无不比鹣蟩。\r\n长安多门户，吊庆少休歇。而能勤来过，重惠安可揭。\r\n当今圣政初，恩泽完I 狘。胡为不自暇，飘戾逐鹯鷢。\r\n仆射领北门，威德压胡羯。相公镇幽都，竹帛烂勋伐。\r\n酒场舞闺姝，猎骑围边月。开张箧中宝，自可得津筏。\r\n从兹富裘马，宁复茹藜蕨。余期报恩后，谢病老耕垡。\r\n庇身指蓬茅，逞志纵猃猲。僧还相访来，山药煮可掘。"
        },
        {
            "title": "岳阳楼别窦司直",
            "content": "洞庭九州间，厥大谁与让。南汇群崖水，北注何奔放。\r\n潴为七百里，吞纳各殊状。自古澄不清，环混无归向。\r\n炎风日搜搅，幽怪多冗长。轩然大波起，宇宙隘而妨。\r\n巍峨拔嵩华，腾踔较健壮。声音一何宏，轰輵车万两。\r\n犹疑帝轩辕，张乐就空旷。蛟螭露笋簴，缟练吹组帐。\r\n鬼神非人世，节奏颇跌踼。阳施见夸丽，阴闭感凄怆。\r\n朝过宜春口，极北缺堤障。夜缆巴陵洲，丛芮才可傍。\r\n星河尽涵泳，俯仰迷下上。余澜怒不已，喧聒鸣瓮盎。\r\n明登岳阳楼，辉焕朝日亮。飞廉戢其威，清晏息纤纩。\r\n泓澄湛凝绿，物影巧相况。江豚时出戏，惊波忽荡漾。\r\n时当冬之孟，隙窍缩寒涨。前临指近岸，侧坐眇难望。\r\n涤濯神魂醒，幽怀舒以畅。主人孩童旧，握手乍忻怅。\r\n怜我窜逐归，相见得无恙。开筵交履舄，烂漫倒家酿。\r\n杯行无留停，高柱送清唱。中盘进橙栗，投掷倾脯酱。\r\n欢穷悲心生，婉娈不能忘。念昔始读书，志欲干霸王。\r\n屠龙破千金，为艺亦云亢。爱才不择行，触事得谗谤。\r\n前年出官由，此祸最无妄。公卿采虚名，擢拜识天仗。\r\n奸猜畏弹射，斥逐恣欺诳。新恩移府庭，逼侧厕诸将。\r\n于嗟苦驽缓，但惧失宜当。追思南渡时，鱼腹甘所葬。\r\n严程迫风帆，劈箭入高浪。颠沈在须臾，忠鲠谁复谅。\r\n生还真可喜，克己自惩创。庶从今日后，粗识得与丧。\r\n事多改前好，趣有获新尚。誓耕十亩田，不取万乘相。\r\n细君知蚕织，稚子已能饷。行当挂其冠，生死君一访。"
        },
        {
            "title": "陪杜侍御",
            "content": "长沙千里平，胜地犹在险。况当江阔处，斗起势匪渐。\r\n深林高玲珑，青山上琬琰。路穷台殿辟，佛事焕且俨。\r\n剖竹走泉源，开廊架崖广。是时秋之残，暑气尚未敛。\r\n群行忘后先，朋息弃拘检。客堂喜空凉，华榻有清簟。\r\n涧蔬煮蒿芹，水果剥菱芡。伊余夙所慕，陪赏亦云忝。\r\n幸逢车马归，独宿门不掩。山楼黑无月，渔火灿星点。\r\n夜风一何喧，杉桧屡磨飐。犹疑在波涛，怵惕梦成魇。\r\n静思屈原沈，远忆贾谊贬。椒兰争妒忌，绛灌共谗谄。\r\n谁令悲生肠，坐使泪盈脸。翻飞乏羽翼，指摘困瑕玷。\r\n珥貂藩维重，政化类分陕。礼贤道何优，奉己事苦俭。\r\n大厦栋方隆，巨川楫行剡。经营诚少暇，游宴固已歉。\r\n旅程愧淹留，徂岁嗟荏苒。平生每多感，柔翰遇频染。\r\n展转岭猿鸣，曙灯青睒睒。"
        },
        {
            "title": "合江亭",
            "content": "红亭枕湘江，蒸水会其左。瞰临眇空阔，绿净不可唾。\r\n维昔经营初，邦君实王佐。翦林迁神祠，买地费家货。\r\n梁栋宏可爱，结构丽匪过。伊人去轩腾，兹宇遂颓挫。\r\n老郎来何暮，高唱久乃和。树兰盈九畹，栽竹逾万个。\r\n长绠汲沧浪，幽蹊下坎坷。波涛夜俯听，云树朝对卧。\r\n初如遗宦情，终乃最郡课。人生诚无几，事往悲岂奈。\r\n萧条绵岁时，契阔继庸懦。胜事谁复论，丑声日已播。\r\n中丞黜凶邪，天子闵穷饿。君侯至之初，闾里自相贺。\r\n淹滞乐闲旷，勤苦劝慵惰。为余扫尘阶，命乐醉众座。\r\n穷秋感平分，新月怜半破。愿书岩上石，勿使泥尘涴。"
        },
        {
            "title": "县斋有怀",
            "content": "少小尚奇伟，平生足悲吒。犹嫌子夏儒，肯学樊迟稼。\r\n事业窥皋稷，文章蔑曹谢。濯缨起江湖，缀佩杂兰麝。\r\n悠悠指长道，去去策高驾。谁为倾国谋，自许连城价。\r\n初随计吏贡，屡入泽宫射。虽免十上劳，何能一战霸。\r\n人情忌殊异，世路多权诈。蹉跎颜遂低，摧折气愈下。\r\n冶长信非罪，侯生或遭骂。怀书出皇都，衔泪渡清灞。\r\n身将老寂寞，志欲死闲暇。朝食不盈肠，冬衣才掩髂。\r\n军书既频召，戎马乃连跨。大梁从相公，彭城赴仆射。\r\n弓箭围狐兔，丝竹罗酒炙。两府变荒凉，三年就休假。\r\n求官去东洛，犯雪过西华。尘埃紫陌春，风雨灵台夜。\r\n名声荷朋友，援引乏姻娅。虽陪彤庭臣，讵纵青冥靶。\r\n寒空耸危阙，晓色曜修架。捐躯辰在丁，铩翮时方蜡。\r\n投荒诚职分，领邑幸宽赦。湖波翻日车，岭石坼天罅。\r\n毒雾恒熏昼，炎风每烧夏。雷威固已加，飓势仍相借。\r\n气象杳难测，声音吁可怕。夷言听未惯，越俗循犹乍。\r\n指摘两憎嫌，睢盱互猜讶。只缘恩未报，岂谓生足藉。\r\n嗣皇新继明，率土日流化。惟思涤瑕垢，长去事桑柘。\r\n劚嵩开云扃，压颍抗风榭。禾麦种满地，梨枣栽绕舍。\r\n儿童稍长成，雀鼠得驱吓。官租日输纳，村酒时邀迓。\r\n闲爱老农愚，归弄小女姹。如今便可尔，何用毕婚嫁。"
        },
        {
            "title": "送灵师",
            "content": "佛法入中国，尔来七百年。齐民逃赋役，高士著幽禅。\r\n官吏不之制，纷纷听其然。耕桑日失隶，朝署时遗贤。\r\n灵师皇甫姓，胤胄本蝉联。少小涉书史，早能缀文篇。\r\n中间不得意，失迹成延迁。逸志不拘教，轩腾断牵挛。\r\n围棋斗白黑，生死随机权。七博在一掷，枭卢叱回旋。\r\n战诗谁与敌，浩汗横戈鋋。饮酒尽百盏，嘲谐思逾鲜。\r\n有时醉花月，高唱清且绵。四座咸寂默，杳如奏湘弦。\r\n寻胜不惮险，黔江屡洄沿。瞿塘五七月，惊电让归船。\r\n怒水忽中裂，千寻堕幽泉。环回势益急，仰见团团天。\r\n投身岂得计，性命甘徒捐。浪沫蹙翻涌，漂浮再生全。\r\n同行二十人，魂骨俱坑填。灵师不挂怀，冒涉道转延。\r\n开忠二州牧，诗赋时多传。失职不把笔，珠玑为君编。\r\n强留费日月，密席罗婵娟。昨者至林邑，使君数开筵。\r\n逐客三四公，盈怀赠兰荃。湖游泛漭沆，溪宴驻潺湲。\r\n别语不许出，行裾动遭牵。邻州竞招请，书札何翩翩。\r\n十月下桂岭，乘寒恣窥缘。落落王员外，争迎获其先。\r\n自从入宾馆，占吝久能专。吾徒颇携被，接宿穷欢妍。\r\n听说两京事，分明皆眼前。纵横杂谣俗，琐屑咸罗穿。\r\n材调真可惜，朱丹在磨研。方将敛之道，且欲冠其颠。\r\n韶阳李太守，高步凌云烟。得客辄忘食，开囊乞缯钱。\r\n手持南曹叙，字重青瑶镌。古气参彖系，高标摧太玄。\r\n维舟事干谒，披读头风痊。还如旧相识，倾壶畅幽悁。\r\n以此复留滞，归骖几时鞭。"
        },
        {
            "title": "送惠师",
            "content": "惠师浮屠者，乃是不羁人。十五爱山水，超然谢朋亲。\r\n脱冠剪头发，飞步遗踪尘。发迹入四明，梯空上秋旻。\r\n遂登天台望，众壑皆嶙峋。夜宿最高顶，举头看星辰。\r\n光芒相照烛，南北争罗陈。兹地绝翔走，自然严且神。\r\n微风吹木石，澎湃闻韶钧。夜半起下视，溟波衔日轮。\r\n鱼龙惊踊跃，叫啸成悲辛。怪气或紫赤，敲磨共轮囷。\r\n金鸦既腾翥，七合俄清新。常闻禹穴奇，东去窥瓯闽。\r\n越俗不好古，流传失其真。幽踪邈难得，圣路嗟长堙。\r\n回临浙江涛，屹起高峨岷。壮志死不息，千年如隔晨。\r\n是非竟何有，弃去非吾伦。凌江诣庐岳，浩荡极游巡。\r\n崔崒没云表，陂陀浸湖沦。是时雨初霁，悬瀑垂天绅。\r\n前年往罗浮，步戛南海漘。大哉阳德盛，荣茂恒留春。\r\n鹏鶱堕长翮，鲸戏侧修鳞。自来连州寺，曾未造城闉。\r\n日携青云客，探胜穷崖滨。太守邀不去，群官请徒频。\r\n囊无一金资，翻谓富者贫。昨日忽不见，我令访其邻。\r\n奔波自追及，把手问所因。顾我却兴叹，君宁异于民。\r\n离合自古然，辞别安足珍。吾闻九疑好，夙志今欲伸。\r\n斑竹啼舜妇，清湘沈楚臣。衡山与洞庭，此固道所循。\r\n寻崧方抵洛，历华遂之秦。浮游靡定处，偶往即通津。\r\n吾言子当去，子道非吾遵。江鱼不池活，野鸟难笼驯。\r\n吾非西方教，怜子狂且醇。吾嫉惰游者，怜子愚且谆。\r\n去矣各异趣，何为浪沾巾。"
        },
        {
            "title": "同冠峡",
            "content": "南方二月半，春物亦已少。维舟山水间，晨坐听百鸟。\r\n宿云尚含姿，朝日忽升晓。羁旅感和鸣，囚拘念轻矫。\r\n潺湲泪久迸，诘曲思增绕。行矣且无然，盖棺事乃了。"
        },
        {
            "title": "醉赠张秘书",
            "content": "人皆劝我酒，我若耳不闻。今日到君家，呼酒持劝君。\r\n为此座上客，及余各能文。君诗多态度，蔼蔼春空云。\r\n东野动惊俗，天葩吐奇芬。张籍学古淡，轩鹤避鸡群。\r\n阿买不识字，颇知书八分。诗成使之写，亦足张吾军。\r\n所以欲得酒，为文俟其醺。酒味既冷冽，酒气又氛氲。\r\n性情渐浩浩，谐笑方云云。此诚得酒意，余外徒缤纷。\r\n长安众富儿，盘馔罗膻荤。不解文字饮，惟能醉红裙。\r\n虽得一饷乐，有如聚飞蚊。今我及数子，固无莸与薰。\r\n险语破鬼胆，高词媲皇坟。至宝不雕琢，神功谢锄耘。\r\n方今向太平，元凯承华勋。吾徒幸无事，庶以穷朝曛。"
        },
        {
            "title": "醉后",
            "content": "煌煌东方星，奈此众客醉。初喧或忿争，中静杂嘲戏。\r\n淋漓身上衣，颠倒笔下字。人生如此少，酒贱且勤置。"
        },
        {
            "title": "归彭城",
            "content": "天下兵又动，太平竟何时。訏谟者谁子，无乃失所宜。\r\n前年关中旱，闾井多死饥。去岁东郡水，生民为流尸。\r\n上天不虚应，祸福各有随。我欲进短策，无由至彤墀。\r\n刳肝以为纸，沥血以书辞。上言陈尧舜，下言引龙夔。\r\n言词多感激，文字少葳蕤。一读已自怪，再寻良自疑。\r\n食芹虽云美，献御固已痴。缄封在骨髓，耿耿空自奇。\r\n昨者到京城，屡陪高车驰。周行多俊异，议论无瑕疵。\r\n见待颇异礼，未能去毛皮。到口不敢吐，徐徐俟其巇。\r\n归来戎马间，惊顾似羁雌。连日或不语，终朝见相欺。\r\n乘闲辄骑马，茫茫诣空陂。遇酒即酩酊，君知我为谁。"
        },
        {
            "title": "落叶送陈羽",
            "content": "落叶不更息，断蓬无复归。飘飖终自异，邂逅暂相依。\r\n悄悄深夜语，悠悠寒月辉。谁云少年别，流泪各沾衣。"
        },
        {
            "title": "君子法天运",
            "content": "君子法天运，四时可前知。小人惟所遇，寒暑不可期。\r\n利害有常势，取舍无定姿。焉能使我心，皎皎远忧疑。"
        },
        {
            "title": "北极赠李观",
            "content": "北极有羁羽，南溟有沈鳞。川源浩浩隔，影响两无因。\r\n风云一朝会，变化成一身。谁言道里远，感激疾如神。\r\n我年二十五，求友昧其人。哀歌西京市，乃与夫子亲。\r\n所尚苟同趋，贤愚岂异伦。方为金石姿，万世无缁磷。\r\n无为儿女态，憔悴悲贱贫。"
        },
        {
            "title": "幽怀",
            "content": "幽怀不能写，行此春江浔。适与佳节会，士女竞光阴。\r\n凝妆耀洲渚，繁吹荡人心。间关林中鸟，亦知和为音。\r\n岂无一尊酒，自酌还自吟。但悲时易失，四序迭相侵。\r\n我歌君子行，视古犹视今。"
        },
        {
            "title": "岐山下二首",
            "content": "谁谓我有耳，不闻凤凰鸣。朅来岐山下，日暮边鸿惊。\r\n丹穴五色羽，其名为凤凰。昔周有盛德，此鸟鸣高冈。\r\n和声随祥风，窅窕相飘扬。闻者亦何事，但知时俗康。\r\n自从公旦死，千载閟其光。吾君亦勤理，迟尔一来翔。"
        },
        {
            "title": "长安交游者赠孟郊",
            "content": "长安交游者，贫富各有徒。亲朋相过时，亦各有以娱。\r\n陋室有文史，高门有笙竽。何能辨荣悴，且欲分贤愚。"
        },
        {
            "title": "江汉答孟郊",
            "content": "江汉虽云广，乘舟渡无艰。流沙信难行，马足常往还。\r\n凄风结冲波，狐裘能御寒。终宵处幽室，华烛光烂烂。\r\n苟能行忠信，可以居夷蛮。嗟余与夫子，此义每所敦。\r\n何为复见赠，缱绻在不谖。"
        },
        {
            "title": "重云李观疾赠之",
            "content": "夭行失其度，阴气来干阳。重云闭白日，炎燠成寒凉。\r\n小人但咨怨，君子惟忧伤。饮食为减少，身体岂宁康。\r\n此志诚足贵，惧非职所当。藜羹尚如此，肉食安可尝。\r\n穷冬百草死，幽桂乃芬芳。且况天地间，大运自有常。\r\n劝君善饮食，鸾凤本高翔。"
        },
        {
            "title": "夜歌",
            "content": "静夜有清光，闲堂仍独息。念身幸无恨，志气方自得。\r\n乐哉何所忧，所忧非我力。"
        },
        {
            "title": "暮行河堤上",
            "content": "暮行河堤上，四顾不见人。衰草际黄云，感叹愁我神。\r\n夜归孤舟卧，展转空及晨。谋计竟何就，嗟嗟世与身。"
        },
        {
            "title": "赴江陵",
            "content": "孤臣昔放逐，血泣追愆尤。汗漫不省识，恍如乘桴浮。\r\n或自疑上疏，上疏岂其由。是年京师旱，田亩少所收。\r\n上怜民无食，征赋半已休。有司恤经费，未免烦征求。\r\n富者既云急，贫者固已流。传闻闾里间，赤子弃渠沟。\r\n持男易斗粟，掉臂莫肯酬。我时出衢路，饿者何其稠。\r\n亲逢道边死，伫立久咿嚘。归舍不能食，有如鱼中钩。\r\n适会除御史，诚当得言秋。拜疏移閤门，为忠宁自谋。\r\n上陈人疾苦，无令绝其喉。下陈畿甸内，根本理宜优。\r\n积雪验丰熟，幸宽待蚕麰。天子恻然感，司空叹绸缪。\r\n谓言即施设，乃反迁炎州。同官尽才俊，偏善柳与刘。\r\n或虑语言泄，传之落冤雠。二子不宜尔，将疑断还不。\r\n中使临门遣，顷刻不得留。病妹卧床褥，分知隔明幽。\r\n悲啼乞就别，百请不颔头。弱妻抱稚子，出拜忘惭羞。\r\n黾勉不回顾，行行诣连州。朝为青云士，暮作白头囚。\r\n商山季冬月，冰冻绝行輈。春风洞庭浪，出没惊孤舟。\r\n逾岭到所任，低颜奉君侯。酸寒何足道，随事生疮疣。\r\n远地触途异，吏民似猿猴。生狞多忿很，辞舌纷嘲啁。\r\n白日屋檐下，双鸣斗鸺鶹。有蛇类两首，有蛊群飞游。\r\n穷冬或摇扇，盛夏或重裘。飓起最可畏，訇哮簸陵丘。\r\n雷霆助光怪，气象难比侔。疠疫忽潜遘，十家无一瘳。\r\n猜嫌动置毒，对案辄怀愁。前日遇恩赦，私心喜还忧。\r\n果然又羁絷，不得归锄耰。此府雄且大，腾凌尽戈矛。\r\n栖栖法曹掾，何处事卑陬。生平企仁义，所学皆孔周。\r\n早知大理官，不列三后俦。何况亲犴狱，敲搒发奸偷。\r\n悬知失事势，恐自罹罝罘。湘水清且急，凉风日修修。\r\n胡为首归路，旅泊尚夷犹。昨者京使至，嗣皇传冕旒。\r\n赫然下明诏，首罪诛共吺。复闻颠夭辈，峨冠进鸿畴。\r\n班行再肃穆，璜珮鸣琅璆。伫继贞观烈，边封脱兜鍪。\r\n三贤推侍从，卓荦倾枚邹。高议参造化，清文焕皇猷。\r\n协心辅齐圣，致理同毛輶。小雅咏鹿鸣，食苹贵呦呦。\r\n遗风邈不嗣，岂忆尝同裯。失志早衰换，前期拟蜉蝣。\r\n自从齿牙缺，始慕舌为柔。因疾鼻又塞，渐能等薰莸。\r\n深思罢官去，毕命依松楸。空怀焉能果，但见岁已遒。\r\n殷汤闵禽兽，解网祝蛛蝥。雷焕掘宝剑，冤氛消斗牛。\r\n兹道诚可尚，谁能借前筹。殷勤答吾友，明月非暗投。"
        },
        {
            "title": "秋怀诗十一首",
            "content": "窗前两好树，众叶光薿薿。秋风一拂披，策策鸣不已。\r\n微灯照空床，夜半偏入耳。愁忧无端来，感叹成坐起。\r\n天明视颜色，与故不相似。羲和驱日月，疾急不可恃。\r\n浮生虽多涂，趋死惟一轨。胡为浪自苦，得酒且欢喜。\r\n白露下百草，萧兰共雕悴。青青四墙下，已复生满地。\r\n寒蝉暂寂寞，蟋蟀鸣自恣。运行无穷期，禀受气苦异。\r\n适时各得所，松柏不必贵。\r\n彼时何卒卒，我志何曼曼。犀首空好饮，廉颇尚能饭。\r\n学堂日无事，驱马适所愿。茫茫出门路，欲去聊自劝。\r\n归还阅书史，文字浩千万。陈迹竟谁寻，贱嗜非贵献。\r\n丈夫意有在，女子乃多怨。\r\n秋气日恻恻，秋空日凌凌。上无枝上蜩，下无盘中蝇。\r\n岂不感时节，耳目去所憎。清晓卷书坐，南山见高棱。\r\n其下澄湫水，有蛟寒可罾。惜哉不得往，岂谓吾无能。\r\n离离挂空悲，戚戚抱虚警。露泫秋树高，虫吊寒夜永。\r\n敛退就新懦，趋营悼前猛。归愚识夷涂，汲古得修绠。\r\n名浮犹有耻，味薄真自幸。庶几遗悔尤，即此是幽屏。\r\n今晨不成起，端坐尽日景。虫鸣室幽幽，月吐窗冏冏。\r\n丧怀若迷方，浮念剧含梗。尘埃慵伺候，文字浪驰骋。\r\n尚须勉其顽，王事有朝请。\r\n秋夜不可晨，秋日苦易暗。我无汲汲志，何以有此憾。\r\n寒鸡空在栖，缺月烦屡瞰。有琴具徽弦，再鼓听愈淡。\r\n古声久埋灭，无由见真滥。低心逐时趋，苦勉祗能暂。\r\n有如乘风船，一纵不可缆。不如觑文字，丹铅事点勘。\r\n岂必求赢馀，所要石与甔。"
        },
        {
            "title": "谢自然诗",
            "content": "果州南充县，寒女谢自然。童騃无所识，但闻有神仙。\r\n轻生学其术，乃在金泉山。繁华荣慕绝，父母慈爱捐。\r\n凝心感魑魅，慌惚难具言。一朝坐空室，云雾生其间。\r\n如聆笙竽韵，来自冥冥天。白日变幽晦，萧萧风景寒。\r\n檐楹暂明灭，五色光属联。观者徒倾骇，踯躅讵敢前。\r\n须臾自轻举，飘若风中烟。茫茫八纮大，影响无由缘。\r\n里胥上其事，郡守惊且叹。驱车领官吏，氓俗争相先。\r\n入门无所见，冠履同蜕蝉。皆云神仙事，灼灼信可传。\r\n余闻古夏后，象物知神奸。山林民可入，魍魉莫逢旃。\r\n逶迤不复振，后世恣欺谩。幽明纷杂乱，人鬼更相残。\r\n秦皇虽笃好，汉武洪其源。自从二主来，此祸竟连连。\r\n木石生怪变，狐狸骋妖患。莫能尽性命，安得更长延。\r\n人生处万类，知识最为贤。奈何不自信，反欲从物迁。\r\n往者不可悔，孤魂抱深冤。来者犹可诫，余言岂空文。\r\n人生有常理，男女各有伦。寒衣及饥食，在纺绩耕耘。\r\n下以保子孙，上以奉君亲。苟异于此道，皆为弃其身。\r\n噫乎彼寒女，永托异物群。感伤遂成诗，昧者宜书绅。"
        },
        {
            "title": "琴操十首·拘幽操",
            "content": "目窈窈兮，其凝其盲；耳肃肃兮，听不闻声。朝不日出兮，\r\n夜不见月与星。有知无知兮，为死为生。呜呼，\r\n臣罪当诛兮，天王圣明。"
        },
        {
            "title": "琴操十首·越裳操",
            "content": "雨之施物以孳，我何意于彼为。自周之先，其艰其勤。\r\n以有疆宇，私我后人。我祖在上，四方在下。厥临孔威，\r\n敢戏以侮。孰荒于门，孰治于田。四海既均，越裳是臣。"
        },
        {
            "title": "南山诗",
            "content": "吾闻京城南，兹惟群山囿。东西两际海，巨细难悉究。\r\n山经及地志，茫昧非受授。团辞试提挈，挂一念万漏。\r\n欲休谅不能，粗叙所经觏。尝升崇丘望，戢戢见相凑。\r\n晴明出棱角，缕脉碎分绣。蒸岚相澒洞，表里忽通透。\r\n无风自飘簸，融液煦柔茂。横云时平凝，点点露数岫。\r\n天空浮修眉，浓绿画新就。孤撑有巉绝，海浴褰鹏噣。\r\n春阳潜沮洳，濯濯吐深秀。岩峦虽嵂崒，软弱类含酎。\r\n夏炎百木盛，荫郁增埋覆。神灵日歊歔，云气争结构。\r\n秋霜喜刻轹，磔卓立癯瘦。参差相叠重，刚耿陵宇宙。\r\n冬行虽幽墨，冰雪工琢镂。新曦照危峨，亿丈恒高袤。\r\n明昏无停态，顷刻异状候。西南雄太白，突起莫间簉。\r\n藩都配德运，分宅占丁戊。逍遥越坤位，诋讦陷乾窦。\r\n空虚寒兢兢，风气较搜漱。朱维方烧日，阴霰纵腾糅。\r\n昆明大池北，去觌偶晴昼。绵联穷俯视，倒侧困清沤。\r\n微澜动水面，踊跃躁猱狖。惊呼惜破碎，仰喜呀不仆。\r\n前寻径杜墅，岔蔽毕原陋。崎岖上轩昂，始得观览富。\r\n行行将遂穷，岭陆烦互走。勃然思坼裂，拥掩难恕宥。\r\n巨灵与夸蛾，远贾期必售。还疑造物意，固护蓄精祐。\r\n力虽能排斡，雷电怯呵诟。攀缘脱手足，蹭蹬抵积甃。\r\n茫如试矫首，堛塞生怐愗。威容丧萧爽，近新迷远旧。\r\n拘官计日月，欲进不可又。因缘窥其湫，凝湛閟阴兽。\r\n鱼虾可俯掇，神物安敢寇。林柯有脱叶，欲堕鸟惊救。\r\n争衔弯环飞，投弃急哺鷇。旋归道回睨，达枿壮复奏。\r\n吁嗟信奇怪，峙质能化贸。前年遭谴谪，探历得邂逅。\r\n初从蓝田入，顾盻劳颈脰。时天晦大雪，泪目苦矇瞀。\r\n峻涂拖长冰，直上若悬溜。褰衣步推马，颠蹶退且复。\r\n苍黄忘遐睎，所瞩才左右。杉篁咤蒲苏，杲耀攒介胄。\r\n专心忆平道，脱险逾避臭。昨来逢清霁，宿愿忻始副。\r\n峥嵘跻冢顶，倏闪杂鼯鼬。前低划开阔，烂漫堆众皱。\r\n或连若相从，或蹙若相斗。或妥若弭伏，或竦若惊雊。\r\n或散若瓦解，或赴若辐凑。或翩若船游，或决若马骤。\r\n或背若相恶，或向若相佑。或乱若抽笋，或嵲若注灸。\r\n或错若绘画，或缭若篆籀。或罗若星离，或蓊若云逗。\r\n或浮若波涛，或碎若锄耨。或如贲育伦，赌胜勇前购。\r\n先强势已出，后钝嗔G 譳。或如帝王尊，丛集朝贱幼。\r\n虽亲不亵狎，虽远不悖谬。或如"
        },
        {
            "title": "琴操十首·龟山操",
            "content": "龟之氛兮，不能云雨。龟之枿兮，不中梁柱。龟之大兮，\r\n祗以奄鲁。知将隳兮，哀莫余伍。周公有鬼兮，嗟余归辅。"
        },
        {
            "title": "元和圣德诗",
            "content": "皇帝即阼，物无违拒。曰旸而旸，曰雨而雨。维是元年，\r\n有盗在夏。欲覆其州，以踵近武。皇帝曰嘻，岂不在我。\r\n负鄙为艰，纵则不可。出师征之，其众十旅。军其城下，\r\n告以福祸。腹败枝披，不敢保聚。掷首陴外，降幡夜竖。\r\n疆外之险，莫过蜀土。韦皋去镇，刘辟守后。血人于牙，\r\n不肯吐口。开库啖士，曰随所取。汝张汝弓，汝鼓汝鼓。\r\n汝为表书，求我帅汝。事始上闻，在列咸怒。皇帝曰然，\r\n嗟远士女。苟附而安，则且付与。读命于庭，出节少府。\r\n朝发京师，夕至其部。辟喜谓党，汝振而伍。蜀可全有，\r\n此不当受。万牛脔炙，万瓮行酒。以锦缠股，以红帕首。\r\n有恇其凶，有饵其诱。其出穰穰，队以万数。遂劫东川，\r\n遂据城阻。皇帝曰嗟，其又可许。爰命崇文，分卒禁御。\r\n有安其驱，无暴我野。日行三十，徐壁其右。辟党聚谋，\r\n鹿头是守。崇文奉诏，进退规矩。战不贪杀，擒不滥数。\r\n四方节度，整兵顿马。上章请讨，俟命起坐。皇帝曰嘻，\r\n无汝烦苦。荆并洎梁，在国门户。出师三千，各选尔丑。\r\n四军齐作，殷其如阜。或拔其角，或脱其距。长驱洋洋，\r\n无有龃龉。八月壬午，辟弃城走。载妻与妾，包裹稚乳。\r\n是日崇文，入处其宇。分散逐捕，搜原剔薮。辟穷见窘，\r\n无地自处。俯视大江，不见洲渚。遂自颠倒，若杵投臼。\r\n取之江中，枷脰械手。妇女累累，啼哭拜叩。来献阙下，\r\n以告庙社。周示城市，咸使观睹。解脱挛索，夹以砧斧。\r\n婉婉弱子，赤立伛偻。牵头曳足，先断腰膂。次及其徒，\r\n体骸撑拄。末乃取辟，骇汗如写。挥刀纷纭，争刌脍脯。\r\n优赏将吏，扶珪缀组。帛堆其家，粟塞其庾。哀怜阵没，\r\n廪给孤寡。赠官封墓，周匝宏溥。经战伐地，宽免租簿。\r\n施令酬功，急疾如火。天地中间，莫不顺序。幽恒青魏，\r\n东尽海浦。南至徐蔡，区外杂虏。怛威赧德，踧踖蹈舞。\r\n掉弃兵革，私习簋簠。来请来觐，十百其耦。皇帝曰吁，\r\n伯父叔舅。各安尔位，训厥甿亩。正月元日，初见宗祖。\r\n躬执百礼，登降拜俯。荐于新宫，视瞻梁梠。戚见容色，\r\n泪落入俎。侍祠之臣，助我恻楚。乃以上辛，于郊用牡。\r\n除于国南，鳞笋毛簴。庐幕周施，开揭磊砢。兽盾腾拏，\r\n圆坛帖妥。天兵四罗，旂常婀娜。驾龙十二，鱼鱼雅雅。\r\n宵升于丘，奠璧献斝"
        },
        {
            "title": "杂曲歌辞·鸣雁行",
            "content": "嗷嗷鸣雁鸣且飞，穷秋南去春北归。去寒就暖识所处，\r\n天长地阔栖息稀。风霜酸苦稻粱微，羽毛摧落身不肥。\r\n徘徊反顾群侣违，哀鸣欲下洲渚非。江南水阔朝云多，\r\n草长沙软无网罗，闲飞静集鸣相和。违忧怀息性匪他，\r\n凌风一举君谓何。"
        },
        {
            "title": "琴曲歌辞·别鹄操",
            "content": "雄鹄衔枝来，雌鹄啄泥归。巢成不生子，大义当乖离。\r\n江汉水之大，鹄身鸟之微。更无相逢日，安可相随飞。"
        },
        {
            "title": "琴曲歌辞·残形操",
            "content": "有兽维狸兮我梦得之，其身孔明兮而头不知。\r\n吉凶何为兮觉坐而思，巫咸上天兮识者其谁。"
        },
        {
            "title": "琴曲歌辞·将归操",
            "content": "秋之水兮其色幽幽，我将济兮不得其由。\r\n涉其浅兮石啮我足，乘其深兮龙入我舟。\r\n我济而悔兮将安归尤。归乎归乎，无与石斗兮无应龙求。"
        },
        {
            "title": "琴曲歌辞·猗兰操",
            "content": "兰之猗猗，扬扬其香。不采而佩，于兰何伤。\r\n今天之旋，其曷为然。我行四方，以日以年。\r\n雪霜贸贸，荠麦之茂。子如不伤，我不尔觏。\r\n荠麦之茂，荠麦之有。君子之伤，君子之守。"
        },
        {
            "title": "琴曲歌辞·雉朝飞操",
            "content": "雉之飞，于朝日。群雌孤雄，意气横出。当东而西，\r\n当啄而飞。随飞随啄，群雌粥粥。嗟我虽人，\r\n曾不如彼雉鸡。生身七十年，无一妾与妃。"
        },
        {
            "title": "琴曲歌辞·履霜操",
            "content": "父兮儿寒，母兮儿饥。儿罪当笞，逐儿何为。\r\n儿在中野，以宿以处。四无人声，谁与儿语。\r\n儿寒何衣，儿饥何食。儿行于野，履霜以足。\r\n母生众儿，有母怜之。独无母怜，儿宁不悲。"
        },
        {
            "title": "琴曲歌辞·岐山操",
            "content": "我家于豳，自我先公。伊我承绪，敢有不同。\r\n今狄之人，将土我疆。民为我战，谁使死伤。\r\n彼岐有岨，我往独处。人莫余追，无思我悲。"
        },
        {
            "title": "琴曲歌辞·越裳操",
            "content": "雨之施，物以孳。我何意于彼为？自周之先，其艰其勤。\r\n以有疆宇，私我后人。我祖在上，四方在下。\r\n厥临孔威，敢戏以侮。孰荒于门，孰治于田。四海既均，\r\n越裳是臣。"
        },
        {
            "title": "琴曲歌辞·拘幽操",
            "content": "目掩掩兮其凝其盲，耳肃肃兮听不闻声。\r\n朝不日出兮夜不见月与星，有知无知兮为死为生。\r\n呜呼！臣罪当诛兮天王圣明。"
        },
        {
            "title": "谒衡岳庙遂宿岳寺题门楼",
            "content": "五岳祭秩皆三公，四方环镇嵩当中。\r\n火维地荒足妖怪，天假神柄专其雄。\r\n喷云泄雾藏半腹，虽有绝顶谁能穷。\r\n我来正逢秋雨节，阴气晦昧无清风。\r\n潜心默祷若有应，岂非正直能感通。\r\n须臾静扫众峰出，仰见突兀撑青空。\r\n紫盖连延接天柱，石廪腾掷堆祝融。\r\n森然魄动下马拜，松柏一径趋灵宫。\r\n粉墙丹柱动光彩，鬼物图画填青红。\r\n升阶伛偻荐脯酒，欲以菲薄明其衷。\r\n庙令老人识神意，睢盱侦伺能鞠躬。\r\n手持杯珓导我掷，云此最吉余难同。\r\n窜逐蛮荒幸不死，衣食才足甘长终。\r\n侯王将相望久绝，神纵欲福难为功。\r\n夜投佛寺上高阁，星月掩映云瞳胧。\r\n猿鸣钟动不知曙，杲杲寒日生于东。\r\n【注释】：①三公：周以太师、太保、太傅为三公，后世用以称人臣的最高官位。\r\n②杯珓：占卜用的工具，有对称的两片，合起掷地，以其俯仰定凶吉。\r\n③祭秩：祭礼的等级。\r\n④火维：炎热的边疆，此指南方。\r\n⑤假：授予。\r\n⑥紫盖、天柱、石廪、祝融：衡山峰名。\r\n⑦腾掷：腾跃而上。\r\n⑧森然魄动：指肃然起敬。\r\n⑨半腹：指半山腰。\r\n⑩静扫：清风悄悄吹散了阴云。【译文】：　　朝廷祭祀五岳，历来按照最尊贵的典礼;泰、恒、华、衡四山环绕，嵩山屹立中央。南土荒僻，地多怪物，上天授权南岳之神，让他雄镇一方。喷云泻雾，山腰已深深掩藏；险峰绝顶，更有谁能攀援登上？我来时正逢连绵秋雨，潮湿阴暗，清风不起。诚心默祷山神，似乎即刻应验，难道正直的神灵也能感通人意。一会儿，天朗云开，峰峦显现，仰望那突兀的奇峰高耸天际。紫盖山势绵延，直接那天柱峰；石廪腾跃起伏，簇拥着祝融。怀着肃然敬畏之情，我连忙下马朝拜；一路松柏夹道，通向衡岳灵宫。白粉墙红廊柱相映生辉，壁画上仙灵光怪陆离。我躬身登阶，献上了干肉、酒浆；要用这菲薄的祭品，向山神表白衷肠。管庙的老人，领会神的意旨，一边鞠躬，一边将游客注视。他拿出占卜的杯，指导我如何投掷；据他说谁也比不上我这一卦，大吉大利。流放到蛮荒之地，不死已算侥幸，衣食暂得温饱，但求安度余年。平生拜相封侯早不存此想，神明纵使赐福也只是徒然。此夜投宿佛寺，独登高阁；望星空，朦胧的月色掩映微云。山猿啼叫、寺钟鸣响，不觉曙色临窗；看东方一轮朝日，已初放光明。【赏析】：　　诗写作者贬谪放还途中游衡山，谒祭南岳，求神问卜，借以解嘲消闷，抒发对仕途坎坷的牢骚，寄寓身世之感。诗的开头六句，写衡山的山势和气象。先总写五岳，再专叙衡山。“我来”八句写登山。先写秋景晦明，再写默祷感应，始得晴空峰出，暗喻宦途坎坷反复。“森然”以下十句，写谒庙，是全诗中心所在，以祭神问天，申诉抑郁情怀。最后四句写“宿寺”酣睡，表现旷达胸襟。全诗写景、叙事、抒情如水乳交融,一韵到底,读来铿锵和谐。\r\n　　诗人本不信佛，在他著名的奏章《谏迎佛骨》中就说过“自佛法入中国，帝王事之寿不能长”等话，曾引起宪宗大怒，几乎丧了性命。这次绕道而去，主要是游山，但在庙令的怂恿下随俗占卜，因为卦吉而高兴。诗人迭遭不幸，对现实已经感到灰心，便借机自我解嘲，发发牢骚。"
        },
        {
            "title": "听颖师弹琴",
            "content": "昵昵儿女语，恩怨相尔汝。\r\n划然变轩昂，勇士赴敌场。\r\n浮云柳絮无根蒂，\r\n天地阔远随飞扬。\r\n喧啾百鸟群，忽见孤凤凰。\r\n跻攀分寸不可上，\r\n失势一落千丈强。\r\n蹉余有两耳，未省听丝篁。\r\n自闻颖师弹，起坐在一旁。\r\n推手遽止之，湿衣泪滂滂。\r\n颖乎尔诚能，无以冰炭置我肠！"
        },
        {
            "title": "石鼓歌",
            "content": "张生手持石鼓文，劝我试作石鼓歌。\r\n少陵无人谪仙死，才薄将奈石鼓何。\r\n周纲凌迟四海沸，宣王愤起挥天戈。\r\n大开明堂受朝贺，诸侯剑珮鸣相磨。\r\n蒐于岐阳骋雄俊，万里禽兽皆遮罗。\r\n镌功勒成告万世，凿石作鼓堕嵯峨。\r\n从臣才艺咸第一，拣选撰刻留山阿。\r\n雨淋日灸野火燎，鬼物守护烦撝呵。\r\n公从何处得纸本，毫发尽备无差讹。\r\n辞严义密读难晓，字体不类隶与蝌。\r\n年深岂免有缺画，快剑斫断生蛟鼍。\r\n鸾翔凤翥众仙下，珊瑚碧树交枝柯。\r\n金绳铁索锁纽壮，古鼎跃水龙腾梭。\r\n陋儒编诗不收入，二雅褊迫无委蛇。\r\n孔子西行不到秦，掎摭星宿遗羲娥。\r\n嗟余好古生苦晚，对此涕泪双滂沱。\r\n忆昔初蒙博士徵，其年始改称元和。\r\n故人从军在右辅，为我度量掘臼科。\r\n濯冠沐浴告祭酒，如此至宝存岂多。\r\n毡包席裹可立致，十鼓只载数骆驼。\r\n荐诸太庙比郜鼎，光价岂止百倍过。\r\n圣恩若许留太学，诸生讲解得切磋。\r\n观经鸿都尚填咽，坐见举国来奔波。\r\n剜苔剔藓露节角，安置妥帖平不颇。\r\n大厦深檐与盖覆，经历久远期无佗。\r\n中朝大官老于事，讵肯感激徒婩婀。\r\n牧童敲火牛砺角，谁复著手为摩挲。\r\n日销月铄就埋没，六年西顾空吟哦。\r\n羲之俗书趁姿媚，数纸尚可博白鹅。\r\n继周八代争战罢，无人收拾理则那。\r\n方今太平日无事，柄任儒术崇丘轲。\r\n安能以此尚论列，愿借辩口如悬河。\r\n石鼓之歌止于此，呜呼吾意其蹉跎。\r\n【注释】：①张生：张籍，一说为张彻。\r\n②石鼓文：刻在十块鼓形石上的中国最早的石刻文字，内容记述出猎的情形。\r\n③少陵：指杜甫。\r\n④谪仙：指李白。“\r\n⑤嵯峨：高峻的样子。此指高山。\r\n⑥周纲：周朝政治。\r\n⑦陵迟：衰败。\r\n⑧挥天戈：指宣王对淮夷等用兵一事。\r\n⑨鸣相磨：佩剑互相磨擦作响，形容朝贺的诸侯人数众多。\r\n⑩撝:通“挥”，指挥手。【译文】：　　张生携来石鼓文的拓本，劝我动笔写首《石鼓歌》。近世已无李、杜那样的诗豪，才力薄弱如何将石鼓吟哦！周朝纲纪废弛天下大乱，宣王中兴大业奋起挥戈；大开明堂接受群臣朝贺，铿锵剑佩殿上诸侯众多。岐阳狩猎勇士竞相驰骋；四方禽兽全都落入网罗。铭刻功勋传扬万代，凿破山崖制作石鼓；随从的文臣个个才艺出众，撰写华章永留在山丘。多年来雨淋日晒又遭野火，全靠那鬼神出力严加守护。您从何处拓来的文本，那么完整，丝毫没有差错！石鼓文辞严密原难通读，古老的字体既非隶字，也非蝌蚪书。天长日久难免笔划脱落，看起来如同快剑斩断蛟鼍。字形若鸾凤回翔、群仙飞舞，笔势象珊瑚碧树，枝柯交错；结体如金绳铁索强劲钩连，缺划似神龙掠影古鼎沉波。浅陋的儒生，编《诗经》不收“石鼓”；篇章局促的“二雅”，哪有此等规模；孔夫子周游也没到过秦国，他只捡到星星却遗漏了日月！可叹我爱好古代文明却生得太晚，对着这石鼓遗文，止不住涕泪滂沱。忆当日初任国子监博士，那时的年号刚改元和。有朋友当了凤翔节度府从事，曾帮我考虑过石鼓的安排处所。我沐浴更衣禀告祭酒，如此宝物世间不多。只须毡包席裹顷刻运到，装了十个石鼓，不过动用几匹骆驼。这石鼓进献太庙真可比郜鼎，论声价又何止超过百倍！皇恩若许将它留置太学，更便于供诸生解读切磋。东汉时，研摩“石经”的尚且填塞街巷；料如今，观光“石鼓”的更将举国奔波。剔除苔藓，露出石鼓原文棱角；安放妥贴，不使有半点偏颇。大屋深檐，将它层层覆盖；岁月悠长，望它安然度过。想不到朝中大官老于世故，他岂能果断决策，只会嗯嗯哦哦。任凭那放牛娃用石鼓敲火、大黄牛磨角，谁还愿将石鼓珍重抚摩，就这样日销月蚀让它湮没，六年来，我只有西望岐阳空自号呼！王羲之的书法，风行流俗不过追求精美，一卷字尚且能换得白鹅。周以来八代兵乱战火之余，珍贵的石鼓无人保护，又当奈何？到了如今太平无事之日，该可以推尊儒术，崇奉孔子、孟轲。有何人不忘石鼓重提建议，但愿借助各位辩才的口若悬河。长歌一曲至此为止，可叹啊，枉费了心思写这首石鼓之歌。【赏析】：　　石鼓文系我国最早的石刻，是秦代所为。内容记叙狩猎情况，文为大篆。其物今藏北京故宫博物院。诗人感慨石鼓文物的废弃，力谏当局保护石鼓而不被采纳，因而大发牢骚。此诗是韩愈的七古名篇，以文为诗，以议论为诗，章法整齐，辞严义密，音韵铿锵，气势浑雄。\r\n　　石鼓文是刻在十块鼓形石上的秦代刻石，书体为大篆，今藏北京故宫博物院，并非诗中所写的周宣王狩猎之记，当时诗人是弄错了。全诗从石鼓的起源到论述它的价值，曾建议运至太学保存而遭到否决，不禁感慨系之。写这首长诗的目的，仍然是在呼呈应该引起重视。诗人为保护文物而大声疾呼，没有人读后不为之所动，对官场陋习的讽刺也是很深刻的。"
        },
        {
            "title": "山石",
            "content": "山石荦确行径微，黄昏到寺蝙蝠飞。\r\n升堂坐阶新雨足，芭蕉叶大栀子肥。\r\n僧言古壁佛画好，以火来照所见稀。\r\n铺床拂度置羹饭，疏粝亦足饱我饥。\r\n夜深静卧百虫绝，清月出岭光入扉。\r\n天明独去无道路，出入高下穷烟霏。\r\n山红涧碧纷烂漫，时见松枥皆十围。\r\n当流赤足踏涧石，水声激激风生衣。\r\n人生如此自可乐，岂必局促为人鞿。\r\n嗟哉吾党二三子，安得至老不更归！\r\n【注释】：①荦确：险峻不平貌。\r\n②寺：指惠林寺，在今河南洛阳。\r\n③栀子：夏开白花，香味浓烈。\r\n④置：供应。\r\n⑤疏粝：粗米饭。\r\n⑥百虫绝：指百虫鸣声止息。\r\n⑦无道路：指辨认不清道路。\r\n⑧烟霏：泛指烟云雾霭。\r\n⑨纷烂漫：色彩繁艳。\r\n⑩鞿：马缰绳，此指限制。【译文】：　　山石险峻，行走的道路狭窄，黄昏时分到了寺院看见蝙蝠飞旋。进入堂屋坐在台阶上，雨已经下够停止了，雨后的芭蕉叶子更大，栀子花开得更盛更美。僧人说古壁上的佛画画得很好，用火把照着看果然稀奇。铺好了床，扫净了卧席，准备好羹饭。简单的饭菜也足够充饱我的肚子。夜深了卧在床上听不到一点儿虫声，清冷的月光从山岭中升起来月光照进门里。天亮独自离去辨不清道路，转来转去，时高时低，终于出了一片烟雾。山红涧绿，缤纷灿烂，时时见到松树、栎树树杆都有十围大小。遇到流水赤脚踩着涧里的石头，水声激越，风吹动了我的衣服。人生能够像这个样子就可以自得其乐了，何必拘束自己被别人控制。哎，我们这些同道的朋友，怎么到了老年还不归来呢？【赏析】：　　本诗采用游记的写法，按照行程的顺序，描写了游览途中的所见所闻与所感，游踪写得详尽，颇像游记，却又诗意盎然，不似流水帐的呆板，表现出了山野的自然美，这也是韩愈“以文为诗”的倾向。全诗读来酣畅淋漓，气势雄尽，自由舒畅。"
        },
        {
            "title": "春雪",
            "content": "新年都未有芳华，\r\n二月初惊见草芽。\r\n白雪却嫌春色晚，\r\n故穿庭树作飞花。"
        },
        {
            "title": "左迁至蓝关侄孙湘",
            "content": "一封朝奏九重天，夕贬朝阳路八千。\r\n欲为圣明除弊事，肯将衰朽惜残年。\r\n云横秦岭家何在，雪拥蓝关马不前。\r\n知汝远来应有意，好收吾骨瘴江边。\r\n【注释】：潮州：在今广东东部，距当时京师长安确有八千里之遥。【赏析】：首联直写自己获罪被贬的原因。他很有气概地说，这个“罪”是自己主动招来的。就因那“一封书”之罪，所得的命运是“朝奏”而“夕贬”。且一贬就是八千里。但是既本着“佛如有灵，能作祸祟，凡有殃咎，宜加臣身”（《论佛骨表》）的精神，则虽遭获严谴亦无怨悔。\r\n\r\n　　三、四句直书“除弊事”，认为自己是正确的，申述了自己忠而获罪和非罪远谪的愤慨，真有胆气。尽管招来一场弥天大祸，他还是“肯将衰朽惜残年”，且老而弥坚，使人如见到他的刚直不阿之态。\r\n\r\n　　五、六句就景抒情，情悲且壮。韩愈在一首哭女之作中写道：“以罪贬潮州刺史，乘驿赴任；其后家亦谴逐，小女道死，殡之层峰驿旁山下。”可知他当日仓猝先行，告别妻儿时的心情若何。韩愈为上表付出了惨痛的代价，“家何在”三字中，有他的血泪。\r\n\r\n　　此两句一回顾，一前瞻。“秦岭” 指终南山。云横而不见家，亦不见长安：“总为浮云能蔽日，长安不见使人愁”（李白诗），何况天子更在“九重”之上，岂能体恤下情？他此时不独系念家人，更多的是伤怀国事。“马不前”用古乐府：“驱马涉阴山，山高马不前”意。他立马蓝关，大雪寒天，联想到前路的艰危。“马不前”三字，露出英雄失路之悲。\r\n\r\n　　结语沉痛而稳重。《左传·僖公三十二年》记老臣蹇叔哭师时有：“必死是间，余收尔骨焉”之语，韩愈用其意，向侄孙从容交代后事，语意紧扣第四句，进一步吐露了凄楚难言的激愤之情。\r\n\r\n　　从思想上看，此诗与《论佛骨表》，一诗一文，可称双璧，很能表现韩愈思想中进步的一面。\r\n\r\n　　就艺术上看，此诗是韩诗七律中佳作。其特点诚如何焯所评“沉郁顿挫”，风格近似杜甫。沉郁指其风格的沉雄，感情的深厚抑郁，而顿挫是指其手法的高妙：笔势纵横，开合动荡。如“朝奏”、“夕贬”、“九重天”、“路八千”等，对比鲜明，高度概括。一上来就有高屋建瓴之势。三、四句用“流水对”，十四字形成一整体，紧紧承接上文，令人有浑成之感。五、六句宕开一笔，写景抒情，“云横雪拥”，境界雄阔。“横”状广度，“拥”状高度，二字皆下得极有力。故全诗大气磅礴，卷洪波巨澜于方寸，能产生撼动人心的力量。\r\n\r\n　　此诗虽追步杜甫，但能变化而自成面目，表现出韩愈以文为诗的特点。律诗有谨严的格律上的要求，而此诗仍能以“文章之法”行之，而且用得较好。好在虽有 “文”的特点，如表现在直叙的方法上，虚词的运用上（“欲为”、“肯将”之类）等；同时亦有诗歌的特点，表现在形象的塑造上（特别是五、六一联，于苍凉的景色中有诗人自己的形象）和沉挚深厚的感情的抒发上。全诗叙事、写景、抒情融合为一，诗味浓郁，诗意盎然。"
        },
        {
            "title": "晚春",
            "content": "草木知春不久归，百般红紫斗芳菲。\r\n杨花榆荚无才思，惟解漫天作雪飞。"
        },
        {
            "title": "初春小雨（又名《早春呈水部张十八员外》）",
            "content": "天街小雨润如酥，草色遥看近却无。\r\n最是一年春好处，绝胜烟柳满皇都。\r\n【注释】：①水部张十八员外：指张籍，在兄弟辈中排行十八，时任水部员外郎。\r\n②天街：唐时长安城朱雀门大街亦名天门街，简称天街。\r\n③酥：酪类制品。此处形容小雨滋润着早春的土地，使之变得松软湿润起来。\r\n④胜：抵得上。【译文】：　　京城大道上空丝雨纷纷，它像酥酪般细密而滋润，远望草色依稀连成一片，近看时却显得稀疏零星。这是一年中最美的景色，远胜过绿杨满城的暮春。【赏析】：　　这是一首描写和赞美早春美景的七言绝句。首句点出初春小雨 ，以“润如酥”来形容它的细滑润泽，准确地捕捉到了它的特点。造句清新优美。与杜甫的“好雨知时节，当春乃发生。随风潜入夜，润物细无声”有异曲同工之妙。\r\n　　第二句紧承首句，写草沾雨后的景色。以远看似青 ，近看却无 ，描画出了初春小草沾雨后的朦胧景象。可与王维的“青霭入看无”、“山色有无中”相媲美。\r\n　　三、四两句对初春景色大加赞美：“最是一年春好处，绝胜烟柳满皇都。”这两句意思是说：早春的小雨和草色是一年春光中最美的东西，远远超过了烟柳满城的衰落的晚春景色。写春景的诗，在唐诗中，多取明媚的晚春，这首诗却取早春咏叹，认为早春比晚春景色优胜，别出新意。\r\n　　这首诗咏早春，能摄早春之魂，给读者以无穷的美感趣味，甚至是绘画所不能及的。诗人没有彩笔，但他用诗的语言描绘出极难描摹的色彩——一种淡素的、似有却无的色彩。如果没有锐利深细的观察力和高超的诗笔，便不可能把早春的自然美提炼为艺术美。"
        },
        {
            "title": "将至韶州先寄张端公使君借图经",
            "content": "曲江山水闻来久，恐不知名访倍难。\r\n愿借图经将入界，每逢佳处便开看。"
        },
        {
            "title": "八月十五夜赠张功曹",
            "content": "纤云四卷天无河，清风吹空月舒波。\r\n沙平水息声影绝，一杯相属君当歌。\r\n君歌声酸辞正苦，不能听终泪如雨。\r\n洞庭连天九疑高，蛟龙出没猩鼯号。\r\n十生九死到官所，幽居默默如藏逃。\r\n下床畏蛇食畏药，海气湿蛰熏腥臊。\r\n昨者州前捶大鼓，嗣皇继圣登夔皋。\r\n赦书一日行千里，罪从大辟皆除死。\r\n迁者追回流者还，涤瑕荡垢清朝班。\r\n州家申名使家抑，坎轲只得移荆蛮。\r\n判司卑官不堪说，未免捶楚尘埃间。\r\n同时辈流多上道，天路幽险难追攀。\r\n君歌且休听我歌，我歌今与君殊科：\r\n一年明月今宵多，人生由命非由他，\r\n有酒不饮奈明何！\r\n【注释】：①纤云：微云。。\r\n②月舒波：月光舒泻。\r\n③九疑：山名，疑又作嶷。又名苍梧山，在今湖南宁远县南，相传舜葬于此。\r\n④猩鼯：猩猩和大飞鼠。\r\n⑤海气：指潮湿之气。湿蛰：蛰伏于潮湿阴暗之处的蛇虫之类。薰腥臊：散发出腥臊难闻之气。\r\n⑥嗣皇：继承皇位的新皇帝，此指唐宪宗。登：起用。夔皋：夔和皋陶，均为舜帝时代的贤臣。此比喻新皇帝选贤任能。\r\n⑦赦书：宪宗于永贞元年（805）八月初一日即位，初五即颁布赦书，十五日以前即已传到郴州。\"日行万里\"，夸其传达之速。\r\n⑧迁者：被贬官者。流者：被流放者。\r\n⑨移荆蛮：调往江陵任职。\r\n⑩判司：评判一司事务之官，是对诸曹参军的统称。当时张署调任江陵府功曹参军，韩愈任法曹参军，皆属此类卑职小官。【译文】：　　万里无云，银河隐没，夜风阵阵吹拂，明月流泻清波。沙平浪静，万籁寂寂，举杯相劝，听您月下放歌。您的歌声悲恻酸辛，催人泪下，不忍倾听。洞庭湖水连天，九疑山高峻；蛟龙经常出没，猿鼯吐露哀音。流放到任所，九死一生；孤独地幽居，默默藏身。下床怕有蛇，饮食防中毒；蛰虫湿漉漉，腥臊气薰人。昨日州衙前，鼓声响震天；新君继承皇位，朝廷提拔忠贤。赦令来自京都，日行千里；死刑重罪囚犯，一律从宽。贬职的召回，流放的赦还；荡垢除污，清理朝班。虽蒙州官提名，却遭观察使压制，命运坎坷，只能改调到江陵。佐吏的职位卑微，根本不值一提，奔走劳累，还少不了要挨上官的鞭笞。当初一起受贬的，而今都召回京师，惟独我们俩，道路艰险难以追随。暂停您的悲歌吧，让我用不同的腔调接着吟唱：一年的月色，要数中秋最多。万事全由天定，何必怨恨其他。今宵有酒不饮，怎对得起天上明月！【赏析】：　　韩愈与张署同遭贬谪，命运相同，适逢中秋良夜，身处客馆，举头望月之际，心中感触万分，不能不遣怀于笔端了。此诗笔调近似散文，语言古朴，直陈其事。明写张功曹谪迁赦回经历艰难，实则自述同病相怜的困苦。这种借他人之酒杯浇自己胸中之愁绪的写法，更能收到一唱三叹的艺术效果。全诗抑扬开阖，波澜曲折，音节多变，韵脚灵活。既雄浑恣肆，又婉转流畅，极富声情。\r\n　　这首诗表达的是诗人对人生的感慨，以一种无可奈何的心情，用“人生由命”的宿命观慰藉友人，并自我解嘲。"
        },
        {
            "title": "琴曲歌辞·龟山操",
            "content": "龟之气兮不能云雨，龟之木卉兮不中梁柱，\r\n龟之大兮只以奄鲁。知将隳兮哀莫余伍，\r\n周公有鬼兮嗟余归辅。"
        }
    ]
}