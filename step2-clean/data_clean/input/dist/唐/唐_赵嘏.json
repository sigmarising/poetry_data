{
    "dynasty": "唐",
    "author": "赵嘏",
    "intro": "赵嘏，字承(礻右)，楚州山阳（今江苏省淮阴市）人，约\r\n生于宪宗元和元年（806 ）。年轻时四处游历，大和七年预省\r\n试进士下第，留寓长安多年，出入豪门以干功名，其间似曾远\r\n去岭表当了几年幕府。后回江东，家于润州（今镇江）。会昌\r\n四年进士及第，一年后东归。会昌末或大中初复往长安，入仕\r\n为渭南尉。约宣宗大中六、七年（852、853）卒于任上。存诗\r\n二百多首，其中七律、七绝最多且较出色。",
    "items": [
        {
            "title": "闻笛",
            "content": "谁家吹笛画楼中，断续声随断续风。\r\n响遏行云横碧落，清和冷月到帘栊。\r\n兴来三弄有桓子，赋就一篇怀马融。\r\n曲罢不知人在否，馀音嘹亮尚飘空。\r\n\r\n\r\n【注释】：[注释]（1）画楼：雕梁画栋的楼阁。（2）遏：止住。  碧落：天空。（3）清：清越。形容笛声清悠高扬。  帘栊：挂着帘子的窗户。（4）三弄：指《梅花三弄》。  桓子：晋朝的桓伊。（5）马融：汉朝人。有《笛赋》一篇。（6）尚：还。\r\n\r\n[译文]不知谁在画楼中吹笛子，那断续清脆的笛声，随着断续的风吹来。吹得响时，好像能遏住来去的行云，把它们贲搁在天空中，吹得清越时，又像带着冷冷的月色传到了窗前。兴来吹奏《梅花三弄》，不亚于晋时的桓伊，做一篇《笛赋》就想起了汉朝的马融。曲罢，不知吹笛者还在不在楼中，只觉得余音嘹亮绕空不去。"
        },
        {
            "title": "送王龟拾遗谢官后归(氵产)水山居",
            "content": "水边残雪照亭台，台上风襟向雪开。\r还似当时姓丁鹤，羽毛成后一归来。"
        },
        {
            "title": "冷日过骊山　[一作孟迟诗]",
            "content": "冷日微烟渭水愁，翠华宫树不胜秋。\r霓裳一曲千门锁，白尽梨园弟子头。"
        },
        {
            "title": "广陵城　[一作孟迟诗]",
            "content": "红映高台绿绕城，城边春草傍墙生。\r隋家不向此中尽，汴水应无东去声。"
        },
        {
            "title": "长信宫　[一作孟迟诗]",
            "content": "君恩已尽欲何归，犹有残香在舞衣。\r自恨身轻不如燕，春来长绕御帘飞。"
        },
        {
            "title": "赠张(氵贲)榜头被驳落",
            "content": "莫向花前泣酒杯，谪仙依旧是仙才。\r犹堪与世为祥瑞，曾到蓬山顶上来。"
        },
        {
            "title": "喜张(氵贲)及第",
            "content": "九转丹成最上仙，青天暖日踏云轩。\r春风贺喜无言语，排比花枝满杏园。"
        },
        {
            "title": "到家　[一作杜牧诗，题作《归家》。]",
            "content": "童稚苦相问，归来何太迟？\r共谁争岁月，赢得鬓边丝？"
        },
        {
            "title": "客至　[一作许浑诗]",
            "content": "得路逢津更俊才，可怜鞍马照春来。\r残花几日小斋闭，大笑一声幽抱开。\r袖拂碧溪寒缭绕，冠欹红树晚徘徊。\r相逢少别更堪恨，何必秋风江上台。"
        },
        {
            "title": "送李蕴赴郑州因献卢郎中(亻叔)",
            "content": "仆射陂西想到时，满川晴色见旌旗。\r马融闲卧笛声远，王粲醉吟楼影移。\r几日赋诗秋水寺，经年起草白云司。\r惟君此去人多羡，却是恩深自不知。"
        },
        {
            "title": "李先辈擢第东归有赠送　[一作薛逢诗]",
            "content": "金榜前头无是非，平人分得一枝归。\r正怜日暖云飘路，何处宴回风满衣。\r门掩长淮心更远，渡连芳草马如飞。\r茂陵自笑犹多病，空有书斋在翠微。"
        },
        {
            "title": "送剡客　[一作薛逢诗]",
            "content": "两重江外片帆斜，数里林塘绕一家。\r门掩右军余水石，路横诸谢旧烟霞。\r扁舟几处逢溪雪，长笛何人怨柳花。\r若到天台洞阳观，葛洪丹井在云崖。"
        },
        {
            "title": "平戎　时谏官谕北虏未回，天德军帅请修城备",
            "content": "边声一夜殷秋鼙，牙帐连峰拥万蹄。\r武帝未能忘塞北，董生才足使胶西。\r冰横晓波胡兵合，雪满穷沙汉骑迷。\r自古平戎有良策，将军不用倚云梯。"
        },
        {
            "title": "晓发　[一作姚鹄诗]",
            "content": "旅行宜早发，况复是南归。\r月影缘山尽，钟声隔浦微。\r星残萤共映，叶落鸟惊飞。\r去去渡南渚，树深人出稀。"
        },
        {
            "title": "陪崔璞侍御和崔(王并)春日有怀",
            "content": "诗家本多感，况值广陵春。\r暖驻含窗日，香余醉袖尘。\r浮名皆有分，一笑最关身。\r自此容依托，清才两故人。"
        },
        {
            "title": "题僧壁",
            "content": "晓望疏林露满巾，碧山秋寺属闲人。\r\n溪头尽日看红叶，却笑高僧衣有尘。"
        },
        {
            "title": "送沈单作尉江都　[一作许浑诗]",
            "content": "炀帝都城春水边，笙歌夜上木兰船。\r三千宫女自涂地，十万人家如洞天。\r焰焰花枝宫舍晚，重重云影寺墙连。\r少年作尉须矜慎，莫向楼前坠马鞭。"
        },
        {
            "title": "南园",
            "content": "雨过郊园绿尚微，落花惆怅满尘衣。\r\n芳尊有酒无人共，日暮看山还独归。"
        },
        {
            "title": "江上与兄别",
            "content": "楚国湘江两渺瀰，暖川晴雁背帆飞。\r\n人间离别尽堪哭，何况不知何日归。"
        },
        {
            "title": "茅山道中",
            "content": "溪树重重水乱流，马嘶残雨晚程秋。\r\n门前便是仙山路，目送归云不得游。"
        },
        {
            "title": "赠金刚三藏　[一作许浑诗]",
            "content": "心法云无住，流沙归复来。\r锡随山鸟动，经附海船回。\r洗足柳遮寺，坐禅花委苔。\r惟将一童子，又欲过天台。"
        },
        {
            "title": "洞庭寄所思",
            "content": "日断兰台空望归，锦衾香冷梦来稀。书中自报刀头约，\r\n天上三看破镜飞。孤浪谩疑红脸笑，轻云忽似舞罗衣。\r\n遥知不语坐相忆，寂寞洞房寒烛微。"
        },
        {
            "title": "送薛耽先辈归谒汉南",
            "content": "雪绕千峰驿路长，谢家联句待檀郎。手持碧落新攀桂，\r\n月在东轩旧选床。几日旌幢延骏马，到时冰玉动华堂。\r\n孔门多少风流处，不遣颜回识醉乡。"
        },
        {
            "title": "送滕迈郎中赴睦州",
            "content": "郡斋秋尽一江横，频命郎官地更清。星月去随新诏动，\r\n旌旗遥映故山明。诗寻片石依依晚，帆挂孤云杳杳轻。\r\n想到钓台逢竹马，只应歌咏伴猿声。"
        },
        {
            "title": "陪韦中丞宴扈都头花园",
            "content": "门下烟横载酒船，谢家携客醉华筵。寻花偶坐将军树，\r\n饮水方重刺史天。几曲艳歌春色里，断行高鸟暮云边。\r\n分明听得舆人语，愿及行春更一年。"
        },
        {
            "title": "别麻氏",
            "content": "晓哭呱呱动四邻，于君我作负心人。出门便涉东西路，\r\n回首初惊枕席尘。满眼泪珠和语咽，旧窗风月更谁亲。\r\n分离况值花时节，从此东风不似春。"
        },
        {
            "title": "赠天卿寺神亮上人",
            "content": "五看春尽此江濆，花自飘零日自曛。空有慈悲随物念，\r\n已无踪迹在人群。迎秋日色檐前见，入夜钟声竹外闻。\r\n笑指白莲心自得，世间烦恼是浮云。"
        },
        {
            "title": "长安晚秋",
            "content": "云物凄凉拂曙流，汉家宫阙动高秋。残星几点雁横塞，\r\n长笛一声人倚楼。紫艳半开篱菊静，红衣落尽渚莲愁。\r\n鲈鱼正美不归去，空戴南冠学楚囚。"
        },
        {
            "title": "残句",
            "content": "浮云悲晚翠，落日泣秋风。　（见《万花谷》。）\r\n语风双燕立，袅树百劳飞。\r\n松岛鹤归书信绝，橘州风起梦魂香。\r\n徒知六国随斤斧，莫有群儒定是非。　（题秦皇句，宣宗览之不悦。以上见《优古堂诗话》。）\r\n一千里色中秋月，十万军声半夜潮。　（《钱塘》。）\r\n梁王旧馆已秋色，珠履少年轻绣衣。　（以上见《主客图》。）\r\n池上昔游夫子凤，云间初起武侯龙。　（《述怀上令狐相公》）\r\n亭分楚寺依依树，水应公台夜夜琴。　（《送李仲赴任》）\r\n鸲鹆舞酣人自醉，琵琶声缓客初来。　（《与杜陵客同醉囗氏庄》，缺一字。）\r\n夜吟孤枕潮声近，晚过千山雪气寒。　\r\n（《江夜岁暮》）\r\n望腊早花缘树见，随岩寒水隔林闻。　（《成名年贺扬严别业圣将擢第》）\r\n宿处客尘随夜静，尘中烟水向人闲。　（《登华严寺》）\r\n太宗皇帝真长策，赚得英雄尽白头。\r\n芸台四部添新库，秘殿三年学老郎。　（《韵府》）"
        },
        {
            "title": "广陵",
            "content": "广陵城中饶花光，广陵城外花为墙。\r\n高楼重重宿云雨，野水滟滟飞鸳鸯。"
        },
        {
            "title": "松江",
            "content": "松江菰叶正芳繁，张翰逢秋忆故园。\r\n千里帆遮馆娃寺，一川风暖采香村。\r\n潮声渐遇仙人宅，鹤市曾迷子夜魂。\r\n我有五湖烟艇在，不堪残日动征鞍。"
        },
        {
            "title": "览卷赠张山人",
            "content": "五字谁能摘，一枝犹未攀。\r\n始知无价玉，出自有名山。\r\n春静烟花秀，夜深风月闲。\r\n如何恃高节，垂老住云间。"
        },
        {
            "title": "二",
            "content": "折柳城边起暮愁，可怜春色独怀忧。伤心正叹人间事，\r\n回首更惭江上鸥。鶗鴂声中寒食雨，芙蓉花外夕阳楼。\r\n凭高满眼送清渭，去傍故山山下流。"
        },
        {
            "title": "寒食离白沙",
            "content": "莫惊客路已经年，尚有青春一半妍。\r\n试上方垣望春野，万条杨柳拂青天。"
        },
        {
            "title": "宿长水主人",
            "content": "白云溪北丛岩东，树石夜与潺湲通。\r\n行人一宿翠微月，二十五弦声满风。"
        },
        {
            "title": "汉阴庭树",
            "content": "掘沟引水浇蔬圃，插竹为篱护药苗。\r\n杨柳如丝风易乱，梅花似雪日难消。"
        },
        {
            "title": "过喷玉泉",
            "content": "平生半为山淹留，马上欲去还回头。\r\n两京尘路一双鬓，不见玉泉千万秋。"
        },
        {
            "title": "李侍御归炭谷山居同宿华严寺",
            "content": "家在青山近玉京，白云红树满归程。\r\n相逢一宿最高寺，半夜翠微泉落声。"
        },
        {
            "title": "沙溪馆",
            "content": "翠湿衣襟山满楼，竹间溪水绕床流。\r\n行人莫羡邮亭吏，生向此中今白头。"
        },
        {
            "title": "题僧壁",
            "content": "晓傍疏林露满巾，碧山秋寺属闲人。\r\n溪头尽日看红叶，却笑高僧衣有尘。"
        },
        {
            "title": "赠馆驿刘巡官",
            "content": "云别青山马踏尘，负才难觅作闲人。\r\n莫言馆驿无公事，诗酒能消一半春。"
        },
        {
            "title": "同州南亭陪刘侍郎送刘先辈",
            "content": "处处云随晚望开，洞庭秋入管弦来。\r\n谢公待醉消离恨，莫惜临川酒一杯。"
        },
        {
            "title": "寄梁佾兄弟",
            "content": "桃李春多翠影重，竹楼当月夜无风。\r\n荀家兄弟来还去，独倚栏干花露中。"
        },
        {
            "title": "山中寄卢简求",
            "content": "竹西池上有花开，日日幽吟看又回。\r\n心忆郡中萧记室，何时暂别醉乡来。"
        },
        {
            "title": "别牛郎中门馆",
            "content": "整襟收泪别朱门，自料难酬顾念恩。\r\n招得片魂骑匹马，西风斜日入秋原。"
        },
        {
            "title": "婺州宴上留别",
            "content": "双溪楼影向云横，歌转高台晚更清。\r\n独自下楼骑瘦马，摇鞭重入乱蝉声。"
        },
        {
            "title": "将发循州社日于所居馆宴送",
            "content": "浪花如雪叠江风，社过高秋万恨中。\r\n明日便随江燕去，依依俱是故巢空。"
        },
        {
            "title": "叙事献同州侍御三首",
            "content": "青云席中罗袜尘，白首江上吟诗人。\r\n登龙不及三千士，虚度膺门二十春。\r\n平生望断云层层，紫府杳是他人登。\r\n却应归访溪边寺，说向当时同社僧。\r\n尊前谁伴谢公游，莲岳晴来翠满楼。\r\n坐见一方金变化，独吟红叶对残秋。"
        },
        {
            "title": "赠解头贾嵩",
            "content": "贾生名迹忽无伦，十月长安看尽春。\r\n顾我先鸣还自笑，空沾一第是何人。"
        },
        {
            "title": "咏端正春树",
            "content": "一树繁阴先著名，异花奇叶俨天成。\r\n马嵬此去无多地，只合杨妃墓上生。"
        },
        {
            "title": "送韦中丞",
            "content": "二年恩意是春辉，清净胸襟似者希。\r\n泣尽楚人多少泪，满船唯载酒西归。"
        },
        {
            "title": "落第寄沈询",
            "content": "穿杨力尽独无功，华发相期一夜中。\r\n别到江头旧吟处，为将双泪问春风。"
        },
        {
            "title": "入蓝关",
            "content": "微烟已辨秦中树，远梦更依江上台。\r\n看落晚花还怅望，鲤鱼时节入关来。"
        },
        {
            "title": "题开元寺水阁",
            "content": "年来独向此游频，谢氏青山与寺邻。\r\n朱槛夜飞溪路雪，碧林晴隔马蹄尘。\r\n波穿十里桥连寺，絮压千家柳送春。"
        },
        {
            "title": "发青山",
            "content": "凫鹥声暖野塘春，鞍马嘶风驿路尘。\r\n一宿青山又前去，古来难得是闲人。"
        },
        {
            "title": "同赵二十二访张明府郊居联句",
            "content": "陶潜官罢酒瓶空，门掩杨花一夜风。[牧]\r\n古调诗吟山色里，无弦琴在月明中。[嘏]\r\n远檐高树宜幽鸟，出岫孤云逐晚虹。[牧]\r\n别后东篱数枝菊，不知闲醉与谁同。[嘏]"
        },
        {
            "title": "和杜侍郎题禅智寺南楼",
            "content": "楼畔花枝拂槛红，露天香动满帘风。\r\n谁知野寺遗钿处，尽在相如春思中。"
        },
        {
            "title": "别李谱",
            "content": "尊前路映暮尘红，池上琴横醉席风。\r\n今日别君如别鹤，声容长在楚弦中。"
        },
        {
            "title": "吴门梦故山",
            "content": "心熟家山梦不迷，孤峰寒绕一条溪。\r\n秋窗觉后情无限，月堕馆娃宫树西。"
        },
        {
            "title": "宿僧舍",
            "content": "高僧夜滴芙蓉漏，远客窗含杨柳风。\r\n何处相逢话心地，月明身在磬声中。"
        },
        {
            "title": "送李给事",
            "content": "眼前轩冕是鸿毛，天上人间漫自劳。\r\n脱却朝衣独归去，青云不及白云高。"
        },
        {
            "title": "遣兴二首",
            "content": "溪花入夏渐稀疏，雨气如秋麦熟初。\r\n终日苦吟人不会，海边兄弟久无书。\r\n读彻残书弄水回，暮天何处笛声哀。\r\n花前独立无人会，依旧去年双燕来。"
        },
        {
            "title": "座上献元相公",
            "content": "寂寞堂前日又曛，阳台去作不归云。\r\n从来闻说沙吒利，今日青娥属使君。"
        },
        {
            "title": "代人听琴二首",
            "content": "抱琴花夜不胜春，独奏相思泪满巾。\r\n第五指中心最恨，数声鸣咽为何人？\r\n湘娥不葬九疑云，楚水连天坐忆君。\r\n惟有啼乌旧名在，忍教呜咽夜长闻。"
        },
        {
            "title": "灵岩寺",
            "content": "馆娃宫伴千年寺，水阔云多客到稀。\r\n闻说春来更惆怅，百花深处一僧归。"
        },
        {
            "title": "赠别",
            "content": "水边秋草暮萋萋，欲驻残阳恨马蹄。\r\n曾是管弦同醉伴，一声歌尽各东西。"
        },
        {
            "title": "春日书怀",
            "content": "暖莺春日舌难穷，枕上愁生晓听中。\r\n应袅绿窗残梦断，杏园零落满枝风。"
        },
        {
            "title": "池上",
            "content": "正怜佳月夜深坐，池上暖回燕雁声。\r\n犹有渔舟系江岸，故人归尽独何情。"
        },
        {
            "title": "寄远",
            "content": "禁钟声尽见栖禽，关塞迢迢故国心。\r\n无限春愁莫相问，落花流水洞房深。"
        },
        {
            "title": "听蝉",
            "content": "噪蝉声乱日初曛，弦管楼中永不闻。\r\n争奈愁人数茎发，故园秋隔五湖云。"
        },
        {
            "title": "四祖寺",
            "content": "千株松下双峰寺，一盏灯前万里身。\r\n自为心猿不调伏，祖师元是世间人。"
        },
        {
            "title": "赠皇甫垣",
            "content": "养由弓箭已无功，牢落生涯事事同。\r\n相劝一杯寒食酒，几多辛苦到春风。"
        },
        {
            "title": "新月",
            "content": "玉钩斜傍画檐生，云匣初开一寸明。\r\n何事最能悲少妇，夜来依约落边城。"
        },
        {
            "title": "僧舍二首",
            "content": "只言双鬓未蹉跎，独奈牛羊送日何。\r\n禅客不归车马去，晚檐山色为谁多。\r\n溪上禅关水木间，水南山色与僧闲。\r\n春风尽日无来客，幽磬一声高鸟还。"
        },
        {
            "title": "东亭柳",
            "content": "拂水斜烟一万条，几随春色倚河桥。\r\n不知别后谁攀折，犹自风流胜舞腰。"
        },
        {
            "title": "访沈舍人不遇",
            "content": "溪翁强访紫微郎，晓鼓声中满鬓霜。\r\n知在禁闱人不见，好风飘下九天香。"
        },
        {
            "title": "送从翁中丞奉使黠戛斯六首",
            "content": "扬雄词赋举天闻，万里油幢照塞云。\r\n仆射峰西几千骑，一时迎着汉将军。\r\n旌旗杳杳雁萧萧，春尽穷沙雪未消。\r\n料得坚昆受宣后，始知公主已归朝。\r\n虽言穷北海云中，属国当时事不同。\r\n九姓如今尽臣妾，归期那肯待秋风。\r\n牢山望断绝尘氛，滟滟河西拂地云。\r\n谁见鲁儒持汉节，玉关降尽可汗军。\r\n山川险易接胡尘，秦汉图来或未真。\r\n自此尽知边塞事，河湟更欲托何人。\r\n秦皇无策建长城，刘氏仍穷北路兵。\r\n若遇单于旧牙帐，却应伤叹汉公卿。"
        },
        {
            "title": "经王先生故居",
            "content": "晚波东去海茫茫，谁识蓬山不死乡。\r\n弄玉已归萧史去，碧楼红树倚斜阳。"
        },
        {
            "title": "寻僧",
            "content": "斜日横窗起暗尘，水边门户闭闲春。\r\n千竿竹里花枝动，只道无人似有人。"
        },
        {
            "title": "宿僧院",
            "content": "月满长空树满霜，度云低拂近檐床。\r\n林中夜半一声磬，卧见高僧入道场。"
        },
        {
            "title": "赠女仙",
            "content": "水思云情小凤仙，月涵花态语如弦。\r\n不因金骨三清客，谁识吴州有洞天。"
        },
        {
            "title": "南亭",
            "content": "孤亭影在乱花中，怅望无人此醉同。\r\n听尽暮钟犹独坐，水边襟袖起春风。"
        },
        {
            "title": "宣州送判官",
            "content": "来时健笔佐嫖姚，去折槐花度野桥。\r\n谁见尊前此惆怅，一声歌尽路迢迢。"
        },
        {
            "title": "南池",
            "content": "照影池边多少愁，往来重见此塘秋。\r\n芙蓉苑外新经雨，红叶相随何处流。"
        },
        {
            "title": "西江晚泊",
            "content": "茫茫霭霭失西东，柳浦桑村处处同。\r\n戍鼓一声帆影尽，水禽飞起夕阳中。"
        },
        {
            "title": "发柏梯寺",
            "content": "一泓秋水千竿竹，静得劳生半日身。\r\n犹有向西无限地，别僧骑马入红尘。"
        },
        {
            "title": "寻僧二首",
            "content": "台殿参差日堕尘，坞西归去一庵云。\r\n寒泉何处夜深落，声隔半岩疏叶闻。\r\n溪户无人谷鸟飞，石桥横木挂禅衣。\r\n看云日暮倚松立，野水乱鸣僧未归。"
        },
        {
            "title": "淮南丞相坐赠歌者虞姹",
            "content": "绮筵无处避梁尘，虞姹清歌日日新。\r\n来值渚亭花欲尽，一声留得满城春。"
        },
        {
            "title": "寄裴澜",
            "content": "绮云初堕亭亭月，锦席惟横滟滟波。\r\n宋玉逢秋正高卧，一篇吟尽奈情何。"
        },
        {
            "title": "途中",
            "content": "故园回首雁初来，马上千愁付一杯。\r\n惟有新诗似相识，暮山吟处共徘徊。"
        },
        {
            "title": "寄卢中丞",
            "content": "叶覆清溪滟滟红，路横秋色马嘶风。\r\n独携一榼郡斋酒，吟对青山忆谢公。"
        },
        {
            "title": "经汾阳旧宅",
            "content": "门前不改旧山河，破虏曾经马伏波。\r\n今日独经歌舞地，古槐疏冷夕阳多。"
        },
        {
            "title": "赠五老韩尊师",
            "content": "有客斋心事玉晨，对山须鬓绿无尘。\r\n住山道士年如鹤，应识当时五老人。"
        },
        {
            "title": "宛陵馆冬青树",
            "content": "碧树如烟覆晚波，清秋欲尽客重过。\r\n故园亦有如烟树，鸿雁不来风雨多。"
        },
        {
            "title": "落第",
            "content": "九陌初晴处处春，不能回壁看花尘。\r\n由来得丧非吾事，本是钓鱼船上人。"
        },
        {
            "title": "江上与兄别",
            "content": "楚国湘江两渺弥，暖川晴雁背帆飞。\r\n人间离别尽堪哭，何况不知何日归。"
        },
        {
            "title": "茅山道中",
            "content": "烟树重重水乱流，马嘶残雨晚程秋。\r\n门前便是仙山路，目送归云不得游。"
        },
        {
            "title": "广陵道",
            "content": "斗鸡台边花照尘，炀帝陵下水含春。\r\n青云回翅北归雁，白首哭途何处人。"
        },
        {
            "title": "留题兴唐寺",
            "content": "满水楼台满寺山，七年今日共跻攀。\r\n月高对菊问行客，去折芳枝早晚还？"
        },
        {
            "title": "翡翠岩",
            "content": "芙蓉幕里千场醉，翡翠岩前半日闲。\r\n惆怅晋朝人不到，谢公抛力上东山。"
        },
        {
            "title": "宛陵望月寄沈学士",
            "content": "一川如画敬亭东，待诏闲游处处同。\r\n天竺山前镜湖畔，何如今日庾楼中。"
        },
        {
            "title": "赠薛勋下第",
            "content": "一掷虽然未得卢，惊人不用绕床呼。\r\n牢之坐被青云逼，只问君能酷似无？"
        },
        {
            "title": "重阳日寄韦舍人",
            "content": "节过重阳菊委尘，江边病起杖扶身。\r\n不知此日龙山会，谁是风流落帽人。"
        },
        {
            "title": "南园",
            "content": "雨过郊原绿尚微，落花惆怅满尘衣。\r\n芳尊有酒无人共，日暮看山还独归。"
        },
        {
            "title": "歙州道中仆逃",
            "content": "去跳风雨几奔波，曾共辛勤奈若何。\r\n莫遣穷归不知处，秋山重叠戍旗多。"
        },
        {
            "title": "赠王明府",
            "content": "五柳逢秋影渐微，陶潜恋酒不知归。\r\n但存物外醉乡在，谁向人间问是非。"
        },
        {
            "title": "赠歙州妓",
            "content": "滟滟横波思有余，庾楼明月堕云初。\r\n扬州寒食春风市，看遍花枝尽不如。"
        },
        {
            "title": "商山道中",
            "content": "和如春色净如秋，五月商山是胜游。\r\n当昼火云生不得，一溪萦作万重愁。"
        },
        {
            "title": "华州座中献卢给事",
            "content": "送迎皆到三峰下，满面烟霜满马尘。\r\n自是追攀认知己，青云不假送迎人。"
        },
        {
            "title": "题段氏中台",
            "content": "看山台下水无尘，碧筱前头曲水春。\r\n独对一尊风雨夜，不知家有早朝人。"
        },
        {
            "title": "题曹娥庙",
            "content": "青娥埋没此江滨，江树飕溜惨暮云。\r\n文字在碑碑已堕，波涛辜负色丝文。"
        },
        {
            "title": "千秋岭下",
            "content": "知有岩前万树桃，未逢摇落思空劳。\r\n年年盛发无人见，三十六溪春水高。"
        },
        {
            "title": "出试日独游曲江",
            "content": "江莎渐映花边绿，楼日自开池上春。\r\n双鹤绕空来又去，不知临水有愁人。"
        },
        {
            "title": "下第后归永乐里自题二首",
            "content": "无地无媒只一身，归来空拂满床尘。\r\n尊前尽日谁相对，唯有南山似故人。\r\n玄发侵愁忽似翁，暖尘寒袖共东风。\r\n公卿门户不知处，立马九衢春影中。"
        },
        {
            "title": "发新安后途中寄卢中丞二首",
            "content": "楼上风流庾使君，笙歌曾醉此中闻。\r\n目前已是陵阳路，回首丛山满眼云。\r\n晚树萧萧促织愁，风帘似水满床秋。\r\n千山不碍笙歌月，谁伴羊公上夜楼。"
        },
        {
            "title": "广",
            "content": "红映高台绿绕城，城边春草傍墙生。\r\n隋家不向此中尽，汴水应无东去声。"
        },
        {
            "title": "长",
            "content": "君恩已尽欲何归，犹有残香在舞衣。\r\n自恨身轻不如燕，春来长绕御帘飞。"
        },
        {
            "title": "宫乌栖",
            "content": "宫乌栖处玉楼深，微月生檐夜夜心。\r\n香辇不回花自落，春来空佩辟寒金。"
        },
        {
            "title": "悼亡二首",
            "content": "一烛从风到奈何，二年衾枕逐流波。\r\n虽知不得公然泪，时泣阑干恨更多。\r\n明月萧萧海上风，君归泉路我飘蓬。\r\n门前虽有如花貌，争奈如花心不同。"
        },
        {
            "title": "寄山僧",
            "content": "云里幽僧不置房，橡花藤叶盖禅床。\r\n朝来逢着山中伴，闻说新移最上方。"
        },
        {
            "title": "十无诗寄桂府杨中丞",
            "content": "琴酒曾将风月须，谢公名迹满江湖。\r\n不知贵拥旌旗后，犹暇怜诗爱酒无？\r\n东省南宫兴不孤，几因诗酒谬招呼。\r\n一从开署芙蓉幕，曾向风前记得无？\r\n遥闻桂水绕城隅，城上江山满画图。\r\n为问訾家洲畔月，清秋拟许醉狂无？\r\n日暮江边一小儒，空怜未有白髭须。\r\n马融已贵诸生老，犹自容窥绛帐无？\r\n一种吟诗号孔徒，沧江有客独疏愚。\r\n初筵尽辟知名士，许到风前月下无？\r\n望断南云日已晡，便应凭梦过重湖。\r\n不知自古登龙者，曾有因诗泥得无？\r\n早游门馆一樵夫，只爱吟诗傍药炉。\r\n旌旆满江身不见，思言记得颍川无？\r\n孔融襟抱称名儒，爱物怜才与世殊。\r\n今日宾阶忘姓字，当时省记荐雄无？\r\n僻爱江山俯坐隅，人间不是便为图。\r\n尊前为问神仙伴，肯向三清慰荐无？\r\n膺门不避额逢朱，绝境由来卷轴须。\r\n早忝阿戎诗友契，趋庭曾荐祢生无？"
        },
        {
            "title": "重阳日即事",
            "content": "病酒坚辞绮席春，菊花空伴水边身。\r\n由来举止非闲雅，不是龙山落帽人。"
        },
        {
            "title": "冷日过骊山",
            "content": "冷日微烟渭水愁，翠华宫树不胜秋。\r\n霓裳一曲千门锁，白尽梨园弟子头。"
        },
        {
            "title": "酬段侍御",
            "content": "莲花上客思闲闲，数首新诗到筚关。\r\n吟得楚天风雨霁，一条江水两三山。"
        },
        {
            "title": "重阳",
            "content": "节逢重九海门外，家在五湖烟水东。\r\n还向秋山觅诗句，伴僧吟对菊花风。"
        },
        {
            "title": "哭李进士",
            "content": "牵马街中哭送君，灵车辗雪隔城闻。\r\n唯有山僧与樵客，共舁孤榇入幽坟。"
        },
        {
            "title": "赠桐乡丞",
            "content": "舟触长松岸势回，潺湲一夜绕亭台。\r\n若教靖节先生见，不肯更吟归去来。"
        },
        {
            "title": "泗上奉送相公",
            "content": "语堪铭座默含春，西汉公卿绝比伦。\r\n今日抱辕留不得，欲挥双涕学舒人。"
        },
        {
            "title": "八月二十九日宿怀",
            "content": "秋天晴日菊还香，独坐书斋思已长。\r\n无奈风光易流转，强须倾酒一杯觞。"
        },
        {
            "title": "寄前黄州窦使君",
            "content": "池上笙歌寂不闻，楼中愁杀碧虚云。\r\n玉壶凝尽重重泪，寄与风流旧使君。"
        },
        {
            "title": "寒塘",
            "content": "晓发梳临水，寒塘坐见秋。\r\n乡心正无限，一雁度南楼。"
        },
        {
            "title": "吕校书雨中见访",
            "content": "竹阁斜溪小槛明，惟君来赏见山情。\r\n马嘶风雨又归去，独听子规千万声。"
        },
        {
            "title": "春酿",
            "content": "春酿正风流，梨花莫问愁。\r\n马卿思一醉，不惜鷫鹴裘。"
        },
        {
            "title": "下第",
            "content": "南溪抱瓮客，失意自怀羞。\r\n晚路谁携手，残春自白头。"
        },
        {
            "title": "秋日吴中观贡藕",
            "content": "野艇几西东，清泠映碧空。\r\n褰衣来水上，捧玉出泥中。\r\n叶乱田田绿，莲余片片红。\r\n激波才入选，就日已生风。\r\n御洁玲珑膳，人怀拔擢功。\r\n梯山谩多品，不与世流同。"
        },
        {
            "title": "岁暮江轩寄卢端公",
            "content": "积水生高浪，长风自北时。\r\n万艘俱拥棹，上客独吟诗。\r\n路以重湖阻，心将小谢期。\r\n渚云愁正断，江雁重惊悲。\r\n笑忆游星子，歌寻罢贵池。\r\n梦来孤岛在，醉醒百忧随。\r\n戍迥烟生晚，江寒鸟过迟。\r\n问山樵者对，经雨钓船移。\r\n敢叹今留滞，犹胜曩别离。\r\n醉从陶令得，善必丈人知。\r\n道蹇才何取，恩深剑不疑。\r\n此身同岸柳，只待变寒枝。"
        },
        {
            "title": "客至",
            "content": "得路逢津更俊才，可怜鞍马照春来。\r\n残花几日小斋闭，大笑一声幽抱开。\r\n袖拂碧溪寒缭绕，冠欹红树晚徘徊。\r\n相逢少别更堪恨，何必秋风江上台。"
        },
        {
            "title": "重阳日示舍弟　时在吴门。",
            "content": "多少乡心入酒杯，野塘今日菊花开。\r\n新霜何处雁初下，故国穷秋首正回。\r\n渐老向人空感激，一生驱马傍尘埃。\r\n侯门无路提携尔，虚共扁舟万里来。"
        },
        {
            "title": "赠曹处士幽居",
            "content": "勾漏先生冰玉然，曾将八石问群仙。\r\n中山暂醉一千日，南苑往来三百年。\r\n棋局不收花满洞，霓旌欲别浪翻天。\r\n何须更学鸱夷子，头白江湖一短船。"
        },
        {
            "title": "江亭晚望",
            "content": "碧江凉冷雁来疏，闲望江云思有余。\r\n秋馆池亭荷叶歇，野人篱落豆花初。\r\n无愁自得仙翁术，多病能忘太史书？\r\n闻说故园香稻熟，片帆归去就鲈鱼。"
        },
        {
            "title": "献淮南李仆射",
            "content": "早年曾谒富民侯，今日难甘失鹄羞。\r\n新诺似山无力负，旧恩如水满身流。\r\n马嘶红叶萧萧晚，日照长江滟滟秋。\r\n功德万重知不惜，一言抛得百生愁。"
        },
        {
            "title": "三像寺酬元秘书",
            "content": "官总芸香阁署崇，可怜诗句落春风。\r\n偶然侍坐水声里，还许醉吟松影中。\r\n车马照来红树合，烟霞咏尽翠微空。\r\n不因高寺闲回首，谁识飘飘一塞翁？"
        },
        {
            "title": "重游楚国寺",
            "content": "往事飘然去不回，空余山色在楼台。\r\n池塘风暖雁寻去，松桂寺高人独来。\r\n庄叟著书真达者，贾生挥涕信悠哉。\r\n老僧心地闲于水，犹被流年白发催。"
        },
        {
            "title": "春尽独游慈恩寺南池",
            "content": "竹外池塘烟雨收，送春无伴亦迟留。\r\n秦城马上半年客，潘鬓水边今日愁。\r\n气变晚云红映阙，风含高树碧遮楼。\r\n杏园花落游人尽，独为圭峰一举头。"
        },
        {
            "title": "泊凫矶江馆",
            "content": "风雪晴来岁欲除，孤舟晚下意何如。\r\n月当轩色潮平后，雁断云声客起初。\r\n傍晓管弦何处静，犯寒杨柳绕津疏。\r\n三间茅屋东溪上，归去生涯竹与书。"
        },
        {
            "title": "旅馆闻雁别友人",
            "content": "路绕秋塘首独搔，背群燕雁正呼号。\r\n故关何处重相失，碧落有云终自高。\r\n旅宿去缄他日恨，单飞谁见此生劳。\r\n行衣湿尽千山雪，肠断金笼好羽毛。"
        },
        {
            "title": "代人赠杜牧侍御　宣州会中。",
            "content": "郎作东台御史时，妾长西望敛双眉。\r\n一从诏下人皆羡，岂料恩衰不自知。\r\n高阙如天萦晓梦，华筵似水隔秋期。\r\n坐来情态犹无限，更向楼前舞柘枝。"
        },
        {
            "title": "洞庭寄所思",
            "content": "目断兰台空望归，锦衾香冷梦来稀。\r\n书中空有刀头约，天上频看破镜飞。\r\n孤浪谩疑回笑脸，轻云忽似舞罗衣。\r\n遥知不语坐相忆，寂寞洞房寒烛微。"
        },
        {
            "title": "赠陈正字",
            "content": "鲁儒今日意何如，名挂春官选籍初。\r\n野艇几曾寻水去，故山从此与云疏。\r\n吟怜受露花阴足，行觉嘶风马力余。\r\n闻说晚心心更静，竹间依旧卧看书。"
        },
        {
            "title": "赠李从贵",
            "content": "白马嘶风何处还，鞭梢扶地看南山。\r\n珠帘卷尽不回首，春色欲阑休闭关。\r\n花外鸟归残雨暮，竹边人语夕阳闲。\r\n知君旧隐嵩云下，岩桂从今几更攀。"
        },
        {
            "title": "寄浔阳赵校书",
            "content": "帘下秋江夜影空，移楼人在月明中。\r\n不将行止问朝列，唯脱衣裳与钓翁。\r\n几处别巢悲去燕，十年回首送归鸿。\r\n那应更结庐山社，见说心闲胜远公。"
        },
        {
            "title": "薛廷范从事自宣城至因赠",
            "content": "少年从事霍嫖姚，来自枫林度柳桥。\r\n金管别筵花灼灼，玉溪回首马萧萧。\r\n清风气调真君辈，知己风流满圣朝。\r\n独有故人愁欲死，晚檐疏雨动空瓢。"
        },
        {
            "title": "寄淮南幕中刘员外",
            "content": "郎官何逊最风流，爱月怜山不下楼。\r\n三佐戎旃换朱绂，一辞兰省见清秋。\r\n桂生岩石本潇洒，鹤到烟空更自由。\r\n休向西斋久闲卧，满朝倾盖是依刘。"
        },
        {
            "title": "浙东赠李副使员外",
            "content": "妙尽戎机佐上台，少年清苦自霜台。\r\n马嘶深竹闲宜贵，花拂朱衣美称才。\r\n早入半缘分务重，晚吟多是看山回。\r\n名高渐少翻飞伴，几度烟霄独去来。"
        },
        {
            "title": "到",
            "content": "童稚苦相问，归来何太迟？\r\n共谁争岁月，赢得鬓边丝？"
        },
        {
            "title": "下第后上李中丞",
            "content": "落第逢人恸哭初，平生志业欲何如。\r\n鬓毛洒尽一枝桂，泪血滴来千里书。\r\n谷外风高摧羽翮，江边春在忆樵渔。\r\n唯应感激知恩地，不待功成死有余。"
        },
        {
            "title": "杜陵贻杜牧侍御",
            "content": "紫陌尘多不可寻，南溪酒熟一披襟。\r\n山当昼枕石床稳，泉落夜窗烟树深。\r\n白首寻人羞问计，青云何路觅知音。\r\n唯君怀抱闲于水，他日门墙许醉吟？"
        },
        {
            "title": "西峰即事献沈大夫",
            "content": "松竹闲游道路身，衣襟落尽往来尘。\r\n山连谢宅余霞在，水映琴溪旧浪春。\r\n拂榻从容今有地，酬恩寂寞久无人。\r\n安知不及屠沽者，曾对青萍泪满巾。"
        },
        {
            "title": "山阳即席献裴中丞",
            "content": "早年天上见清尘，今日楼中醉一春。\r\n暂肯剖符临水石，几曾焚笔动星辰。\r\n琼台雪映迢迢鹤，蓬岛波横浩浩津。\r\n好是仙家羽衣使，欲教垂涕问何人？"
        },
        {
            "title": "山阳韦中丞罢郡因献",
            "content": "笙歌只是旧笙歌，肠断风流奈别何。\r\n照物二年春色在，感恩千室泪痕多。\r\n尽将魂梦随西去，犹望旌旗暂一过。\r\n今日尊前无限思，万重云月隔烟波。"
        },
        {
            "title": "抒怀上歙州卢中丞宣州杜侍郎",
            "content": "东来珠履与旌旗，前者登朝亦一时。\r\n竹马迎呼逢稚子，柏台长告见男儿。\r\n花飘舞袖楼相倚，角送归轩客尽随。\r\n独有贱夫怀感激，十年两地负恩知。"
        },
        {
            "title": "成名年献座主仆射兼呈同年",
            "content": "拂烟披月羽毛新，千里初辞九陌尘。\r\n曾失玄珠求象罔，不将双耳负伶伦。\r\n贾嵩词赋相如手，杨乘歌篇李白身。\r\n除却今年仙侣外，堂堂又见两三春。"
        },
        {
            "title": "舒州献李相公",
            "content": "野人留得五湖船，丞相兴歌郡国年。\r\n醉笔倚风飘涧雪，静襟披月坐楼天。\r\n鹤归华表山河在，气返青云雨露全。\r\n闻说万方思旧德，一时倾望重陶甄。"
        },
        {
            "title": "回于道中寄舒州李珏相公",
            "content": "都无鄙吝隔尘埃，昨日丘门避席来。\r\n静语乍临清庙瑟，披风如在九层台。\r\n几烦命妓浮溪棹，每许论诗注酒杯。\r\n从此微尘知感恋，七真台上望三台。"
        },
        {
            "title": "赠李秘书",
            "content": "束带临风气调新，孔门才业独谁伦？\r\n杉松韵冷雪溪暗，鸾鹤势高天路春。\r\n美玉韫来休问价，芳枝攀去正无尘。\r\n莫将芸阁轻科第，须作人间第一人。"
        },
        {
            "title": "以诗回答因寄和",
            "content": "缑山双去羽翰轻，应为仙家好弟兄。\r\n茅固枕前秋对舞，陆云溪上夜同鸣。\r\n紫泥封处曾回首，碧落归时莫问程。\r\n自笑沧江一渔叟，何由似尔到层城。"
        },
        {
            "title": "王先生不别而去",
            "content": "仙翁归袖拂烟霓，一卷素书还独携。\r\n劚药满囊身不病，抱琴何处鹤同栖。\r\n沾衣尽日看山坐，搔首残春向路迷。\r\n树树白云幽径绝，短船空倚武陵溪。"
        },
        {
            "title": "赠道者",
            "content": "华盖飘飘绿鬓翁，往来朝谒蕊珠宫。\r\n几年山下阴阳鼎，尽日涧边桃李风。\r\n野迹似云无处着，仙容如水与谁同。\r\n应怜有客外妻子，思在长生一顾中。"
        },
        {
            "title": "赠王先生",
            "content": "太一真人隐翠霞，早年曾降蔡经家。\r\n羽衣使者峭于鹤，鸟爪侍娘飘若花。\r\n九鼎栏杆窥马齿，三山窕窈步云涯。\r\n时因弟子偷灵药，散落人间驻物华。"
        },
        {
            "title": "题昭应王明府溪亭",
            "content": "靖节何须彭泽逢，菊洲松岛水悠溶。\r\n行人自折门前柳，高鸟不离溪畔峰。\r\n晓渭度檐帆的的，晚原含雨树重重。\r\n轩车过尽无公事，枕上一声长乐钟。"
        },
        {
            "title": "早出洞仙观",
            "content": "露浓如水洒苍苔，洞口烟萝密不开。\r\n残月色低当户敛，晓钟声迥隔山来。\r\n春生药圃芝犹短，夜醮斋坛鹤未回。\r\n愁是独寻归路去，人间步步是尘埃。"
        },
        {
            "title": "越中寺居寄上主人",
            "content": "野寺初容访静来，晚晴江上见楼台。\r\n中林有路到花尽，一日无人看竹回。\r\n自晒诗书经雨后，别留门户为僧开。\r\n苦心若是酬恩事，不敢吟春忆酒杯。"
        },
        {
            "title": "题崇圣寺简云端僧录",
            "content": "暮尘飘尽客愁长，来叩禅关月满廊。\r\n宋玉逢秋空雪涕，净名无地可容床。\r\n高云覆槛千岩树，疏磬含风一夜霜。\r\n回首故园红叶外，只将多病告医王。"
        },
        {
            "title": "送陈嘏登第作尉归觐",
            "content": "千峰归去旧林塘，溪县门前即故乡。\r\n曾把桂夸春里巷，重怜身称锦衣裳。\r\n洲迷翠羽云遮槛，露湿红蕉月满廊。\r\n就养举朝人共羡，清资让却校书郎。"
        },
        {
            "title": "送薛耽先辈归谒汉南",
            "content": "云绕千峰驿路长，谢家联句待檀郎。\r\n手持碧落新攀桂，月在东轩旧选床。\r\n几日旌幢延骏马，到时冰玉动华堂。\r\n孔门多少风流处，不遣颜回识醉乡。"
        },
        {
            "title": "送韩绛归淮南寄韩绰先辈",
            "content": "岛上花枝系钓船，隋家宫畔水连天。\r\n江帆自落鸟飞外，月观静依春色边。\r\n门巷草生车辙在，朝廷恩及雁行联。\r\n相逢莫问昭州事，曾鼓庄盆对逝川。"
        },
        {
            "title": "送沈单作尉",
            "content": "炀帝都城春水边，笙歌夜上木兰船。\r\n三千宫女自涂地，十万人家如洞天。\r\n焰焰花枝宫舍晚，重重云影寺墙连。\r\n少年作尉须矜慎，莫向楼前坠马鞭。"
        },
        {
            "title": "李先辈擢第",
            "content": "金榜前头无是非，平人分得一枝归。\r\n正怜日暖云飘路，何处宴回风满衣。\r\n门掩长淮心更远，渡连芳草马如飞。\r\n茂陵自笑犹多病，空有书斋在翠微。"
        },
        {
            "title": "送",
            "content": "两重江外片帆斜，数里林塘绕一家。\r\n门掩右军余水石，路横诸谢旧烟霞。\r\n扁舟几处逢溪雪，长笛何人怨柳花。\r\n若到天台洞阳观，葛洪丹井在云崖。"
        },
        {
            "title": "答友人",
            "content": "诗家才子酒家仙，游宦曾依积水边。\r\n窗户动摇三岛树，琴尊安稳五湖船。\r\n罗浮道士分琼液，锦席佳人艳楚莲。\r\n今日相逢朗吟罢，满城砧杵一灯前。"
        },
        {
            "title": "广陵答崔琛",
            "content": "棹倚隋家旧院墙，柳金梅雪扑檐香。\r\n朱楼映日重重晚，碧水含光滟滟长。\r\n八斗已闻传姓字，一枝何足计行藏。\r\n声名官职应前定，且把旌麾入醉乡。"
        },
        {
            "title": "和令狐补阙春日独游西街",
            "content": "左掖初辞近侍班，马嘶寻得过街闲。\r\n映鞭柳色微遮水，迎步花枝欲碍山。\r\n暖泛鸟声来席上，醉从诗句落人间。\r\n此时失意哀吟客，更觉风流不可攀。"
        },
        {
            "title": "江上逢许逸人",
            "content": "是非处处生尘埃，惟君襟抱无嫌猜。\r\n收帆依雁湓浦宿，带雨别僧衡岳回。\r\n芳樽稍驻落日唱，醉袖更拂长云开。\r\n清秋华发好相似，却把钓竿归去来。"
        },
        {
            "title": "秦中逢王先生",
            "content": "万水东流去不回，先生独自负仙才。\r\n蕊宫横浪海边别，鹤翅驻云天上来。\r\n几处吹箫深羽卫，谁家残月下楼台。\r\n春风正好分琼液，乞取当时白玉杯。"
        },
        {
            "title": "送张又新除温州",
            "content": "东晋江山称永嘉，莫辞红旆向天涯。\r\n凝弦夜醉松亭月，歇马晓寻溪寺花。\r\n地与剡川分水石，境将蓬岛共烟霞。\r\n却愁明诏征非晚，不得秋来见海槎。"
        },
        {
            "title": "送滕迈郎中赴睦州",
            "content": "郡齐秋尽一江横，频命郎官地更清。\r\n星月去随新诏动，旌旗遥映故山明。\r\n诗寻片石依依晚，帆挂孤云杳杳轻。\r\n想到钓台逢竹马，只应歌咏伴猿声。"
        },
        {
            "title": "宿何书记先辈延福新居",
            "content": "松下有琴闲未收，一灯高为桂丛留。\r\n诗情似到山家夜，树色轻含御水秋。\r\n小榼提携宜永日，半斑容鬓漫生愁。\r\n因君抚掌问时俗，紫阁堆檐不举头。"
        },
        {
            "title": "花园即事呈韦中丞",
            "content": "烟暖池塘柳覆台，百花园里看花来。\r\n烧衣焰席三千树，破鼻醒愁一万杯。\r\n不肯为歌随拍落，却因令舞带香回。\r\n山公仰尔延宾客，好傍春风次第开。"
        },
        {
            "title": "陪韦中丞宴扈都头花园",
            "content": "门外烟横载酒船，谢公携客醉华筵。\r\n寻花偶坐将军树，饮酒方重刺史天。\r\n几曲艳歌春色里，数行高鸟暮云边。\r\n分明听得舆人语，愿及行春更一年。"
        },
        {
            "title": "送同年郑祥先辈归汉南　时恩门相公镇山南。",
            "content": "年来惊喜两心知，高处同攀次第枝。\r\n人倚绣屏闲赏夜，马嘶花径醉归时。\r\n声名本是文章得，藩阃曾来笔砚随。\r\n家去恩门四千里，只应从此梦旌旗。"
        },
        {
            "title": "浙东陪元相公游云门寺",
            "content": "松下山前一径通，烛迎千骑满山红。\r\n溪云乍敛幽岩雨，晓气初开大旆风。\r\n小槛宴花容客醉，上方看竹与僧同。\r\n归来吹尽严城角，路转横塘乱水东。"
        },
        {
            "title": "自遣",
            "content": "晚树疏蝉起别愁，远人回首忆沧洲。\r\n江连故国无穷恨，日带残云一片秋。\r\n久客转谙时态薄，多情只共酒淹留。\r\n到头生长烟霞者，须向烟霞老始休。"
        },
        {
            "title": "宴集必资清谈书此奉贺",
            "content": "天上高高月桂丛，分明三十一枝风。\r\n满怀春色向人动，遮路乱花迎马红。\r\n鹤驭迥飘云雨外，兰亭不在管弦中。\r\n居然自是前贤事，何必青楼倚翠空。"
        },
        {
            "title": "代人赠别",
            "content": "月自斜窗梦自惊，衷肠中有万愁生。\r\n清猿处处三声尽，碧落悠悠一水横。\r\n平子定情词丽绝，诗人匪石誓分明。\r\n会须携手乘鸾去，萧史楼台在玉京。"
        },
        {
            "title": "李侍御归山同宿华严寺",
            "content": "家有青山近玉京，风流柱史早知名。\r\n园林手植自含绿，霄汉眼看当去程。\r\n处处白云迷驻马，家家红树近流莺。\r\n相逢一宿最高寺，夜夜翠微泉落声。"
        },
        {
            "title": "送李裴评事",
            "content": "塞垣从事识兵机，只拟平戎不拟归。\r\n入夜笳声含白发，报秋榆叶落征衣。\r\n城临战垒黄云晚，马渡寒沙夕照微。\r\n此别不应书断绝，满天霜雪有鸿飞。"
        },
        {
            "title": "送裴延翰下第归觐滁州",
            "content": "失意何曾恨解携，问安归去秣陵西。\r\n郡斜杨柳春风岸，山映楼台明月溪。\r\n江上诗书悬素业，日边门户倚丹梯。\r\n一枝攀折回头是，莫向清秋惜马蹄。"
        },
        {
            "title": "送令狐郎中赴郢州",
            "content": "佐幕才多始拜侯，一门清贵动神州。\r\n霜蹄晓驻秦云断，野旆晴翻郢树秋。\r\n几处尘生随候骑，半江帆尽见分流。\r\n大冯罢相吟诗地，莫惜频登白雪楼。"
        },
        {
            "title": "下第寄宣城幕中诸公",
            "content": "一醉曾将万事齐，暂陪欢去便如泥。\r\n黄花李白墓前路，碧浪桓彝宅后溪。\r\n九月霜中随计吏，十年江上灌春畦。\r\n莫言春尽不惆怅，自有闲眠到日西。"
        },
        {
            "title": "淮信贺滕迈台州",
            "content": "凋瘵民思太古风，上贤绥辑副宸衷。\r\n舟移清镜禹祠北，路转翠屏天姥东。\r\n旌旆影前横竹马，咏歌声里乐樵童。\r\n遥知到郡沧波晏，三岛离离一望中。"
        },
        {
            "title": "送卢缄归扬州",
            "content": "曾向雷塘静掩扉，荀家灯火有余辉。\r\n关河日暮望空极，杨柳渡头人独归。\r\n隋苑荒台风袅袅，灞陵残雨梦依依。\r\n今年春色还相误，为我江边谢钓矶。"
        },
        {
            "title": "宛陵寓居上沈大夫二首",
            "content": "满耳歌谣满眼山，宛陵城郭翠微间。\r\n人情已觉春长在，溪户仍将水共闲。\r\n晓色入楼红蔼蔼，夜声寻砌碧潺潺。\r\n幽云高鸟俱无事，晚伴西峰醉客还。\r\n溪树参差绿可攀，谢家云水满东山。\r\n能忘天上他年贵，来结林中一日闲。\r\n醉叩玉盘歌袅袅，暖鸣幽涧鸟关关。\r\n觥筹不尽须归去，路在春风缥缈间。"
        },
        {
            "title": "寄归",
            "content": "三年踏尽化衣尘，只见长安不见春。\r\n马过雪街天未曙，客迷关路泪空频。\r\n桃花坞接啼猿寺，野竹亭通画鹢津。\r\n早晚粗酬身事了，水边归去一闲人。"
        },
        {
            "title": "早发剡中石城寺",
            "content": "暂息劳生树色间，平明机虑又相关。\r\n吟辞宿处烟霞古，心负秋来水石闲。\r\n竹户半开钟未绝，松枝静霁鹤初还。\r\n明朝一倍堪惆怅，回首尘中见此山。"
        },
        {
            "title": "寒食新丰别友人",
            "content": "一百五日家未归，新丰鸡犬独依依。\r\n满楼春色傍人醉，半夜雨声前计非。\r\n缭绕沟塍含绿晚，荒凉树石向川微。\r\n东风吹泪对花落，憔悴故交相见稀。"
        },
        {
            "title": "宿楚国寺有怀",
            "content": "风动衰荷寂寞香，断烟残月共苍苍。\r\n寒生晚寺波摇壁，红堕疏林叶满床。\r\n起雁似惊南浦棹，阴云欲护北楼霜。\r\n江边松菊荒应尽，八月长安夜正长。"
        },
        {
            "title": "献淮南李相公",
            "content": "傅岩高静见台星，庙略当时讨不庭。\r\n万里有云归碧落，百川无浪到沧溟。\r\n军中老将传兵术，江上诸侯受政经。\r\n闻道国人思再入，熔金新铸鹤仪形。"
        },
        {
            "title": "平戎　时谏官谕北",
            "content": "边声一夜殷秋鼙，牙帐连峰拥万蹄。\r\n武帝未能忘塞北，董生才足使胶西。\r\n冰横晓波胡兵合，雪满穷沙汉骑迷。\r\n自古平戎有良策，将军不用倚云梯。"
        },
        {
            "title": "降虏",
            "content": "广武溪头降虏稀，一声寒角怨天微。\r\n河湟不在春风地，歌舞空裁雪夜衣。\r\n铁马半嘶边草去，狼烟高映塞鸿飞。\r\n扬雄尚白相如吃，今日何人从猎归？"
        },
        {
            "title": "送僧归庐山",
            "content": "禅栖忽忆五峰游，去着方袍谢列侯。\r\n经启楼台千叶曙，锡含风雨一枝秋。\r\n题诗片石侵云在，洗钵香泉覆菊流。\r\n却忆前年别师处，马嘶残月虎溪头。"
        },
        {
            "title": "赠天卿寺神亮上人　师不下寺已五年。",
            "content": "五看春尽此江濆，花自飘零日自曛。\r\n空有慈悲随物念，已无踪迹在人群。\r\n迎秋日色檐前见，入夜钟声竹外闻。\r\n笑指白莲心自得，世间烦恼是浮云。"
        },
        {
            "title": "上令狐相公",
            "content": "鹗在卿云冰在壶，代天才业奉訏谟。\r\n荣同伊陟传朱户，秀比王商入画图。\r\n昨夜星辰回剑履，前年风月满江湖。\r\n不知机务时多暇，犹许诗家属和无？"
        },
        {
            "title": "曲江春望怀江南故人",
            "content": "杜若洲边人未归，水寒烟暖想柴扉。\r\n故园何处风吹柳，新雁南来雪满衣。\r\n目极思随原草遍，浪高书到海门稀。\r\n此时愁望情多少，万里春流绕钓矶。"
        },
        {
            "title": "经汉武泉",
            "content": "芙蓉苑里起清秋，汉武泉声落御沟。\r\n他日江山映蓬鬓，二年杨柳别渔舟。\r\n竹间驻马题诗去，物外何人识醉游。\r\n尽把归心付红叶，晚来随水向东流。"
        },
        {
            "title": "忆山阳二首",
            "content": "家在枚皋旧宅边，竹轩晴与楚波连。\r\n芰荷香绕垂鞭袖，杨柳风横弄笛船。\r\n城碍十洲烟岛路，寺临千顷夕阳川。\r\n可怜时节堪归去，花落猿啼又一年。\r\n折柳城边起暮愁，可怜春色独怀忧。\r\n伤心正叹人间事，回首更惭江上鸥。\r\n鶗鴂声中寒食雨，芙蓉花外夕阳楼。\r\n凭高满眼送清渭，去傍故山山下流。"
        },
        {
            "title": "九日陪越州元相燕龟山寺",
            "content": "佳晨何处泛花游，丞相筵开水上头。\r\n双影旆摇山雨霁，一声歌动寺云秋。\r\n林光静带高城晚，湖色寒分半槛流。\r\n共贺万家逢此节，可怜风物似荆州。"
        },
        {
            "title": "登安陆西楼",
            "content": "楼上华筵日日开，眼前人事只堪哀。\r\n征车自入红尘去，远水长穿绿树来。\r\n云雨暗更歌舞伴，山川不尽别离杯。\r\n无由并写春风恨，欲下郧城首重回。"
        },
        {
            "title": "发剡中",
            "content": "正怀何谢俯长流，更览余封识嵊州。\r\n树色老依官舍晚，溪声凉傍客衣秋。\r\n南岩气爽横郛郭，天姥云晴拂寺楼。\r\n日暮不堪还上马，蓼花风起路悠悠。"
        },
        {
            "title": "题横水驿双峰院松",
            "content": "故园溪上雪中别，野馆门前云外逢。\r\n白发渐多何自苦，清阴长在好相容。\r\n迎风几拂朝天骑，带月犹含度岭钟。\r\n更忆葛洪丹井畔，数株临水欲成龙。"
        },
        {
            "title": "长安月夜与友人话故山",
            "content": "宅边秋水浸苔矶，日日持竿去不归。\r\n杨柳风多潮未落，蒹葭霜冷雁初飞。\r\n重嘶匹马吟红叶，却听疏钟忆翠微。\r\n今夜秦城满楼月，故人相见一沾衣。"
        },
        {
            "title": "东望",
            "content": "楚江横在草堂前，杨柳洲边载酒船。\r\n两见梨花归不得，每逢寒食一潸然。\r\n斜阳映阁山当寺，微绿含风月满川。\r\n同郡故人攀桂尽，把诗吟向泬寥天。"
        },
        {
            "title": "齐安早秋",
            "content": "流年堪惜又堪惊，砧杵风来满郡城。\r\n高鸟过时秋色动，征帆落处暮云平。\r\n思家正叹江南景，听角仍含塞北情。\r\n此日沾襟念歧路，不知何处是前程。"
        },
        {
            "title": "赠金刚三藏",
            "content": "心法云无住，流沙归复来。\r\n锡随山鸟动，经附海船回。\r\n洗足柳遮寺，坐禅花委苔。\r\n惟将一童子，又欲过天台。"
        },
        {
            "title": "越中寺居",
            "content": "迟客疏林下，斜溪小艇通。\r\n野桥连寺月，高竹半楼风。\r\n水静鱼吹浪，枝闲鸟下空。\r\n数峰相向绿，日夕郡城东。"
        },
        {
            "title": "宿灵岩寺",
            "content": "明月溪头寺，虫声满橘洲。\r\n倚栏香径晚，移石太湖秋。\r\n古树云归尽，荒台水更流。\r\n无人见惆怅，独上最高楼。"
        },
        {
            "title": "江边",
            "content": "终日劳车马，江边款行扉。\r\n残花春浪阔，小酒故人稀。\r\n戍鼓客帆远，津云夕照微。\r\n何由兄与弟，俱及暮潮归。"
        },
        {
            "title": "长洲",
            "content": "扁舟殊不系，浩荡路才分。\r\n范蠡湖中树，吴王苑外云。\r\n悲心人望月，独夜雁离群。\r\n明发还驱马，关城见日曛。"
        },
        {
            "title": "旅次商山",
            "content": "役役依山水，何曾似问津。\r\n断崖时避马，芳树欲留人。\r\n日夕猿鸟伴，古今京洛尘。\r\n一枝甘已失，辜负故园春。"
        },
        {
            "title": "东归道中二首",
            "content": "平生事行役，今日始知非。\r\n岁月老将至，江湖春未归。\r\n传家有天爵，主祭用儒衣。\r\n何必劳知己，无名亦息机。\r\n未明唤僮仆，江上忆残春。\r\n风雨落花夜，山川驱马人。\r\n星星一镜发，草草百年身。\r\n此日念前事，沧洲情更亲。"
        },
        {
            "title": "经无锡县醉后吟",
            "content": "客过无名姓，扁舟系柳荫。\r\n穷秋南国泪，残日故乡心。\r\n京洛衣尘在，江湖酒病深。\r\n何须觅陶令，乘醉自横琴。"
        },
        {
            "title": "洛中逢卢郢石归觐",
            "content": "不堪俱失意，相送出东周。\r\n缘切倚门恋，倍添为客愁。\r\n春山和雪静，寒水带冰流。\r\n别后期君处，灵源紫阁秋。"
        },
        {
            "title": "送友人郑州归觐",
            "content": "为有趋庭恋，应忘道路赊。\r\n风消荥泽冻，雨静圃田沙。\r\n古陌人来远，遥天雁势斜。\r\n园林新到日，春酒酌梨花。"
        },
        {
            "title": "晓发",
            "content": "旅行宜早发，况复是南归。\r\n月影缘山尽，钟声隔浦微。\r\n星残萤共映，叶落鸟惊飞。\r\n去去渡南渚，树深人出稀。"
        },
        {
            "title": "重寄卢中丞",
            "content": "贱子来还去，何人伴使君。\r\n放朝迎晚醉，指路上高云。\r\n此夜雁初至，空山雨独闻。\r\n别多头欲白，惆怅惜余醺。"
        },
        {
            "title": "风蝉",
            "content": "风蝉旦夕鸣，伴夜送秋声。\r\n故里客归尽，水边身独行。\r\n噪轩高树合，惊枕暮山横。\r\n听处无人见，尘埃满甑生。"
        },
        {
            "title": "送韦处士归省朔方",
            "content": "映柳见行色，故山当落晖。\r\n青云知已殁，白首一身归。\r\n满袖萧关雨，连沙塞雁飞。\r\n到家翻有喜，借取老莱衣。"
        },
        {
            "title": "那能惜马蹄",
            "content": "云中路杳杳，江畔草萋萋。\r\n妾久垂珠泪，君何惜马蹄。\r\n边风悲晓角，营月怨春鼙。\r\n未道休征战，愁眉又复低。"
        },
        {
            "title": "一去无还意",
            "content": "良人征绝域，一去不言还。\r\n百战攻胡虏，三冬阻玉关。\r\n萧萧边马思，猎猎戍旗闲。\r\n独抱千重恨，连年未解颜。"
        },
        {
            "title": "今岁往辽西",
            "content": "万里飞书至，闻君已渡辽。\r\n只谙新别苦，忘却旧时娇。\r\n烽戍年将老，红颜日向凋。\r\n胡沙兼汉苑，相望几迢迢。"
        },
        {
            "title": "前年过代北",
            "content": "代北几千里，前年又复经。\r\n燕山云自合，胡塞草应青。\r\n铁马喧鼙鼓，蛾眉怨锦屏。\r\n不知羌笛曲，掩泪若为听。"
        },
        {
            "title": "空梁落燕泥",
            "content": "春至今朝燕，花时伴独啼。\r\n飞斜珠箔隔，语近画梁低。\r\n帷卷闲窥户，床空暗落泥。\r\n谁能长对此，双去复双栖。"
        },
        {
            "title": "暗牖悬蛛网",
            "content": "暗中蛛网织，历乱绮窗前。\r\n万里终无信，一条徒自悬。\r\n分从珠露滴，愁见隙风牵。\r\n妾意何聊赖，看看剧断弦。"
        },
        {
            "title": "倦寝听晨鸡",
            "content": "去去边城骑，愁眠掩夜闺。\r\n披衣窥落月，拭泪待鸣鸡。\r\n不愤连年别，那堪长夜啼。\r\n功成应自恨，早晚发辽西。"
        },
        {
            "title": "惊魂同夜鹊",
            "content": "万里无人见，众情难与论。\r\n思君常入梦，同鹊屡惊魂。\r\n孤寝红罗帐，双啼玉箸痕。\r\n妾心甘自保，岂复暂忘恩。"
        },
        {
            "title": "彩凤逐帷低",
            "content": "巧绣双飞凤，朝朝伴下帷。\r\n春花那见照，暮色已频欺。\r\n欲卷思君处，将啼浥泪时。\r\n何年征戍客，传语报佳期。"
        },
        {
            "title": "蟠龙随镜隐",
            "content": "鸾镜无由照，蛾眉岂忍看。\r\n不知愁发换，空见隐龙蟠。\r\n那惬红颜改，偏伤白日残。\r\n今朝窥玉匣，双泪落阑干。"
        },
        {
            "title": "长垂双玉啼",
            "content": "双双红泪堕，度日暗中啼。\r\n雁出居延北，人犹辽海西。\r\n向灯垂玉枕，对月洒金闺。\r\n不惜罗衣湿，惟愁归意迷。"
        },
        {
            "title": "恒敛千金笑",
            "content": "玉颜恒自敛，羞出镜台前。\r\n早惑阳城客，今悲华锦筵。\r\n从军人更远，报喜鹊空传。\r\n夫婿交河北，迢迢路几千。"
        },
        {
            "title": "风月守空闺",
            "content": "良人犹远戍，耿耿夜闺空。\r\n绣户流宵月，罗帏坐晚风。\r\n魂飞沙帐北，肠断玉关中。\r\n尚自无消息，锦衾那得同。"
        },
        {
            "title": "关山别荡子",
            "content": "那堪闻荡子，迢递涉关山。\r\n肠为马嘶断，衣从泪滴斑。\r\n愁看塞上路，讵惜镜中颜。\r\n傥见征西雁，应传一字还。"
        },
        {
            "title": "织锦窦家妻",
            "content": "当年谁不羡，分作窦家妻。\r\n锦字行行苦，罗帏日日啼。\r\n岂知登陇远，只恨下机迷。\r\n直候阳关使，殷勤寄海西。"
        },
        {
            "title": "采桑秦氏女",
            "content": "南陌采桑出，谁知妾姓秦。\r\n独怜倾国貌，不负早莺春。\r\n珠履荡花湿，笼钩折桂新。\r\n使君那驻马，自有侍中人。"
        },
        {
            "title": "花飞桃李蹊",
            "content": "远期难可托，桃李自依依。\r\n花径无容迹，戎裘未下机。\r\n随风开又落，度日扫还飞。\r\n欲折枝枝赠，那知归不归。"
        },
        {
            "title": "送权先辈归觐信安",
            "content": "衣彩独归去，一枝兰更香。\r\n马嘶芳草渡，门掩百花塘。\r\n野色亭台晚，滩声枕簟凉。\r\n小斋松岛上，重叶覆书堂。"
        },
        {
            "title": "水溢芙蓉沼",
            "content": "渌沼春光后，青青草色浓。\r\n绮罗惊翡翠，暗粉妒芙蓉。\r\n云过窗前见，荷翻镜里逢。\r\n将心托流水，终日渺无从。"
        },
        {
            "title": "蘼芜叶复齐",
            "content": "提筐红叶下，度日采蘼芜。\r\n掬翠香盈袖，看花忆故夫。\r\n叶齐谁复见，风暖恨偏孤。\r\n一被春光累，容颜与昔殊。"
        },
        {
            "title": "垂柳覆金堤",
            "content": "新年垂柳色，袅袅对空闺。\r\n不畏芳菲好，自缘离别啼。\r\n因风飘玉户，向日映金堤。\r\n驿使何时度，还将赠陇西。"
        },
        {
            "title": "虎丘寺赠鱼处士",
            "content": "兰若云深处，前年客重过。\r\n岩空秋色动，水阔夕阳多。\r\n早负江湖志，今如鬓发何。\r\n唯思闲胜我，钓艇在烟波。"
        },
        {
            "title": "寄道者",
            "content": "洞庭先生归路长，海云望极春茫茫。\r\n别来几度向蓬岛，自傍瑶台折灵草。"
        },
        {
            "title": "书斋雪后",
            "content": "拥褐坐茅檐，春晴喜初日。\r\n微风入桃径，爽气归缥帙。\r\n频时苦风雪，就景理巾栉。\r\n树暖高鸟来，窗闲曙云出。\r\n乡遥路难越，道蹇时易失。\r\n欲静又未能，东山负芝术。"
        },
        {
            "title": "汾上宴别",
            "content": "云物如故乡，山川知异路。\r\n年来未归客，马上春欲暮。\r\n一尊花下酒，残日水西树。\r\n不待管弦终，摇鞭背花去。"
        },
        {
            "title": "江楼感旧",
            "content": "独上江楼思渺然，\r\n月光如水水如天。\r\n同来望月人何处？\r\n风景依稀似去年。"
        },
        {
            "title": "江楼有感",
            "content": "独上江楼思悄然，月光如水水如天。\r\n同来玩月人何在，风景依稀似去年。"
        },
        {
            "title": "长安秋望",
            "content": "云物凄清拂曙流，汉家宫阙动高秋。\r\n残星几点雁横塞，长笛一声人倚楼。\r\n紫艳半开篱菊静，红衣落尽渚莲愁。\r\n鲈鱼正美不归去，空戴南冠学楚囚。\r\n【赏析】：　　这首七律，通过诗人望中的见闻，写深秋拂晓的长安景色和羁旅思归的心情。\r\n　　首联总揽长安全景。在一个深秋的拂晓，诗人凭高而望，眼前凄冷清凉的云雾缓缓飘游，全城的宫观楼阁都在脚下浮动，景象迷蒙而壮阔。诗中“凄清”二字，既属客观，亦属主观，秋意的清冷，实衬心境的凄凉。正是这两个字，为全诗定下了基调。\r\n　　颔联写仰观。“残星几点”是目见，“长笛一声”是耳闻：“雁横塞”取动势，“人倚楼”取静态。景物描写见闻动静的安排，颇见匠心。寥落的残星，南归的雁阵，这是秋夜将晓时天空中最具特征的景象；高楼笛声又为之作了饶有情韵的烘托。晨曦初见，西半天上还留有几点残余的星光，北方空中又飞来一行避寒的秋雁。诗人的注意力正被这景象所吸引，忽闻一声长笛悠然传来，寻声望去，在那远处高高的楼头，依稀可见有人背倚栏杆吹奏横笛。笛声那样悠扬，那样哀婉，是在喟叹人生如晨星之易逝呢，还是因见归雁而思乡里、怀远人？吹笛人哟，你只管在抒写自己内心的衷曲，却可曾想到你的笛音竟这样地使闻者黯然神伤吗？这一联是赵嘏的名句。据《唐诗记事》卷五十六记载，诗人杜牧对此赞叹不已，因称赵嘏为“赵倚楼”。杜牧如此激赏，巩怕就是由于它选景典型、韵味清远的缘故。\r\n　　颈联写俯察。夜色褪尽，晨光大明，眼前景色已是历历可辨：竹篱旁边紫艳的菊花，一丛丛似开未开，仪态十分闲雅静穆；水塘里面的莲花，一朵朵红衣脱落，只留下枯荷败叶，满面愁容。紫菊半开，红莲凋谢，正是深秋时令的花事；以“静”赋菊，以“愁”状莲，都是移情于物，拟物作人，不仅形象传神，而且含有浓厚的主观色彩。目睹眼前这憔悴含愁的枯荷，追思往日那红艳满塘的莲花，使人不禁会生出红颜易老、好景无常的伤感；而篱畔静穆闲雅的紫菊，俨然一派君子之风，更令人忆起“采菊东篱下”的陶靖节，油然而起归隐三径之心──写菊而冠以“篱”字，取意就在于此吧？\r\n　　上面三联所写清晨的长安城中远远近近的秋色，无不触发着诗人孤寂怅惘的愁思；末联则抒写胸怀，表示诗人毅然归去的决心：家乡鲈鱼的风味此时正美，我不回去享用，却囚徒也似的留在这是非之地的京城，所为何来！“鲈鱼正美”，用西晋张翰事，表示故园之情和退隐之思；下句用春秋锺仪事，“戴南冠学楚囚”而曰“空”，是痛言自己留居长安之无谓与归隐之不宜迟。\r\n　　诗中的景物不仅有广狭、远近、高低之分，而且体现了天色随时间推移由暗而明的变化。特别是颔颈两联的写景，将典型景物与特定的心情结合起来，景语即是情语。雁阵和菊花，本是深秋季节的寻常景物，南归之雁、东篱之菊又和思乡归隐的情绪，形影相随，诗人将这些形象入诗，意在给人以丰富的暗示；加之以拂曙凄清气氛的渲染，高楼笛韵的烘托，思归典故的运用，使得全诗意境深远而和谐，风格峻峭而清新。（赵庆培）"
        }
    ]
}