{
    "dynasty": "唐",
    "author": "韩偓",
    "intro": "字致光（一作尧），京兆万年人。龙纪元年，擢进士第，佐河中幕府，召拜左拾遗，累迁谏议大夫，历翰林学士、中书舍人、兵部侍郎。以不附朱全忠，贬濮州司马，再贬荣懿尉，徙邓州司马。天佑二年，复原官，不赴召，南依王审知而卒。《翰林集》一卷，《香奁集》三卷。",
    "items": [
        {
            "title": "无题",
            "content": "小槛移灯灺，空房锁隙尘。额波风尽日，帘影月侵晨。\r\n香辣更衣后，钗梁拢鬓新。吉音闻诡计，醉语近天真。\r\n妆好方长叹，欢余却浅颦。绣屏金作屋，丝幰玉为轮。\r\n致意通绵竹，精诚托锦鳞。歌凝眉际恨，酒发脸边春。\r\n溪纻殊倾越，楼箫岂羡秦！柳虚禳沴气，梅实引芳津。\r\n乐府降清唱，宫厨减食珍。防闲襟并敛，忍妒泪休匀。\r\n宿饮愁萦梦，春寒瘦著人。手持双豆蔻，的的为东邻。\r\n碧瓦偏光日，红帘不受尘。柳昏连绿野，花烂烁清晨。\r\n书密偷看数，情通破体新。明言终未实，暗祝始应真。\r\n枉道嫌偷药，推诚鄙效颦。合成云五色，宜作日中轮。\r\n照兽金涂爪，钗鱼玉镂鳞。渺瀰三岛浪，平远一楼春。\r\n堕髻还名寿，修蛾本姓秦。棹寻闻犬洞，槎入饮牛津。\r\n麟脯随重酿，霜华间八珍。锦囊霞彩烂，罗袜砑光匀。\r\n羞涩佯牵伴，娇饶欲泥人。偷儿难捉搦，慎莫共比邻。\r\n紫蜡融花蒂，红绵拭镜尘。梦狂翻惜夜，妆懒厌凌晨。\r\n茜袖啼痕数，香笺墨色新。"
        },
        {
            "title": "秋千（以下三首，本集不载）",
            "content": "池塘夜歇清明雨，绕院无尘近花坞。五丝绳系出墙迟，\r力尽才瞵见邻圃。下来娇喘未能调，斜倚朱阑久无语。\r无语兼动所思愁，转眼看天一长吐。"
        },
        {
            "title": "寒食夜（一作深夜，一作夜深）",
            "content": "清江碧草两悠悠，各自风流一种愁。\r正是落花寒食夜，夜深无伴倚南楼。"
        },
        {
            "title": "别锦儿（及第后出京，别锦儿与蜀妓）",
            "content": "一尺红绡一首诗，赠君相别两相思。画眉今日空留语，\r解佩他年更可期。临去莫论交颈意，清歌休著断肠词。\r出门何事休惆怅，曾梦良人折桂枝。"
        },
        {
            "title": "江岸闲步（此后壬申年作，在南安县）",
            "content": "一手携书一杖筇，出门何处觅情通。立谈禅客传心印，\r坐睡渔师著背蓬。青布旗夸千日酒，白头浪吼半江风。\r淮阴市里人相见，尽道途穷未必穷。"
        },
        {
            "title": "桃林?",
            "content": "插槿作藩篱，丛生覆小池。为能妨远目，因遣去闲枝。\r邻叟偷来赏，栖禽欲下疑。虚空无障处，蒙闭有开时。\r苇鹭怜潇洒，泥鳅畏日曦。稍宽春水面，尽见晚山眉。\r岸稳人偷钓，阶明日上基。世间多弊事，事事要良医。"
        },
        {
            "title": "余寓汀州沙县，病中闻前郑左丞璘随外镇举荐",
            "content": "莫恨当年入用迟，通材何处不逢知。桑田变后新舟楫，\r华表归来旧路岐。公干寂寥甘坐废，子牟欢抃促行期。\r移都已改侯王第，惆怅沙堤别筑基。"
        },
        {
            "title": "荔枝三首（丙寅年秋，到福州，自此后并福州",
            "content": "遐方不许贡珍奇，密诏唯教进荔枝。\r汉武碧桃争比得，枉令方朔号偷儿。\r封开玉笼鸡冠湿，叶衬金盘鹤顶鲜。\r想得佳人微启齿，翠钗先取一双悬。\r巧裁霞片裹神浆，崖蜜天然有异香。\r应是仙人金掌露，结成冰入蒨罗囊。"
        },
        {
            "title": "家书后批二十八字（在醴陵，时闻家在登州）",
            "content": "四序风光总是愁，鬓毛衰飒涕横流。\r此书未到心先到，想在孤城海岸头。"
        },
        {
            "title": "访同年虞部李郎中（天复四年二月，在湖南）",
            "content": "策蹇相寻犯雪泥，厨烟未动日平西。门庭野水褵褷鹭，\r邻里短墙咿喔鸡。未入庆霄君择肉，畏逢华毂我吹齑。\r地炉贳酒成狂醉，更觉襟怀得丧齐。"
        },
        {
            "title": "浣溪沙",
            "content": "拢鬓新收玉步摇，背灯初解绣裙腰，枕寒衾冷异香焦。\r\n深院不关春寂寂，落花和雨夜迢迢，恨情残醉却无聊。\r\n宿醉离愁慢髻鬟，六铢衣薄惹轻寒，慵红闷翠掩青鸾。\r\n罗袜况兼金菡萏，雪肌仍是玉琅玕，骨香腰细更沉檀。"
        },
        {
            "title": "句",
            "content": "岂独鸱夷解归去，五湖渔艇且餔糟。"
        },
        {
            "title": "秋千（以下",
            "content": "池塘夜歇清明雨，绕院无尘近花坞。五丝绳系出墙迟，\r\n力尽才瞵见邻圃。下来娇喘未能调，斜倚朱阑久无语。\r\n无语兼动所思愁，转眼看天一长吐。"
        },
        {
            "title": "春恨",
            "content": "残梦依依酒力余，城头画角伴啼乌。\r\n平明未卷西楼幕，院静时闻响辘轳。"
        },
        {
            "title": "中春忆赠",
            "content": "年年长是阻佳期，万种恩情只自知。\r\n春色转添惆怅事，似君花发两三枝。"
        },
        {
            "title": "夕阳",
            "content": "花前洒泪临寒食，醉里回头问夕阳。\r\n不管相思人老尽，朝朝容易下西墙。"
        },
        {
            "title": "旧馆",
            "content": "前欢往恨分明在，酒兴诗情大半亡。\r\n还似墙西紫荆树，残花摘索映高塘。"
        },
        {
            "title": "天凉",
            "content": "愁来却讶天凉早，思倦翻嫌夜漏迟。\r\n何处山川孤馆里，向灯弯尽一双眉。"
        },
        {
            "title": "冬至夜作（天复二年壬书戍，随驾在凤翔府）",
            "content": "中宵忽见动葭灰，料得南枝有早梅。四野便应枯草绿，\r九重先觉冻云开。阴冰莫向河源塞，阳气今从地底回。\r不道惨舒无定分，却忧蚊响又成雷。"
        },
        {
            "title": "自负",
            "content": "人许风流自负才，偷桃三度到瑶台。\r\n至今衣领胭脂在，曾被谪仙痛咬来。"
        },
        {
            "title": "闺情（一作夜闺）",
            "content": "轻风滴砾动帘钩，宿酒犹酣懒卸头。但觉夜深花有露，\r\n不知人静月当楼。何郎烛暗谁能咏，韩寿香焦亦任偷。\r\n敲折玉钗歌转咽，一声声作两眉愁。"
        },
        {
            "title": "倒押前韵",
            "content": "白下同归路，乌衣枉作邻。珮声犹隔箔，香气已迎人。\r\n酒劝杯须满，书羞字不匀。歌怜黄竹怨，味实碧桃珍。\r\n翦烛非良策，当关是要津。东阿初度洛，杨恽旧家秦。\r\n粉化横波溢，衫轻晓雾春。鸦黄双凤翅，麝月半鱼鳞。\r\n别袂翻如浪，回肠转似轮。后期才注脚，前事又含颦。\r\n纵有才难咏，宁无画逼真。天香闻更有，琼树见长新。\r\n斗草常更仆，迷阄误达晨。嗅花判不得，檀注惹风尘。"
        },
        {
            "title": "个侬",
            "content": "甚感殷勤意，其如阻碍何？隔帘窥绿齿，映柱送横波。\r\n老大逢知少，襟怀暗喜多。因倾一尊酒，聊以慰蹉跎。"
        },
        {
            "title": "偶见",
            "content": "千金莫惜旱莲生，一笑从教下蔡倾。仙树有花难问种，\r\n御香闻气不知名。愁来自觉歌喉咽，瘦去谁怜舞掌轻？\r\n小叠红笺书恨字，与奴方便寄卿卿。"
        },
        {
            "title": "日高",
            "content": "朦胧犹记管弦声，噤痄余寒酒半醒。\r\n春暮日高帘半卷，落花和雨满中庭。"
        },
        {
            "title": "多情（庚午年在桃林场作）",
            "content": "天遣多情不自持，多情兼与病相宜。蜂偷野蜜初尝处，\r\n莺啄含桃欲咽时。酒荡襟怀微駊騀，春牵情绪更融怡。\r\n水香剩置金盆里，琼树长须浸一枝。"
        },
        {
            "title": "褭娜（丁卯年作）",
            "content": "褭娜腰肢淡薄妆，六朝宫样窄衣裳。著词暂见樱桃破，\r\n飞盏遥闻豆蔻香。春恼情怀身觉瘦，酒添颜色粉生光。\r\n此时不敢分明道，风月应知暗断肠。"
        },
        {
            "title": "闺怨（一作恨）",
            "content": "时光潜去暗凄凉，懒对菱花晕晓妆。\r\n初坼秋千人寂寞，后园青草任他长。"
        },
        {
            "title": "拥鼻",
            "content": "拥鼻悲吟一向愁，寒更转尽未回头。绿屏无睡秋分簟，\r\n红叶伤心月午楼。却要因循添逸兴，若为趋竞怆离忧。\r\n殷勤凭仗官渠水，为到西溪动钓舟。"
        },
        {
            "title": "两处",
            "content": "楼上澹山横，楼前沟水清。怜山又怜水，两处总牵情。"
        },
        {
            "title": "寄恨",
            "content": "秦钗枉断长条玉，蜀纸虚留小字红。\r\n死恨物情难会处，莲花不肯嫁春风。"
        },
        {
            "title": "信笔",
            "content": "睡髻休频拢，春眉忍更长。整钗栀子重，泛酒菊花香。\r\n绣叠昏金色，罗揉损砑光。有时闲弄笔，亦画两鸳鸯。"
        },
        {
            "title": "思录旧诗于卷上，凄然有感，因成一章",
            "content": "缉缀小诗钞卷里，寻思闲事到心头。\r自吟自泣无人会，肠断蓬山第一流。"
        },
        {
            "title": "有忆",
            "content": "昼漏迢迢夜漏迟，倾城消息杳无期。愁肠泥酒人千里，\r\n泪眼倚楼天四垂。自笑计狂多独语，谁怜梦好转相思。\r\n何时斗帐浓香里，分付东风与玉儿。"
        },
        {
            "title": "五更",
            "content": "秋雨五更头，桐竹鸣骚屑。却似残春间，断送花时节。\r\n空楼雁一声，远屏灯半灭。绣被拥娇寒，眉山正愁绝。"
        },
        {
            "title": "偶见背面是夕兼梦",
            "content": "酥凝背胛玉搓肩，轻薄红绡覆白莲。此夜分明来入梦，\r\n当时惆怅不成眠。眼波向我无端艳，心火因君特地然。\r\n莫道人生难际会，秦楼鸾凤有神仙。"
        },
        {
            "title": "春闷（一作闺）偶成十二韵",
            "content": "阡陌悬云壤，阑畦隔艾芝。路遥行雨懒，河阔过桥迟。\r\n雁足应难达，狐踪浪得疑。谢鲲吟未废，张硕梦堪思。\r\n有意通情处，无言拢鬓时。格高归敛笑，歌怨在颦眉。\r\n醉后金蝉重，欢余玉燕欹。素姿凌白柰，圆颊诮红梨。\r\n粉字题花笔，香笺咏柳诗。绣窗携手约，芳草蹋青期。\r\n别泪开泉脉，春愁罥藕丝。相思不相信，幽恨更谁知。"
        },
        {
            "title": "厌花落",
            "content": "厌花落，人寂寞，果树阴成燕翅齐，西园永日闲高阁。\r\n后堂夹帘愁不卷，低头闷把衣襟捻。忽然事到心中来，\r\n四肢娇入茸茸眼。也曾同在华堂宴，佯佯拢鬓偷回面。\r\n半醉狂心忍不禁，分明一任傍人见。书中说却平生事，\r\n犹疑未满情郎意。锦囊封了又重开，夜深窗下烧红纸。\r\n红纸千张言不尽，至诚无语传心印。但得鸳鸯枕臂眠，\r\n也任时光都一瞬。"
        },
        {
            "title": "荐福寺讲筵偶见又别（一作别后）",
            "content": "见时浓日午，别处暮钟残。景色疑春尽，襟怀似酒阑。\r\n两情含眷恋，一饷致辛酸。夜静长廊下，难寻屐齿看。"
        },
        {
            "title": "代小玉家为蕃骑所虏后寄故集贤裴公相国",
            "content": "动天金鼓逼神州，惜别无心学坠楼。不得回眸辞傅粉，\r\n便须含泪对残秋。折钗伴妾埋青冢，半镜随郎葬杜邮。\r\n唯有此宵魂梦里，殷勤见觅凤池头。"
        },
        {
            "title": "春闺二首",
            "content": "愿结交加梦，因倾潋滟尊。醒来情绪恶，帘外正黄昏。\r\n氤氲帐里香，薄薄睡时妆。长吁解罗带，怯见上空床。"
        },
        {
            "title": "思录",
            "content": "缉缀小诗钞卷里，寻思闲事到心头。\r\n自吟自泣无人会，肠断蓬山第一流。"
        },
        {
            "title": "六言三首",
            "content": "春楼处子倾城，金陵狎客多情。朝云暮雨会合，\r\n罗袜绣被逢迎。华山梧桐相覆，蛮江豆蔻连生。\r\n幽欢不尽告别，秋河怅望平明。\r\n一灯前雨落夜，三月尽草青时。半寒半暖正好，\r\n花开花谢相思。惆怅空教梦见，懊恼多成酒悲。\r\n红袖不干谁会，揉损联娟澹眉。\r\n此间青草更远，不唯空绕汀洲。那里朝日才出，\r\n还应先照西楼。忆泪因成恨泪，梦游常续心游。\r\n桃源洞口来否，绛节霓旌久留。"
        },
        {
            "title": "半夜",
            "content": "板閤数尊后，至今犹酒悲。一宵相见事，半夜独眠时。\r\n明朝窗下照，应有鬓如丝。"
        },
        {
            "title": "三忆",
            "content": "忆眠时，春梦困腾腾。展转不能起，玉钗垂枕棱。\r\n忆行时，背手挼金雀。敛笑慢回头，步转阑干角。\r\n忆去时，向月迟迟行。强语戏同伴，图郎闻笑声。"
        },
        {
            "title": "春昼（一作尽）",
            "content": "春融艳艳，大醉陶陶。漏添迟日，箭减良宵。\r\n藤垂戟户，柳拂河桥。帘幕燕子，池塘伯劳。\r\n肤清臂瘦，衫薄香销。楚殿衣窄，南朝髻高。\r\n河阳县远，清波地遥。丝缠露泣，各自无憀。"
        },
        {
            "title": "效崔国辅（一作辅国）体四首",
            "content": "澹月照中庭，海棠花自落。独立俯闲阶，风动秋千索。\r\n雨后碧苔院，霜来红叶楼。闲阶上斜日，鹦鹉伴人愁。\r\n酒力滋睡眸，卤莽闻街鼓。欲明天更寒，东风打窗雨。\r\n罗幕生春寒，绣窗愁未眠。南湖一夜雨，应湿采莲船。"
        },
        {
            "title": "寒食日重游李氏园（一作林）亭有怀",
            "content": "往年同在鸾桥上，见倚朱阑咏柳绵。今日独来香径里，\r\n更无人迹有苔钱。伤心阔别三千里，屈指思量四五年。\r\n料得他乡遇佳节，亦应怀抱暗凄然。"
        },
        {
            "title": "寒食夜有寄",
            "content": "风流大抵是伥伥，此际相思必断肠。\r\n云薄月昏寒食夜，隔帘微雨杏花香。"
        },
        {
            "title": "偶见（一作秋千）",
            "content": "秋千打困解罗裙，指点醍醐索一尊。\r\n见客入来和笑走，手搓梅子映中门。"
        },
        {
            "title": "咏柳",
            "content": "褭雨拖风不自持，全身无力向人垂。\r\n玉纤折得遥相赠，便似观音手里时。"
        },
        {
            "title": "忍笑",
            "content": "宫样衣裳浅画眉，晚来梳洗更相宜。\r\n水精鹦鹉钗头颤，举袂佯羞忍笑时。"
        },
        {
            "title": "惆怅",
            "content": "身情长在暗相随，生魄随君君岂知。被头不暖空沾泪，\r\n钗股欲分犹半疑。朗月清风难惬意，词人绝色多伤离。\r\n何如饮酒连千醉，席地幕天无所知。"
        },
        {
            "title": "密意",
            "content": "呵花贴鬓黏寒发，凝酥光透猩猩血。\r\n经过洛水几多人，唯有陈王见罗袜。"
        },
        {
            "title": "意绪",
            "content": "绝代佳人何寂寞，梨花未发梅花落。东风吹雨入西园，\r\n银线千条度虚阁。脸粉难匀蜀酒浓，口脂易印吴绫薄。\r\n娇饶意态不胜羞，愿倚郎肩永相著。"
        },
        {
            "title": "昼寝",
            "content": "碧桐阴尽隔帘栊，扇拂金鹅玉簟烘。扑粉更添香体滑，\r\n解衣唯见下裳红。烦襟乍触冰壶冷，倦枕徐欹宝髻松。\r\n何必苦劳魂与梦，王昌只在此墙东。"
        },
        {
            "title": "不见",
            "content": "动静防闲又怕疑，佯佯脉脉是深机。\r\n此身愿作君家燕，秋社归时也不归。"
        },
        {
            "title": "妒媒",
            "content": "洞房深闭不曾开，横卧乌龙作妒媒。好鸟岂劳兼比翼，\r\n异华何必更重台。难留旋逐惊飙去，暂见如随急电来。\r\n多为过防成后悔，偶因翻语得深猜。已嫌刻蜡春宵短，\r\n最恨鸣珂晓鼓催。应笑楚襄仙分薄，日中长是独裴回。"
        },
        {
            "title": "病（一作痛）忆",
            "content": "信知尤物必牵情，一顾难酬觉命轻。\r\n曾把禅机销此病，破除才尽又重生。"
        },
        {
            "title": "踪迹",
            "content": "东乌西兔似车轮，劫火桑田不复论。\r\n唯有风光与踪迹，思量长是暗销魂。"
        },
        {
            "title": "寄远（在岐日作）",
            "content": "眉如半月云如鬟，梧桐叶落敲井阑。孤灯亭亭公署寒，\r\n微霜凄凄客衣单。想美人兮云一端，梦魂悠悠关山难。\r\n空房展转怀悲酸，铜壶漏尽闻金鸾。"
        },
        {
            "title": "松髻",
            "content": "髻根松慢玉钗垂，指点花枝又过时。\r\n坐久暗生惆怅事，背人匀却泪胭脂。"
        },
        {
            "title": "荷花",
            "content": "纨扇相欹绿，香囊独立红。浸淫因重露，狂暴是秋风。\r\n逸调无人唱，秋塘每夜空。何繇见周昉，移入画屏中。"
        },
        {
            "title": "咏手",
            "content": "腕白肤红玉笋芽，调琴抽线露尖斜。背人细撚垂胭鬓。\r\n向镜轻匀衬脸霞。怅望昔逢褰绣幔，依稀曾见托金车。\r\n后园笑向同行道，摘得蘼芜又折花。"
        },
        {
            "title": "倚醉",
            "content": "倚醉无端寻旧约，却怜惆怅转难胜。静中楼阁深春雨。\r\n远处帘栊半夜灯。抱柱立时风细细，绕廊行处思腾腾。\r\n分明窗下闻裁翦，敲遍阑干唤不应。"
        },
        {
            "title": "懒卸头（一作生查子）",
            "content": "侍女动妆奁，故故惊人睡。那知本未眠，背面偷垂泪。\r\n懒卸凤凰钗，羞入鸳鸯被。时复见残灯，和烟坠金穗。"
        },
        {
            "title": "玉合（杂言）",
            "content": "罗囊绣两凤凰，玉合雕双鸂鶒。中有兰膏渍红豆，\r\n每回拈著长相忆。长相忆，经几春？人怅望，香氤氲。\r\n开缄不见新书迹，带粉犹残旧泪痕。"
        },
        {
            "title": "金陵（杂言）",
            "content": "风雨萧萧，石头城下木兰桡。烟月迢迢，金陵渡口去来潮。\r\n自古风流皆暗销，才魂妖魂谁与招？彩笺丽句今已矣，\r\n罗袜金莲何寂寥。"
        },
        {
            "title": "早归",
            "content": "去是黄昏后，归当胧腮时。衩衣吟宿醉，风露动相思。"
        },
        {
            "title": "席上有赠",
            "content": "矜严标格绝嫌猜，嗔怒虽逢笑靥开。小雁斜侵眉柳去，\r\n媚霞横接眼波来。鬓垂香颈云遮藕，粉著兰胸雪压梅。\r\n莫道风流无宋玉，好将心力事妆台。"
        },
        {
            "title": "咏浴",
            "content": "再整鱼犀拢翠簪，解衣先觉冷森森。教移兰烛频羞影，\r\n自试香汤更怕深。初似洗花难抑按，终忧沃雪不胜任。\r\n岂知侍女帘帷外，剩取君王几饼金。"
        },
        {
            "title": "中庭",
            "content": "夜短睡迟慵早起，日高方始出纱窗。\r\n中庭自摘青梅子，先向钗头戴一双。"
        },
        {
            "title": "新上头",
            "content": "学梳松鬓试新裙，消息佳期在此春。\r\n为要好多心转惑，遍将宜称问傍人。"
        },
        {
            "title": "夏日",
            "content": "庭树新阴叶未成，玉阶人静一蝉声。\r\n相风不动乌龙睡，时有娇莺自唤名。"
        },
        {
            "title": "夜深（一作寒食夜）",
            "content": "恻恻轻寒翦翦风，小梅飘雪杏花红。\r\n夜深斜搭秋千索，楼阁朦胧烟雨中。"
        },
        {
            "title": "蹋青（一本有词字）",
            "content": "蹋青会散欲归时，金车久立频催上。\r\n收裙整髻故迟迟，两点深心各惆怅。"
        },
        {
            "title": "宫词",
            "content": "绣裙斜立正销魂，侍女移灯掩殿门。\r\n燕子不来花著雨，春风应自怨黄昏。"
        },
        {
            "title": "新秋",
            "content": "一夜清风动扇愁，背时容色入新秋。\r\n桃花脸里汪汪泪，忍到更深枕上流。"
        },
        {
            "title": "遥见",
            "content": "悲歌泪湿澹胭脂，闲立风吹金缕衣。\r\n白玉堂东遥见后，令人斗薄画杨妃。"
        },
        {
            "title": "重游曲江",
            "content": "鞭梢乱拂暗伤情，踪迹难寻露草青。\r\n犹是玉轮曾辗处，一泓秋水涨浮萍。"
        },
        {
            "title": "哭花",
            "content": "曾愁香结破颜迟，今见妖红委地时。\r\n若是有情争不哭，夜来风雨葬西施。"
        },
        {
            "title": "寒食夜（一",
            "content": "清江碧草两悠悠，各自风流一种愁。\r\n正是落花寒食夜，夜深无伴倚南楼。"
        },
        {
            "title": "半睡",
            "content": "抬镜仍嫌重，更衣又怕寒。宵分未归帐，半睡待郎看。"
        },
        {
            "title": "联缀体",
            "content": "院宇秋明日日长，社前一雁到辽阳。\r\n陇头针线年年事，不喜寒砧捣断肠。"
        },
        {
            "title": "五更",
            "content": "往年曾约郁金床，半夜潜身入洞房。怀里不知金钿落，\r\n暗中唯觉绣鞋香。此时欲别魂俱断，自后相逢眼更狂。\r\n光景旋消惆怅在，一生赢得是凄凉。"
        },
        {
            "title": "横塘",
            "content": "秋寒洒背入帘霜，凤胫灯清照洞房。蜀纸麝煤沾笔兴，\r\n越瓯犀液发茶香。风飘乱点更筹转，拍送繁弦曲破长。\r\n散客出门斜月在，两眉愁思问横塘。"
        },
        {
            "title": "欲去",
            "content": "粉纭隔窗语，重约蹋青期。总得相逢处，无非欲去时。\r\n恨深书不尽，宠极意多疑。惆怅桃源路，惟教梦寐知。"
        },
        {
            "title": "懒起（一作闺意）",
            "content": "百舌唤朝眠，春心动几般。枕痕霞黯澹，泪粉玉阑珊。\r\n笼绣香烟歇，屏山烛焰残。暖嫌罗袜窄，瘦觉锦衣宽。\r\n昨夜三更雨，今朝一阵寒。海棠花在否，侧卧卷帘看。"
        },
        {
            "title": "闻雨",
            "content": "香侵蔽膝夜寒轻，闻雨伤春梦不成。\r\n罗帐四垂红烛背，玉钗敲著枕函声。"
        },
        {
            "title": "青春",
            "content": "眼意心期卒未休，暗中终拟约秦楼。光阴负我难相遇，\r\n情绪牵人不自由。遥夜定嫌香蔽膝，闷时应弄玉搔头。\r\n樱桃花谢梨花发，肠断青春两处愁。"
        },
        {
            "title": "屐子",
            "content": "方寸肤圆光致致，白罗绣屟红托里。\r\n南朝天子欠风流，却重金莲轻绿齿。"
        },
        {
            "title": "绕廊",
            "content": "浓烟隔帘香漏泄，斜灯映竹光参差。\r\n绕廊倚柱堪惆怅，细雨轻寒花落时。"
        },
        {
            "title": "马上见",
            "content": "骄马锦连钱，乘骑是谪仙。和裙穿玉镫，隔袖把金鞭。\r\n去带懵腾醉，归成困顿眠。自怜输厩吏，余暖在香鞯。"
        },
        {
            "title": "见花",
            "content": "褰裳拥鼻正吟诗，日午墙头独见时。血染蜀罗山踯躅，\r\n肉红宫锦海棠梨。因狂得病真闲事，欲咏无才是所悲。\r\n看却东风归去也，争教判得最繁枝。"
        },
        {
            "title": "别绪",
            "content": "别绪静愔愔，牵愁暗入心。已回花渚棹，悔听酒垆琴。\r\n菊露凄罗幕，梨霜恻锦衾。此生终独宿，到死誓相寻。\r\n月好知何计，歌阑叹不禁。山巅更高处，忆上上头吟。"
        },
        {
            "title": "春尽日",
            "content": "树头初日照西檐，树底蔫花夜雨沾。外院池亭闻动锁，\r\n后堂阑槛见垂帘。柳腰入户风斜倚，榆荚堆墙水半淹。\r\n把酒送春惆怅在，年年三月病厌厌。"
        },
        {
            "title": "江楼二首",
            "content": "梦啼呜咽觉无语，杳杳微微望烟浦。\r\n楼空客散燕交飞，江静帆飞日亭午。\r\n鱼是鱼苦笋香味新，杨柳酒旗三月春。\r\n风光百计牵人老，争奈多情是病身。"
        },
        {
            "title": "幽窗（以下《香奁集》",
            "content": "刺绣非无暇，幽窗自鲜欢。手香江橘嫩，齿软越梅酸。\r\n密约临行怯，私书欲报难。无凭谙鹊语，犹得暂心宽。"
        },
        {
            "title": "寄禅师",
            "content": "从无入有云峰聚，已有还无电火销。\r\n销聚本来皆是幻，世间闲口漫嚣嚣。"
        },
        {
            "title": "访明公大德",
            "content": "寸发如霜袒右肩，倚肩筇竹貌怡然。悬灯深屋夜分坐，\r\n移榻向阳斋后眠。刮膜且扬三毒论，摄心徐指二宗禅。\r\n清凉药分能知味，各自胸中有醴泉。"
        },
        {
            "title": "半睡",
            "content": "眉山暗澹向残灯，一半云鬟坠枕棱。\r\n四体著人娇欲泣，自家揉损砑缭绫。"
        },
        {
            "title": "已凉",
            "content": "愁多却讶天凉早，思倦翻嫌夜漏迟。\r\n何处山川孤馆里，向灯弯尽一双眉。"
        },
        {
            "title": "御制春游长句",
            "content": "天意分明道已光，春游嘉景胜仙乡。玉炉烟直风初静，\r\n银汉云消日正长。柳带似眉全展绿，杏苞如脸半开香。\r\n黄莺历历啼红树，紫燕关关语画梁。低槛晚晴笼翡翠，\r\n小池波暖浴鸳鸯。马嘶广陌贪新草，人醉花堤怕夕阳。\r\n比屋管弦呈妙曲，连营罗绮斗时妆。全吴霸越千年后，\r\n独此升平显万方。"
        },
        {
            "title": "赠友人",
            "content": "莫嫌谈笑与经过，却恐闲多病亦多。\r\n若遣心中无一事，不知争奈日长何。"
        },
        {
            "title": "曲江晚思",
            "content": "云物阴寂历，竹木寒青苍。水冷鹭鸶立，烟月愁昏黄。"
        },
        {
            "title": "咏灯",
            "content": "高在酒楼明锦幕，远随渔艇泊烟江。\r\n古来幽怨皆销骨，休向长门背雨窗。"
        },
        {
            "title": "野钓",
            "content": "细雨桃花水，轻鸥逆浪飞。风头阻归棹，坐睡倚蓑衣。"
        },
        {
            "title": "答友人见寄酒",
            "content": "虽可忘忧矣，其如作病何。淋漓满襟袖，更发楚狂歌。"
        },
        {
            "title": "频访卢秀才（卢时在选末）",
            "content": "药诀棋经思致论，柳腰莲脸本忘情。\r\n频频强入风流坐，酒肆应疑阮步兵。"
        },
        {
            "title": "驿楼",
            "content": "流云溶溶水悠悠，故乡千里空回头。\r\n三更犹凭阑干月，泪满关山孤驿楼。"
        },
        {
            "title": "以庭前海棠梨花一枝寄李十九员外",
            "content": "二月春风澹荡时，旅人虚对海棠梨。\r\n不如寄与星郎去，想得朝回正画眉。"
        },
        {
            "title": "阑干",
            "content": "扫花虽恨夜来雨，把酒却怜晴后寒。\r\n吴质谩言愁得病，当时犹不凭阑干。"
        },
        {
            "title": "夏夜",
            "content": "猛风飘电黑云生，霎霎高林簇雨声。\r\n夜久雨休风又定，断云流月却斜明。"
        },
        {
            "title": "并州",
            "content": "戍旗青草接榆关，雨里并州四月寒。\r\n谁会凭阑潜忍泪，不胜天际似江干。"
        },
        {
            "title": "阻风",
            "content": "平生情趣羡渔师，此日烟江惬所思。\r\n肥鳜香粳小艛艓，断肠滋味阻风时。"
        },
        {
            "title": "使风",
            "content": "茶烟睡觉心无事，一卷黄庭在手中。\r\n欹枕卷帘江万里，舟人不语满帆风。"
        },
        {
            "title": "雨村",
            "content": "雁行斜拂雨村楼，帘下三重幕一钩。\r\n倚柱不知身半湿，黄昏独自未回头。"
        },
        {
            "title": "招隐",
            "content": "立意忘机机已生，可能朝市污高情。\r\n时人未会严陵志，不钓鲈鱼只钓名。"
        },
        {
            "title": "商山道中",
            "content": "云横峭壁水平铺，渡口人家日欲晡。\r\n却忆往年看粉本，始知名画有工夫。"
        },
        {
            "title": "流年",
            "content": "三月伤心仍晦日，一春多病更阴天。\r\n雄豪亦有流年恨，况是离魂易黯然。"
        },
        {
            "title": "曲江秋日",
            "content": "斜烟缕缕鹭鸶栖，藕叶枯香折野泥。\r\n有个高僧入图画，把经吟立水塘西。"
        },
        {
            "title": "过茂陵",
            "content": "不悲霜露但伤春，孝理何因感兆民。\r\n景帝龙髯消息断，异香空见李夫人。"
        },
        {
            "title": "仙山",
            "content": "一炷心香洞府开，偃松皱涩半莓苔。\r\n水清无底山如削，始有仙人骑鹤来。"
        },
        {
            "title": "晚岸",
            "content": "揭起青篷上岸头，野花和雨冷修修。\r\n春江一夜无波浪，校得行人分外愁。"
        },
        {
            "title": "与僧",
            "content": "江海扁舟客，云山一衲僧。相逢两无语，若个是南能。"
        },
        {
            "title": "雨中",
            "content": "青桐承雨声，声声何重叠。疏滴下高枝，次打欹低叶。\r\n鸟湿更梳翎，人愁方拄颊。独自上西楼，风襟寒帖帖。"
        },
        {
            "title": "乾宁三年丙辰在奉天重围作",
            "content": "仗剑夜巡城，衣襟满霜霰。贼火遍郊坰，飞焰侵星汉。\r\n积雪似空江，长林如断岸。独凭女墙头，思家起长叹。"
        },
        {
            "title": "闲步",
            "content": "庄南纵步游荒野，独鸟寒烟轻惹惹。傍山疏雨湿秋花，\r\n僻路浅泉浮败果。樵人相见指惊麏，牧童四散收嘶马。\r\n一壶倾尽未能归，黄昏更望诸峰火。"
        },
        {
            "title": "别锦儿（及第后",
            "content": "一尺红绡一首诗，赠君相别两相思。画眉今日空留语，\r\n解佩他年更可期。临去莫论交颈意，清歌休著断肠词。\r\n出门何事休惆怅，曾梦良人折桂枝。"
        },
        {
            "title": "余作探使以缭绫手帛子寄贺因而有诗",
            "content": "解寄缭绫小字封，探花筵上映春丛。黛眉印在微微绿，\r\n檀口消来薄薄红。缏处直应心共紧，砑时兼恐汗先融。\r\n帝台春尽还东去，却系裙腰伴雪胸。"
        },
        {
            "title": "重和",
            "content": "冷宴殷勤展小园，舞鞇柔软彩虬盘。篸花尽日疑头重，\r\n病酒经宵觉口干。嘉树倚楼青琐暗，晚云藏雨碧山寒。\r\n文章天子文章别，八米卢郎未可看。"
        },
        {
            "title": "再和",
            "content": "我有嘉宾宴乍欢，画帘纹细凤双盘。影笼沼沚修篁密，\r\n声透笙歌羯鼓干。散后便依书箧寐，渴来潜想玉壶寒。\r\n樱桃零落红桃媚，更俟旬余共醉看。"
        },
        {
            "title": "又和",
            "content": "樱桃花下会亲贤，风远铜乌转露盘。蝶下粉墙梅乍坼，\r\n蚁浮金斝酒难干。云和缓奏泉声咽，珠箔低垂水影寒。\r\n狂简斐然吟咏足，却邀群彦重吟看。"
        },
        {
            "title": "大庆堂赐宴元珰而有诗呈吴越王",
            "content": "非为亲贤展绮筵，恒常宁敢恣游盘。绿搓杨柳绵初软，\r\n红晕樱桃粉未干。谷鸟乍啼声似涩，甘霖方霁景犹寒。\r\n笙歌风紧人酣醉，却绕珍丛烂熳看。"
        },
        {
            "title": "元夜即席",
            "content": "元宵清景亚元正，丝雨霏霏向晚倾。桂兔韬光云叶重，\r\n烛龙衔耀月轮明。烟空但仰如膏润，绮席都忘滴砌声。\r\n更待今宵开霁后，九衢车马未妨行。"
        },
        {
            "title": "朝退书怀",
            "content": "鹤帔星冠羽客装，寝楼西畔坐书堂。山禽养久知人唤，\r\n窗竹芟多漏月光。粉壁不题新拙恶，小屏唯录古篇章。\r\n孜孜莫患劳心力，富国安民理道长。"
        },
        {
            "title": "登楼有题",
            "content": "暑气檐前过，蝉声树杪交。待潮生浦口，看雨过山坳。\r\n才见兰舟动，仍闻桂楫敲。窣云朱槛好，终睹凤来巢。"
        },
        {
            "title": "永明禅师房",
            "content": "景色方妍媚，寻真出近郊。宝香炉上爇，金磬佛前敲。\r\n蔓草棱山径，晴云拂树梢。支公禅寂处，时有鹤来巢。"
        },
        {
            "title": "草书屏风",
            "content": "何处一屏风，分明怀素踪。虽多尘色染，犹见墨痕浓。\r\n怪石奔秋涧，寒藤挂古松。若教临水畔，字字恐成龙。"
        },
        {
            "title": "隰州新驿赠刺史",
            "content": "贤侯新换古长亭，先定心机指顾成。高义尽招秦逐客，\r\n旷怀偏接鲁诸生。萍蓬到此销离恨，燕雀飞来带喜声。\r\n却笑昔贤交易极，一开东閤便垂名。"
        },
        {
            "title": "地炉",
            "content": "两星残火地炉畔，梦断背灯重拥衾。侧听空堂闻静响，\r\n似敲疏磬褭清音。风灯有影随笼转，腊雪无声逐夜深。\r\n禅客钓翁徒自好，那知此际湛然心。"
        },
        {
            "title": "寒食日沙县雨中看蔷薇（己已）",
            "content": "何处遇蔷薇，殊乡冷节时。雨声笼锦帐，风势偃罗帏。\r\n通体全无力，酡颜不自持。绿疏微露刺，红密欲藏枝。\r\n惬意凭阑久，贪吟放醆迟。旁人应见讶，自醉自题诗。"
        },
        {
            "title": "秋雨内宴（乙卯年作）",
            "content": "一带清风入画堂，撼真珠箔碎玎珰。\r\n更看槛外霏霏雨，似劝须教醉玉觞。"
        },
        {
            "title": "离家",
            "content": "八月初长夜，千山第一程。款颜唯有梦，怨泣却无声。\r\n祖席诸宾散，空郊匹马行。自怜非达识，局促为浮名。"
        },
        {
            "title": "村居",
            "content": "二月三月雨晴初，舍南舍北唯平芜。前欢入望盈千恨，\r\n胜景牵心非一途。日照神堂闻啄木，风含社树叫提壶。\r\n行看旦夕梨霜发，犹有山寒伤酒垆。"
        },
        {
            "title": "守愚",
            "content": "深院寥寥竹荫廊，披衣欹枕过年芳。守愚不觉世途险，\r\n无事始知春日长。一亩落花围隙地，半竿浓日界空墙。\r\n今来自责趋时懒，翻恨松轩书满床。"
        },
        {
            "title": "吴郡怀古",
            "content": "主暗臣忠枉就刑，遂教强国醉中倾。人亡建业空城在，\r\n花落西江春水平。万古壮夫犹抱恨，至今词客尽伤情。\r\n徒劳铁锁长千尺，不觉楼船下晋兵。"
        },
        {
            "title": "野寺",
            "content": "野寺看红叶，县城闻捣衣。自怜痴病苦，犹共赏心违。\r\n高阁正临夜，前山应落晖。离情在烟鸟，遥入故关飞。"
        },
        {
            "title": "寄京城亲友二首",
            "content": "苦吟看坠叶，寥落共天涯。壮岁空为客，初寒更忆家。\r\n雨墙经月藓，山菊向阳花。因味碧云句，伤哉后会赊。\r\n相思凡几日，日欲咏离衿。直得吟成病，终难状此心。\r\n解衣悲缓带，搔首闷遗簪。西岭斜阳外，潜疑是故林。"
        },
        {
            "title": "北齐二首",
            "content": "任道骄奢必败亡，且将繁盛悦嫔嫱。几千奁镜成楼柱，\r\n六十间云号殿廊。后主猎回初按乐，胡姬酒醒更新妆。\r\n绮罗堆里春风畔，年少多情一帝王。\r\n神器传时异至公，败亡安可怨匆匆。犯寒猎士朝频戮，\r\n告急军书夜不通。并部义旗遮日暗，邺城飞焰照天红。\r\n周朝将相还无体，宁死何须入铁笼。"
        },
        {
            "title": "余自刑部员外郎为时权所挤值盘石出镇藩屏…",
            "content": "正叨清级忽从戎，况与燕台事不同。开口谩劳矜道在，\r\n抚膺唯合哭途穷。操心未省趋浮俗，点额尤惭自至公。\r\n他日陶甄寻坠履，沧洲何处觅渔翁。"
        },
        {
            "title": "边上看猎赠元戎",
            "content": "绣帘临晓觉新霜，便遣移厨较猎场。燕卒铁衣围汉相，\r\n鲁儒戎服从梁王。搜山闪闪旗头远，出树斑斑豹尾长。\r\n赞获一声连朔漠，贺杯环骑舞优倡。军回野静秋天白，\r\n角怨城遥晚照黄。红袖拥门持烛炬，解劳今夜宴华堂。"
        },
        {
            "title": "老将",
            "content": "折枪黄马倦尘埃，掩耳凶徒怕疾雷。雪密酒酣偷号去，\r\n月明衣冷斫营回。行驱貔虎披金甲，立听笙歌掷玉杯。\r\n坐久不须轻矍铄，至今双擘硬弓开。"
        },
        {
            "title": "再止庙居",
            "content": "去值秋风来值春，前时今日共销魂。颓垣古柏疑山观，\r\n高柳鸣鸦似水村。菜甲未齐初出叶，树阴方合掩重门。\r\n幽深冻馁皆推分，静者还应为讨论。"
        },
        {
            "title": "冬日",
            "content": "萧条古木衔斜日，戚沥晴寒滞早梅。愁处雪烟连野起，\r\n静时风竹过墙来。故人每忆心先见，新酒偷尝手自开。\r\n景状入诗兼入画，言情不尽恨无才。"
        },
        {
            "title": "格卑",
            "content": "格卑尝恨足牵仍，欲学忘情似不能。入意云山输画匠，\r\n动人风月羡琴僧。南朝峻洁推弘景，东晋清狂数季鹰。\r\n惆怅后尘流落尽，自抛怀抱醉懵腾。"
        },
        {
            "title": "江南送别",
            "content": "江南行止忽相逢，江馆棠梨叶正红。一笑共嗟成往事，\r\n半酣相顾似衰翁。关山月皎清风起，送别人归野渡空。\r\n大抵多情应易老，不堪岐路数西东。"
        },
        {
            "title": "游江南水陆院",
            "content": "早于喧杂是深雠，犹恐行藏坠俗流。高寺懒为携酒去，\r\n名山长恨送人游。关河见月空垂泪，风雨看花欲白头。\r\n除却祖师心法外，浮生何处不堪愁。"
        },
        {
            "title": "离家第二日却寄诸兄弟",
            "content": "睡起褰帘日出时，今辰初恨间容辉。千行泪激傍人感，\r\n一点心随健步归。却望山川空黯黯，回看僮仆亦依依。\r\n定知兄弟高楼上，遥指征途羡鸟飞。"
        },
        {
            "title": "夏课成感怀",
            "content": "别离终日心忉忉，五湖烟波归梦劳。凄凉身事夏课毕，\r\n濩落生涯秋风高。居世无媒多困踬，昔贤因此亦号咷。\r\n谁怜愁苦多衰改，未到潘年有二毛。"
        },
        {
            "title": "及第过堂日作",
            "content": "早随真侣集蓬瀛，阊阖门开尚见星。龙尾楼台迎晓日，\r\n鳌头宫殿入青冥。暗惊凡骨升仙籍，忽讶麻衣谒相庭。\r\n百辟敛容开路看，片时辉赫胜图形。"
        },
        {
            "title": "惜春",
            "content": "愿言未偶非高卧，多病无憀选胜游。一夜雨声三月尽，\r\n万般人事五更头。年逾弱冠即为老，节过清明却似秋。\r\n应是西园花已落，满溪红片向东流。"
        },
        {
            "title": "过汉口",
            "content": "浊世清名一概休，古今翻覆賸堪愁。年年春浪来巫峡，\r\n日日残阳过沔州。居杂商徒偏富庶，地多词客自风流。\r\n联翩半世腾腾过，不在渔船即酒楼。"
        },
        {
            "title": "曲江夜思",
            "content": "鼓声将绝月斜痕，园外闲坊半掩门。池里红莲凝白露，\r\n苑中青草伴黄昏。林塘阒寂偏宜夜，烟火稀疏便似村。\r\n大抵世间幽独景，最关诗思与离魂。"
        },
        {
            "title": "午寝梦江外兄弟（一作午梦曲江兄弟）",
            "content": "长夏居闲门不开，绕门青草绝尘埃。空庭日午独眠觉，\r\n旅梦天涯相见回。鬓向此时应有雪，心从别处即成灰。\r\n如何水陆三千里，几月书邮始一来。"
        },
        {
            "title": "夜坐",
            "content": "天似空江星似波，时时珠露滴圆荷。平生踪迹慕真隐，\r\n此夕襟怀深自多。格是厌厌饶酒病，终须的的学渔歌。\r\n无名无位堪休去，犹拟朝衣换钓蓑。"
        },
        {
            "title": "归紫阁下",
            "content": "一笈携归紫阁峰，马蹄闲慢水溶溶。黄昏后见山田火，\r\n胧月悤时闻县郭钟，瘦竹迸生僧坐石，野藤缠杀鹤翘松。\r\n钓矶自别经秋雨，长得莓苔更几重。"
        },
        {
            "title": "伤春",
            "content": "三月光景不忍看，五陵春色何摧残。穷途得志反惆怅，\r\n饮席话旧多阑珊。中酒向阳成美睡，惜花冲雨觉伤寒。\r\n野棠飞尽蒲根暖，寂寞南溪倚钓竿。"
        },
        {
            "title": "夜船",
            "content": "野云低迷烟苍苍，平波挥目如凝霜。月明船上帘幕卷，\r\n露重岸头花木香。村远夜深无火烛，江寒坐久换衣裳。\r\n诚知不觉天将曙，几簇青山雁一行。"
        },
        {
            "title": "残花",
            "content": "余霞残雪几多在，蔫香冶态犹无穷。黄昏月下惆怅白，\r\n清明雨后寥梢红。树底草齐千片净，墙头风急数枝空。\r\n西园此日伤心处，一曲高歌水向东。"
        },
        {
            "title": "秋村",
            "content": "稻垄蓼红沟水清，荻园叶白秋日明。空坡路细见骑过，\r\n远田人静闻水行。柴门狼藉牛羊气，竹坞幽深鸡犬声。\r\n绝粒看经香一炷，心知无事即长生。"
        },
        {
            "title": "三月",
            "content": "辛夷才谢小桃发，蹋青过后寒食前。四时最好是三月，\r\n一去不回唯少年。吴国地遥江接海，汉陵魂断草连天。\r\n新愁旧恨真无奈，须就邻家瓮底眠。"
        },
        {
            "title": "重游（一作过）曲江",
            "content": "追寻前事立江汀，渔者应闻太息声。避客野鸥如有感，\r\n损花微雪似无情。疏林自觉长堤在，春水空连古岸平。\r\n惆怅引人还到夜，鞭鞘风冷柳烟轻。"
        },
        {
            "title": "深村",
            "content": "甘向深村固不材，犹胜摧折傍尘埃。清宵玩月唯红叶，\r\n永日关门但绿苔。幽院菊荒同寂寞，野桥僧去独裴回。\r\n隔篱农叟遥相贺，□□□□膏雨来。"
        },
        {
            "title": "早发蓝关",
            "content": "关门愁立候鸡鸣，搜景驰魂入杳冥。云外日随千里雁。\r\n山根霜共一潭星。路盘暂见樵人火，栈转时闻驿使铃。\r\n自问辛勤缘底事，半年驱马傍长亭。"
        },
        {
            "title": "山驿",
            "content": "参差西北数行雁，寥落东方几片云。叠石小松张水部，\r\n暗山寒雨李将军。秋花粉黛宜无味，独鸟笙簧称静闻。\r\n潇洒襟怀遗世虑，驿楼红叶自纷纷。"
        },
        {
            "title": "避地寒食",
            "content": "避地淹留已自悲，况逢寒食欲沾衣。浓春孤馆人愁坐，\r\n斜日空园花乱飞。路远渐忧知己少，时危又与赏心违。\r\n一名所系无穷事，争敢当年便息机。"
        },
        {
            "title": "和王舍人抚州饮席赠韦司空",
            "content": "楼台掩映入春寒，丝竹铮鏦向夜阑。席上弟兄皆杞梓，\r\n花前宾客尽鸳鸾。孙弘莫惜频开閤，韩信终期别筑坛。\r\n削玉风姿官水土，黑头公自古来难。"
        },
        {
            "title": "甲子岁夏五月自长沙抵醴陵贵就深僻以便疏慵",
            "content": "职在内庭宫阙下，厅前皆种紫微花。眼明忽傍渔家见，\r\n魂断方惊魏阙赊。浅色晕成宫里锦，浓香染著洞中霞。\r\n此行若遇支机石，又被君平验海槎。"
        },
        {
            "title": "露",
            "content": "鹤非千岁饮犹难，莺舌偷含岂自安。光湿最宜丛菊亚，\r\n荡摇无奈绿荷干。名因霈泽随天眷，分与浓霜保岁寒。\r\n五色呈祥须得处，戛云仙掌有金盘。"
        },
        {
            "title": "鹊",
            "content": "偏承雨露润毛衣，黑白分明众所知。高处营巢亲凤阙，\r\n静时闲语上龙墀。化为金印新祥瑞，飞向银河旧路岐。\r\n莫怪天涯栖不稳，托身须是万年枝。"
        },
        {
            "title": "残春旅舍",
            "content": "旅舍残春宿雨晴，恍然心地忆咸京。树头蜂抱花须落，\r\n池面鱼吹柳絮行。禅伏诗魔归净域，酒冲愁阵出奇兵。\r\n两梁免被尘埃污，拂拭朝簪待眼明。"
        },
        {
            "title": "安贫",
            "content": "手风慵展一行书，眼暗休寻九局图。窗里日光飞野马，\r\n案头筠管长蒲卢。谋身拙为安蛇足，报国危曾捋虎须。\r\n举世可能无默识，未知谁拟试齐竽。"
        },
        {
            "title": "余卧疾深村闻一二郎官今称继使闽越笑余迂古",
            "content": "枕流方采北山薇，驿骑交迎市道儿。雾豹只忧无石室，\r\n泥鳅唯要有洿池。不羞莽卓黄金印，却笑羲皇白接\r\n罒离。\r\n莫负美名书信史，清风扫地更无遗。"
        },
        {
            "title": "野塘",
            "content": "侵晓乘凉偶独来，不因鱼跃见萍开。"
        },
        {
            "title": "江岸闲步（",
            "content": "一手携书一杖筇，出门何处觅情通。立谈禅客传心印，\r\n坐睡渔师著背蓬。青布旗夸千日酒，白头浪吼半江风。\r\n淮阴市里人相见，尽道途穷未必穷。"
        },
        {
            "title": "天鉴",
            "content": "何劳谄笑学趋时，务实清修胜用机。猛虎十年摇尾立，\r\n苍鹰一旦醒心飞。神依正道终潜卫，天鉴衷肠竞不违。\r\n事历艰难人始重，九层成后喜从微。"
        },
        {
            "title": "喜凉",
            "content": "炉炭烧人百疾生，凤狂龙躁减心情。四山毒瘴乾坤浊，\r\n一簟凉风世界清。楚调忽惊凄玉柱，汉宫应已湿金茎。\r\n豪强顿息蛙唇吻，爽利重新鹘眼睛。稳想海槎朝犯斗，\r\n健思胡马夜翻营。东南亦是中华分，蒸郁相凌太不平。"
        },
        {
            "title": "船头",
            "content": "两岸绿芜齐似翦，掩映云山相向晚。\r\n船头独立望长空，日艳波光逼人眼。"
        },
        {
            "title": "雷公",
            "content": "闲人倚柱笑雷公，又向深山霹怪松。\r\n必若有苏天下意，何如惊起武侯龙。"
        },
        {
            "title": "信笔",
            "content": "春风狂似虎，春浪白于鹅。柳密藏烟易，松长见日多。\r\n石崖采芝叟，乡俗摘茶歌。道在无伊郁，天将奈尔何。"
        },
        {
            "title": "火蛾",
            "content": "阳光不照临，积阴生此类。非无惜死心，奈有灭明意。\r\n妆穿粉焰焦，翅扑兰膏沸。为尔一伤嗟，自弃非天弃。"
        },
        {
            "title": "凄凄",
            "content": "深将宠辱齐，往往亦凄凄。白日知丹抱，青云有旧蹊。\r\n嗜咸凌鲁济，恶洁助泾泥。风雨今如晦，堪怜报晓鸡。"
        },
        {
            "title": "深院",
            "content": "鹅儿唼啑栀黄觜，凤子轻盈腻粉腰。\r\n深院下帘人昼寝，红蔷薇架碧芭蕉。"
        },
        {
            "title": "寄禅师",
            "content": "他心明与此心同，妙用忘言理暗通。气运阴阳成世界，\r\n水浮天地寄虚空。劫灰聚散铢锱黑，日御奔驰茧栗红。\r\n万物尽遭风鼓动，唯应禅室静无风。"
        },
        {
            "title": "中秋寄杨学士（一作中秋永夕奉寄杨学士兄弟",
            "content": "鳞差甲子渐衰迟，依旧年年困乱离。\r\n八月夜长乡思切，鬓边添得几茎丝。"
        },
        {
            "title": "桃林",
            "content": "插槿作藩篱，丛生覆小池。为能妨远目，因遣去闲枝。\r\n邻叟偷来赏，栖禽欲下疑。虚空无障处，蒙闭有开时。\r\n苇鹭怜潇洒，泥鳅畏日曦。稍宽春水面，尽见晚山眉。\r\n岸稳人偷钓，阶明日上基。世间多弊事，事事要良医。"
        },
        {
            "title": "南浦",
            "content": "月若半环云若吐，高楼帘卷当南浦。应是石城艇子来，\r\n两桨咿哑过花坞。正值连宵酒未醒，不宜此际兼微雨。\r\n直教笔底有文星，亦应难状分明苦。"
        },
        {
            "title": "赠隐逸",
            "content": "静景须教静者寻，清狂何必在山阴。蜂穿窗纸尘侵砚，\r\n鸟斗庭花露滴琴。莫笑乱离方解印，犹胜颠蹶未抽簪。\r\n筑金总得非名士，况是无人解筑金。"
        },
        {
            "title": "洞庭玩月",
            "content": "洞庭湖上清秋月，月皎湖宽万顷霜。玉碗深沈潭底白，\r\n金杯细碎浪头光。寒惊乌鹊离巢噪，冷射蛟螭换窟藏。\r\n更忆瑶台逢此夜，水晶宫殿挹琼浆。"
        },
        {
            "title": "僧影",
            "content": "山色依然僧已亡，竹间疏磬隔残阳。\r\n智灯已灭余空烬，犹自光明照十方。"
        },
        {
            "title": "闲居",
            "content": "厌闻趋竞喜闲居，自种芜菁亦自锄。麋鹿跳梁忧触拨，\r\n鹰鹯搏击恐粗疏。拙谋却为多循理，所短深惭尽信书。\r\n刀尺不亏绳墨在，莫疑张翰恋鲈鱼。"
        },
        {
            "title": "寄隐者",
            "content": "烟郭云扃路不遥，怀贤犹恨太迢迢。长松夜落钗千股，\r\n小港春添水半腰。已约病身抛印绶，不嫌门巷似渔樵。\r\n渭滨晦迹南阳卧，若比吾徒更寂寥。"
        },
        {
            "title": "腾腾",
            "content": "八年流落醉腾腾，点检行藏喜不胜。\r\n乌帽素餐兼施药，前生多恐是医僧。"
        },
        {
            "title": "漫作二首",
            "content": "暑雨洒和气，香风吹日华。瞬龙惊汗漫，翥凤綷云霞。\r\n悬圃珠为树，天池玉作砂。丹霄能几级，何必待乘槎。\r\n黍谷纯阳入，鸾霄瑞彩生。岳灵分正气，仙卫借神兵。\r\n污俗迎风变，虚怀遇物倾。千钧将一羽，轻重在平衡。"
        },
        {
            "title": "闲兴",
            "content": "景寂有玄味，韵高无俗情。他山冰雪解，此水波澜生。\r\n影重验花密，滴稀知酒清。忙人常扰扰，安得心和平。"
        },
        {
            "title": "山院避暑",
            "content": "行乐江郊外，追凉山寺中。静阴生晚绿，寂虑延清风。\r\n运塞地维窄，气苏天宇空。何人识幽抱，目送冥冥鸿。"
        },
        {
            "title": "暴雨",
            "content": "电尾烧黑云，雨脚飞银线。急点溅池心，微烟昏水面。\r\n气凉氛祲消，暑退松篁健。丛蓼亚赪茸，擎荷翻绿扇。\r\n风期谁与同，逸趣余探遍。欲去更迟留，胸中久交战。"
        },
        {
            "title": "晨兴（一作起）",
            "content": "晓景山河爽，闲居巷陌清。已能消滞念，兼得散余酲。\r\n汲水人初起，回灯燕暂惊。放怀殊未足，圆隙已尘生。"
        },
        {
            "title": "失鹤",
            "content": "正怜标格出华亭，况是昂藏入相经。碧落顺风初得志，\r\n故巢因雨却闻腥。几时翔集来华表，每日沈吟看画屏。\r\n为报鸡群虚嫉妒，红尘向上有青冥。"
        },
        {
            "title": "此翁（此后在桃林场）",
            "content": "高阁群公莫忌侬，侬心不在宦名中。岩光一唾垂緌紫，\r\n何胤三遗大带红。金劲任从千口铄，玉寒曾试几炉烘。\r\n唯应鬼眼兼天眼，窥见行藏信此翁。"
        },
        {
            "title": "自沙县抵龙溪县值泉州军过后村落皆空因有一",
            "content": "水自潺湲日自斜，尽无鸡犬有鸣鸦。\r\n千村万落如寒食，不见人烟空见花。"
        },
        {
            "title": "建谿滩波心目惊眩余平生溺奇境今则畏怯不暇",
            "content": "长贪山水羡渔樵，自笑扬鞭趁早朝。\r\n今日建谿惊恐后，李将军画也须烧。"
        },
        {
            "title": "己巳年正月十二日自沙县抵邵武军将谋抚…偶",
            "content": "访戴船回郊外泊，故乡何处望天涯。半明半暗山村日，\r\n自落自开江庙花。数醆绿醅桑落酒，一瓯香沫火前茶。\r\n（缺二句）"
        },
        {
            "title": "梦中作",
            "content": "紫宸初启列鸳鸾，直向龙墀对揖班。九曜再新环北极，\r\n万方依旧祝南山。礼容肃睦缨緌外，和气熏蒸剑履间。\r\n扇合却循黄道退，庙堂谈笑百司闲。"
        },
        {
            "title": "清兴",
            "content": "阴沈天气连翩醉，摘索花枝料峭寒。\r\n拥鼻绕廊吟看雨，不知遗却竹皮冠。"
        },
        {
            "title": "无题",
            "content": "莫恨当年入用迟，通材何处不逢知。桑田变后新舟楫，\r\n华表归来旧路岐。公干寂寥甘坐废，子牟欢抃促行期。\r\n移都已改侯王第，惆怅沙堤别筑基。"
        },
        {
            "title": "李太舍池上玩红薇醉题",
            "content": "花低池小水泙泙，花落池心片片轻。酩酊不能羞白鬓，\r\n颠狂犹自眷红英。乍为旅客颜常厚，每见同人眼暂明。\r\n京洛园林归未得，天涯相顾一含情。"
        },
        {
            "title": "味道",
            "content": "如含瓦砾竟何功，痴黠相兼似得中。心系是非徒怅望，\r\n事须光景旋虚空。升沉不定都如梦，毁誉无恒却要聋。\r\n弋者甚多应扼腕，任他闲处指冥鸿。"
        },
        {
            "title": "早起探春",
            "content": "句芒一夜长精神，腊后风头已见春。烟柳半眠藏利脸，\r\n雪梅含笑绽香唇。渐因闲暇思量酒，必怨颠狂泥摸人。\r\n若个高情能似我，且应欹枕睡清晨。"
        },
        {
            "title": "卜隐",
            "content": "屏迹还应减是非，却忧蓝玉又光辉。桑梢出舍蚕初老，\r\n柳絮盖溪鱼正肥。世乱岂容长惬意，景清还觉易忘机。\r\n世间华美无心问，藜藿充肠苎作衣。"
        },
        {
            "title": "息虑",
            "content": "息虑狎群鸥，行藏合自由。春寒宜酒病，夜雨入乡愁。\r\n道向危时见，官因乱世休。外人相待浅，独说济川舟。"
        },
        {
            "title": "社后",
            "content": "社后重阳近，云天澹薄间。目随棋客静，心共睡僧闲。\r\n归鸟城衔日，残虹雨在山。寂寥思晤语，何夕款柴关？"
        },
        {
            "title": "向隅",
            "content": "守道得途迟，中兼遇乱离。刚肠成绕指，玄发转垂丝。\r\n客路少安处，病床无稳时。弟兄消息绝，独敛问隅眉。"
        },
        {
            "title": "感事三十四韵（丁卯己后）",
            "content": "紫殿承恩岁，金銮入直年。人归三岛路，日过八花砖。\r\n鸳鹭皆回席，皋夔亦慕膻。庆霄舒羽翼，尘世有神仙。\r\n虽遇河清圣，惭非岳降贤。皇慈容散拙，公议逼陶甄。\r\n江总参文会，陈暄侍狎筵。腐儒亲帝座，太史认星躔。\r\n侧弁聆神算，濡毫俟密宣。宫司持玉研，书省擘香笺。\r\n唯理心无党，怜才膝屡前。焦劳皆实录，宵旰岂虚传。\r\n始议新尧历，将期整舜弦。去梯言必尽，仄席意弥坚。\r\n上相思惩恶，中人讵省愆。鹿穷唯牴触，兔急且联猭。\r\n本是谋赊死，因之致劫迁。氛霾言下合，日月暗中悬。\r\n恭显诚甘罪，韦平亦恃权。畏闻巢幕险，宁寤积薪然。\r\n谅直寻钳口，奸纤益比肩。晋谗终不解，鲁瘠竟难痊。\r\n只拟诛黄皓，何曾识霸先。嗾獒翻丑正，养虎欲求全。\r\n万乘烟尘里，千官剑戟边。斗魁当北坼，地轴向西偏。\r\n袁董非徒尔，师昭岂偶然？中原成劫火，东海遂桑田。\r\n溅血惭嵇绍，迟行笑褚渊。四夷同效顺，一命敢虚捐。\r\n山岳还青耸，穹苍旧碧鲜。独夫长啜泣，多士已忘筌。\r\n郁郁空狂叫，微微几病癫。丹梯倚寥廓，终去问青天。"
        },
        {
            "title": "送人弃官入道",
            "content": "仙李浓阴润，皇枝密叶敷。俊才轻折桂，捷径取纡朱。\r\n断绁三清路，扬鞭五达衢。侧身期破的，缩手待呼卢。\r\n社稷俄如缀，雄豪讵守株。忸怩非壮志，摆脱是良图。\r\n尘土留难住，缨緌弃若无。冥心归大道，回首笑吾徒。\r\n酒律应难忘，诗魔未肯徂。他年如拔宅，为我指清都。"
        },
        {
            "title": "赠吴颠尊师（丙寅年作）",
            "content": "饮酒经何代，休粮度此生。迹应常自浼，颠亦强为名。\r\n道若千钧重，身如一羽轻。毫厘分象纬，袒跣揖公卿。\r\n狗窦号光逸，渔阳裸祢衡。笑雷冬蛰震，岩电夜珠明。\r\n月魄侵簪冷，江光逼屐清。半酣思救世，一手拟扶倾。\r\n击地嗟衰俗，看天贮不平。自缘怀气义，可是计烹亨。\r\n议论通三教，年颜称五更。老狂人不厌，密行鬼应惊。\r\n未识心相许，开襟语便诚。伊余常仗义，愿拜十年兄。"
        },
        {
            "title": "梦仙",
            "content": "紫霄宫阙五云芝，九级坛前再拜时。鹤舞鹿眠春草远，\r\n山高水阔夕阳迟。每嗟阮肇归何速，深羡张骞去不疑。\r\n澡练纯阳功力在，此心唯有玉皇知。"
        },
        {
            "title": "故都",
            "content": "故都遥想草萋萋，上帝深疑亦自迷。塞雁已侵池籞宿，\r\n宫鸦犹恋女墙啼。天涯烈士空垂涕，地下强魂必噬脐。\r\n掩鼻计成终不觉，冯驩无路斅鸣鸡。"
        },
        {
            "title": "秋深闲兴",
            "content": "此心兼笑野云忙，甘得贫闲味甚长。病起乍尝新橘柚，\r\n秋深初换旧衣裳。晴来喜鹊无穷语，雨后寒花特地香。\r\n把钓覆棋兼举白，不离名教可颠狂。"
        },
        {
            "title": "再思",
            "content": "暴殄犹来是片时，无人向此略迟疑。流金铄石玉长润，\r\n败柳凋花松不知。但保行藏天是证，莫矜纤巧鬼难欺。\r\n近来更得穷经力，好事临行亦再思。"
        },
        {
            "title": "两贤",
            "content": "卖卜严将卖饼孙，两贤高趣恐难伦。\r\n而今若有逃名者，应被品流呼差人。"
        },
        {
            "title": "又一绝请为申达京洛亲交知余病废",
            "content": "鬓惹新霜耳旧聋，眼昏腰曲四肢风。\r\n交亲若要知形候，岚嶂烟中折臂翁。"
        },
        {
            "title": "登南神光寺塔院（一本题作登南台僧寺）",
            "content": "无奈离肠日九回，强摅离抱立高台。中华地向城边尽，\r\n外国云从岛上来。四序有花长见雨，一冬无雪却闻雷。\r\n日宫紫气生冠冕，试望扶桑病眼开。"
        },
        {
            "title": "宝剑",
            "content": "因极还应有甚通，难将粪壤掩神踪。\r\n斗间紫气分明后，擘地成川看化龙。"
        },
        {
            "title": "寄上兄长",
            "content": "两地支离路八千，襟怀凄怆鬓苍然。\r\n乱来未必长团会，其奈而今更长年。"
        },
        {
            "title": "荔",
            "content": "遐方不许贡珍奇，密诏唯教进荔枝。\r\n汉武碧桃争比得，枉令方朔号偷儿。\r\n封开玉笼鸡冠湿，叶衬金盘鹤顶鲜。\r\n想得佳人微启齿，翠钗先取一双悬。\r\n巧裁霞片裹神浆，崖蜜天然有异香。\r\n应是仙人金掌露，结成冰入蒨罗囊。"
        },
        {
            "title": "三月二十七日自抚州往南城县舟行见拂水蔷薇",
            "content": "江中春雨波浪肥，石上野花枝叶瘦。枝低波高如有情，\r\n浪去枝留如力斗。绿刺红房战褭时，吴娃越艳醺酣后。\r\n且将浊酒伴清吟，酒逸吟狂轻宇宙。"
        },
        {
            "title": "丙寅二月二十二日抚州如归馆雨中有怀（一作",
            "content": "凄凄恻恻又微嚬。欲话羁愁忆故人。薄酒旋醒寒彻夜，\r\n好花虚谢雨藏春。萍蓬已恨为逋客，江岭那知见侍臣。\r\n未必交情系贫富，柴门自古少车尘。"
        },
        {
            "title": "乙丑岁九月在萧滩镇驻泊两月忽得商马杨迢…",
            "content": "旅寓在江郊，秋风正寂寥。紫泥虚宠奖，白发已渔樵。\r\n事往凄凉在，时危志气销。若为将朽质，犹拟杖于朝。"
        },
        {
            "title": "赠孙仁本尊师（在袁州）",
            "content": "齿如冰雪发如黳，几百年来醉似泥。\r\n不共世人争得失，卧床前有上天梯。"
        },
        {
            "title": "息兵",
            "content": "渐觉人心望息兵，老儒希觊见澄清。正当困辱殊轻死，\r\n已过艰危却恋生。多难始应彰劲节，至公安肯为虚名。\r\n暂时胯下何须耻，自有苍苍鉴赤诚。"
        },
        {
            "title": "花时与钱尊师同醉因成二十字",
            "content": "桥下浅深水，竹间红白花。酒仙同避世，何用厌长沙。"
        },
        {
            "title": "即目（一作日）二首",
            "content": "万古离怀憎物色，几生愁绪溺风光。废城沃土肥春草，\r\n野渡空船荡夕阳。倚道向人多脉脉，为情因酒易伥伥。\r\n宦途弃掷须甘分，回避红尘是所长。\r\n动非求进静非禅，咋舌吞声过十年。溪涨浪花如积石，\r\n雨晴云叶似连钱。干戈岁久谙戎事，枕簟秋凉减夜眠。\r\n攻苦惯来无不可，寸心如水但澄鲜。"
        },
        {
            "title": "净兴寺杜鹃一枝繁艳无比",
            "content": "一园红艳醉坡陀，自地连梢簇蒨罗。\r\n蜀魄未归长滴血，只应偏滴此丛多。"
        },
        {
            "title": "有瞩",
            "content": "晚凉闲步向江亭，默默看书旋旋行。风转滞帆狂得势，\r\n潮来诸水寂无声。谁将覆辙询长策，愿把棼丝属老成。\r\n安石本怀经济意，何妨一起为苍生。"
        },
        {
            "title": "湖南梅花一冬再发偶题于花援",
            "content": "湘浦梅花两度开，直应天意别栽培。玉为通体依稀见，\r\n香号返魂容易回。寒气与君霜里退，阳和为尔腊前来。\r\n夭桃莫倚东风势，调鼎何曾用不材。"
        },
        {
            "title": "家书后批二十八",
            "content": "四序风光总是愁，鬓毛衰飒涕横流。\r\n此书未到心先到，想在孤城海岸头。"
        },
        {
            "title": "早起五言三韵",
            "content": "万树绿杨垂，千般黄鸟语。庭花风雨余，岑寂如村坞。\r\n依依官渡头，晴阳照行旅。"
        },
        {
            "title": "柳",
            "content": "一笼金线拂弯桥，几被儿童损细腰。\r\n无奈灵和标格在，春来依旧褭长条。"
        },
        {
            "title": "醉著",
            "content": "万里清江万里天，一村桑柘一村烟。\r\n渔翁醉著无人唤，过午醒来雪满船。"
        },
        {
            "title": "晓日",
            "content": "天际霞光入水中，水中天际一时红。\r\n直须日观三更后，首送金乌上碧空。"
        },
        {
            "title": "翠碧鸟（以上并在醴陵作）",
            "content": "天长水远网罗稀，保得重重翠碧衣。\r\n挟弹小儿多害物，劝君莫近市朝飞。"
        },
        {
            "title": "避地",
            "content": "西山爽气生襟袖，南浦离愁入梦魂。人泊孤舟青草岸，\r\n鸟鸣高树夕阳村。偷生亦似符天意，未死深疑负国恩。\r\n白面儿郎犹巧宦，不知谁与正乾坤。"
        },
        {
            "title": "曛黑",
            "content": "古木侵天日已沈，露华凉冷润衣襟。\r\n江城曛黑人行绝，唯有啼乌伴夜碪。"
        },
        {
            "title": "秋郊闲望有感",
            "content": "枫叶微红近有霜，碧云秋色满吴乡。鱼冲骇浪雪鳞健，\r\n鸦闪夕阳金背光。心为感恩长惨戚，鬓缘经乱早苍浪。\r\n可怜广武山前语，楚汉宁教作战场。"
        },
        {
            "title": "病中初闻复官二首",
            "content": "抽毫连夜侍明光，执靮三年从省方。烧玉谩劳曾历试，\r\n铄金宁为欠周防。也知恩泽招谗口，还痛神祇误直肠。\r\n闻道复官翻涕泗，属车何在水茫茫。\r\n又挂朝衣一自惊，始知天意重推诚。青云有路通还去，\r\n白发无私健亦生。曾避暖池将浴凤，却同寒谷乍迁莺。\r\n宦途巇嶮终难测，稳泊渔舟隐姓名。"
        },
        {
            "title": "欲明",
            "content": "欲明篱被风吹倒，过午门因客到开。忍苦可能遭鬼笑，\r\n息机应免致鸥猜。岳僧互乞新诗去，酒保频征旧债来。\r\n唯有狂吟与沈饮，时时犹自触灵台。"
        },
        {
            "title": "玩水禽（在古南醴陵县作）",
            "content": "两两珍禽渺渺溪，翠衿红掌净无泥。向阳眠处莎成毯，\r\n蹋水飞时浪作梯。依倚雕梁轻社燕，抑扬金距笑晨鸡。\r\n劝君细认渔翁意，莫遣縆罗误稳栖。"
        },
        {
            "title": "寄湖南从事",
            "content": "索寞襟怀酒半醒，无人一为解余酲。岸头柳色春将尽，\r\n船背雨声天欲明。去国正悲同旅雁，隔江何忍更啼莺。\r\n莲花幕下风流客，试与温存谴逐情。"
        },
        {
            "title": "梅花",
            "content": "梅花不肯傍春光，自向深冬著艳阳。龙笛远吹胡地月，\r\n燕钗初试汉宫妆。风虽强暴翻添思，雪欲侵凌更助香。\r\n应笑暂时桃李树，盗天和气作年芳。"
        },
        {
            "title": "雪中过重湖信笔偶题",
            "content": "道方时险拟如何，谪去甘心隐薜萝。青草湖将天暗合，\r\n白头浪与雪相和。旗亭腊酎逾年熟，水国春寒向晚多。\r\n处困不忙仍不怨，醉来唯是欲傞傞。"
        },
        {
            "title": "奉和峡州孙舍人肇荆南重围中寄诸朝士二篇时",
            "content": "敏手何妨误汰金，敢怀私忿斅羊斟。直应宣室还三接，\r\n未必丰城便陆沈。炽炭一炉真玉性，浓霜千涧老松心。\r\n私恩尚有捐躯誓，况是君恩万倍深。\r\n征途安敢更迁延，冒入重围势使然。众果却应存苦李，\r\n五瓶惟恐竭甘泉。多端莫撼三珠树，密策寻遗七宝鞭。\r\n黄篾舫中梅雨里，野人无事日高眠。"
        },
        {
            "title": "春阴独酌寄同年虞部李郎中（在湖南）",
            "content": "春阴漠漠土脉润，春寒微微风意和。闲嗤入甲奔竞态，\r\n醉唱落调渔樵歌。诗道揣量疑可进，宦情缺刓转无多。\r\n酒酣狂兴依然在，其奈千茎鬓雪何？"
        },
        {
            "title": "小隐",
            "content": "借得茅斋岳麓西，拟将身世老锄犁。清晨向市烟含郭，\r\n寒夜归村月照溪。炉为窗明僧偶坐，松因雪折鸟惊啼。\r\n灵椿朝菌由来事，却笑庄生始欲齐。"
        },
        {
            "title": "出官经硖石县",
            "content": "谪宦过东畿，所抵州名濮。故里欲清明，临风堪恸哭。\r\n溪长柳似帷，山暖花如醭。逆旅讶簪裾，野老悲陵谷。\r\n暝鸟影连翩，惊狐尾纛簌。尚得佐方州，信是皇恩沐。"
        },
        {
            "title": "访同年虞",
            "content": "策蹇相寻犯雪泥，厨烟未动日平西。门庭野水褵褷鹭，\r\n邻里短墙咿喔鸡。未入庆霄君择肉，畏逢华毂我吹齑。\r\n地炉贳酒成狂醉，更觉襟怀得丧齐。"
        },
        {
            "title": "恩赐樱桃分寄朝士（在岐下）",
            "content": "未许莺偷出汉宫，上林初进半金笼。蔗浆自透银杯冷，\r\n朱实相辉玉碗红。俱有乱离终日恨，贵将滋味片时同。\r\n霜威食檗应难近，宜在纱窗绣户中。"
        },
        {
            "title": "秋霖夜忆家（随驾在凤翔府）",
            "content": "垂老何时见弟兄，背灯愁泣到天明。\r\n不知短发能多少，一滴秋霖白一茎。"
        },
        {
            "title": "冬至夜作（天复",
            "content": "中宵忽见动葭灰，料得南枝有早梅。四野便应枯草绿，\r\n九重先觉冻云开。阴冰莫向河源塞，阳气今从地底回。\r\n不道惨舒无定分，却忧蚊响又成雷。"
        },
        {
            "title": "赠渔者",
            "content": "个侬居处近诛茅，枳棘篱兼用荻梢。尽日风扉从自掩，\r\n无人筒钓是谁抛？城方四百墙阴直，江阔中心水脉坳。\r\n我亦好闲求老伴，莫嫌迁客且论交。"
        },
        {
            "title": "辛酉岁冬十一月随驾幸岐下作",
            "content": "曳裾谈笑殿西头，忽听征铙从冕旒。凤盖行时移紫气，\r\n鸾旗驻处认皇州。晓题御服颁群吏，夜发宫嫔诏列侯。\r\n雨露涵濡三百载，不知谁拟杀身酬。"
        },
        {
            "title": "从猎三首",
            "content": "猎犬谙斜路，宫嫔识认旗。马前双兔起，宣尔羽林儿。\r\n小镫狭鞦鞘，鞍轻妓细腰。有时齐走马，也学唱交交。\r\n蹀躞巴陵骏，毰毸碧野鸡。忽闻仙乐动，赐酒玉偏提。"
        },
        {
            "title": "苑中",
            "content": "上苑离宫处处迷，相风高与露盘齐。金阶铸出狻猊立，\r\n玉树雕成狒犭术啼，外使调鹰初得按，中官过马不教嘶。\r\n笙歌锦绣云霄里，独许词臣醉似泥。"
        },
        {
            "title": "宫柳",
            "content": "莫道秋来芳意违，宫娃犹似妒蛾眉。幸当玉辇经过处，\r\n不怕金风浩荡时。草色长承垂地叶，日华先动映楼枝。\r\n涧松亦有凌云分，争似移根太液池。"
        },
        {
            "title": "锡宴日作",
            "content": "玉衔花马蹋香街，诏遣追欢绮席开。中使押从天上去，\r\n外人知自日边来。臣心净比漪涟水，圣泽深于潋滟杯。\r\n才有异恩颁稷契，已将优礼及邹枚。清商适向梨园降，\r\n妙妓新行峡雨回。不敢通宵离禁直，晚乘残醉入银台。"
        },
        {
            "title": "侍宴",
            "content": "蜂黄蝶粉两依依，狎宴临春日正迟。\r\n密旨不教江令醉，丽华微笑认皇慈。"
        },
        {
            "title": "中秋禁直",
            "content": "星斗疏明禁漏残，紫泥封后独凭阑。露和玉屑金盘冷，\r\n月射珠光贝阙寒。天衬楼台笼苑外，风吹歌管下云端。\r\n长卿只为长门赋，未识君臣际会难。"
        },
        {
            "title": "和吴子华侍郎令狐昭化舍人叹白菊衰谢之绝次",
            "content": "正怜香雪披千片，忽讶残霞覆一丛。\r\n还似妖姬长年后，酒酣双脸却微红。"
        },
        {
            "title": "与吴子华侍郎同年玉堂同直怀恩叙恳因成…兼",
            "content": "往年莺谷接清尘，今日鳌山作侍臣。二纪计偕劳笔研，\r\n一朝宣入掌丝纶。声名烜赫文章士，金紫雍容富贵身。\r\n绛帐恩深无路报，语余相顾却酸辛。"
        },
        {
            "title": "六月十七日召对自辰及申方归本院",
            "content": "清暑帘开散异香，恩深咫尺对龙章。花应洞里寻常发，\r\n日向壶中特地长。坐久忽疑槎犯斗，归来兼恐海生桑。\r\n如今冷笑东方朔，唯用诙谐侍汉皇。"
        },
        {
            "title": "雨后月中玉堂闲坐",
            "content": "银台直北金銮外，暑雨初晴皓月中。唯对松篁听刻漏，\r\n更无尘土翳虚空。绿香熨齿冰盘果，清冷侵肌水殿风。\r\n夜久忽闻铃索动，玉堂西畔响丁东。"
        },
        {
            "title": "同年前虞部李郎中自长沙赴行在余以紫石砚赠",
            "content": "斧柯新样胜珠玑，堪赞星郎染翰时。不向东垣修直疏，\r\n即须西掖草妍词。紫光称近丹青笔，声韵宜裁锦绣诗。\r\n蓬岛侍臣今放逐，羡君回去逼龙墀。"
        },
        {
            "title": "早玩雪梅有怀亲属",
            "content": "北陆候才变，南枝花已开。无人同怅望，把酒独裴回。\r\n冻白雪为伴，寒香风是媒。何因逢越使，肠断谪仙才。"
        },
        {
            "title": "乱后却至近甸有感（乙卯年作）",
            "content": "狂童容易犯金门，比屋齐人作旅魂。夜户不扃生茂草，\r\n春渠自溢浸荒园。关中忽见屯边卒，塞外翻闻有汉村。\r\n堪恨无情清渭水，渺茫依旧绕秦原。"
        },
        {
            "title": "赠湖南李思齐处士",
            "content": "两板船头浊酒壶，七丝琴畔白髭须。三春日日黄梅雨，\r\n孤客年年青草湖。燕侠冰霜难狎近，楚狂锋刃触凡愚。\r\n知余绝粒窥仙事，许到名山看药炉。"
        },
        {
            "title": "过临淮故里",
            "content": "交游昔岁已凋零，第宅今来亦变更。旧庙荒凉时飨绝，\r\n诸孙饥冻一官成。五湖竟负他年志，百战空垂异代名。\r\n荣盛几何流落久，遣人襟抱薄浮生。"
        },
        {
            "title": "赠易卜崔江处士（袁州）",
            "content": "白首穷经通秘义，青山养老度危时。门传组绶身能退，\r\n家学渔樵迹更奇。四海尽闻龟策妙，九霄堪叹鹤书迟。\r\n壶中日月将何用，借与闲人试一窥。"
        },
        {
            "title": "乱后春日途经野塘",
            "content": "世乱他乡见落梅，野塘晴暖独裴回。船冲水鸟飞还住，\r\n袖拂杨花去却来。季重旧游多丧逝，子山新赋极悲哀。\r\n眼看朝市成陵谷，始信昆明是劫灰。"
        },
        {
            "title": "隰州新驿",
            "content": "盛德已图形，胡为忽构兵。燎原虽自及，诛乱不无名。\r\n掷鼠须防误，连鸡莫惮惊。本期将系虏，末策但婴城。\r\n肘腋人情变，朝廷物论生。果闻荒谷缢，旋睹藁街烹。\r\n帝怒今方息，时危喜暂清。始终俱以此，天意甚分明。"
        },
        {
            "title": "湖南绝少含桃偶有人以新摘者见惠感事伤怀因",
            "content": "时节虽同气候殊，不积堪荐寝园无。合充凤食留三岛，\r\n谁许莺偷过五湖。苦笋恐难同象匕，酪浆无复莹玭珠。\r\n金銮岁岁长宣赐，忍泪看天忆帝都。"
        },
        {
            "title": "偶题",
            "content": "俟时轻进固相妨，实行丹心仗彼苍。\r\n萧艾转肥兰蕙瘦，可能天亦妒馨香。"
        },
        {
            "title": "汉江行次",
            "content": "村寺虽深已暗知，幡竿残日迥依依。沙头有庙青林合，\r\n驿步无人白鸟飞。牧笛自由随草远，渔歌得意扣舷归。\r\n竹园相接春波暖，痛忆家乡旧钓矶。"
        },
        {
            "title": "江行",
            "content": "浪蹙青山江北岸，云含黑雨日西边。舟人偶语忧风色，\r\n行客无聊罢昼眠。争似槐花九衢里，马蹄安稳慢垂鞭。"
        },
        {
            "title": "幽独",
            "content": "幽独起侵晨，山莺啼更早。门巷掩萧条，落花满芳草。\r\n烟和魂共远，春与人同老。默默又依依，凄然此怀抱。"
        },
        {
            "title": "雨",
            "content": "坐来簌簌山风急，山雨随风暗原隰。树带繁声出竹闻，\r\n溪将大点穿篱入。饷妇寥翘布领寒，牧童拥肿蓑衣湿。\r\n此时高味共谁论，拥鼻吟诗空伫立。"
        },
        {
            "title": "太平谷中玩水上花",
            "content": "山头水从云外落，水面花自山中来。一溪红点我独惜，\r\n几树蜜房谁见开？应有妖魂随暮雨，岂无香迹在苍苔。\r\n凝眸不觉斜阳尽，忘逐樵人蹑石回。"
        },
        {
            "title": "南亭",
            "content": "每日在南亭，南亭似僧院。人语静先闻，鸟啼深不见。\r\n松瘦石棱棱，山光溪淀淀。堑蔓坠长茸，岛花垂小蒨。\r\n行簪隐士冠，卧读先贤传。更有兴来时，取琴弹一遍。"
        },
        {
            "title": "伤乱",
            "content": "岸上花根总倒垂，水中花影几千枝。一枝一影寒山里，\r\n野水野花清露时。故国几年犹战斗，异乡终日见旌旗。\r\n交亲流落身羸病，谁在谁亡两不知。"
        },
        {
            "title": "见别离者因赠之",
            "content": "征人草草尽戎装，征马萧萧立路傍。尊酒阑珊将远别，\r\n秋山迤逦更斜阳。白髭兄弟中年后，瘴海程途万里长。\r\n曾向天涯怀此恨，见君呜咽更凄凉。"
        },
        {
            "title": "寄友人",
            "content": "伤时惜别心交加，支颐一向千咨嗟。旷野风吹寒食月，\r\n广庭烟著黄昏花。长拟醺酣遗世事，若为局促问生涯。\r\n夫君亦是多情者，几处将愁殢酒家。"
        },
        {
            "title": "睡起",
            "content": "睡起墙阴下药阑，瓦松花白闭柴关。断年不出僧嫌癖，\r\n逐日无机鹤伴闲。尘土莫寻行止处，烟波长在梦魂间。\r\n终撑舴艋称渔叟，赊买湖心一崦山。"
        },
        {
            "title": "春尽",
            "content": "惜春连日醉昏昏，醒后衣裳见酒痕。细水浮花归别涧，\r\n断云含雨入孤村。入闲易有芳时恨，地胜难招自古魂。\r\n惭愧流莺相厚意，清晨犹为到西园。"
        },
        {
            "title": "半醉",
            "content": "水向东流竟不回，红颜白发递相催。壮心暗逐高歌尽，\r\n往事空因半醉来。云护雁霜笼澹月，雨连莺晓落残梅。\r\n西楼怅望芳菲节，处处斜阳草似苔。"
        },
        {
            "title": "惜花",
            "content": "皱白离情高处切，腻香愁态静中深。眼随片片沿流去，\r\n恨满枝枝被雨淋。总得苔遮犹慰意，若教泥污更伤心。\r\n临轩一醆悲春酒，明日池塘是绿阴。"
        },
        {
            "title": "初赴期集",
            "content": "轻寒著背雨凄凄，九陌无尘未有泥。\r\n还是平时旧滋味，慢垂鞭袖过街西。"
        },
        {
            "title": "寄邻庄道侣",
            "content": "闻说经旬不启关，药窗谁伴醉开颜。\r\n夜来雪压村前竹，賸见溪南几尺山。"
        },
        {
            "title": "即目",
            "content": "书墙暗记移花日，洗瓮先知酝酒期。\r\n须信闲人有忙事，早来冲雨觅渔师。"
        },
        {
            "title": "蜻蜓",
            "content": "碧玉眼睛云母翅，轻于粉蝶瘦于蜂。\r\n坐来迎拂波光久，岂是殷勤为蓼丛。"
        },
        {
            "title": "观斗鸡（一作鸡斗）偶作",
            "content": "何曾解报稻粱恩，金距花冠气遏云。\r\n白日枭鸣无意问，唯将芥羽害同群。"
        },
        {
            "title": "有感",
            "content": "坚辞羽葆与吹铙，翻向天涯困系匏。故老未曾忘炙背，\r\n何人终拟问苞茅？融风渐暖将回雁，滫水犹腥近斩蛟。\r\n万里关山如咫尺，女床唯待凤归巢。"
        },
        {
            "title": "十月七日早起作时气疾初愈",
            "content": "疾愈身轻觉数通，山无岚瘴海无风。\r\n阳精欲出阴精落，天地包含紫气中。"
        },
        {
            "title": "南安寓止",
            "content": "此地三年偶寄家，枳篱茅厂共桑麻。蝶矜翅暖徐窥草，\r\n蜂倚身轻凝看花。天近函关屯瑞气，水侵吴甸浸晴霞。\r\n岂知卜肆严夫子，潜指星机认海槎。"
        },
        {
            "title": "疏雨",
            "content": "疏雨从东送疾雷，小庭凉气净莓苔。卷帘燕子穿人去，\r\n洗砚鱼儿触手来。但欲进贤求上赏，唯将拯溺作良媒。\r\n戎衣一挂清天下，傅野非无济世才。"
        },
        {
            "title": "访隐者遇沈醉书其门而归",
            "content": "晓入江村觅钓翁，钓翁沈醉酒缸空。\r\n夜来风起闲花落，狼藉柴门鸟径中。"
        },
        {
            "title": "驿步（癸酉年在南安县）",
            "content": "暂息征车病眼开，况穿松竹入楼台。江流灯影向东去，\r\n树递雨声从北来。物近刘舆招垢腻，风经庾亮污尘埃。\r\n高情自古多惆怅，赖有南华养不材。"
        },
        {
            "title": "感旧",
            "content": "省趋弘阁侍貂珰，指座深恩刻寸肠。秦苑已荒空逝水，\r\n楚天无限更斜阳。时昏却笑朱弦直，事过方闻锁骨香。\r\n入室故寮流落尽，路人惆怅见灵光。"
        },
        {
            "title": "赠僧",
            "content": "尽说归山避战尘，几人终肯别嚣氛。瓶添涧水盛将月，\r\n衲挂松枝惹得云。三接旧承前席遇，一灵今用戒香熏。\r\n相逢莫话金銮事，触拨伤心不愿闻。"
        },
        {
            "title": "已凉",
            "content": "碧阑干外绣帘垂，猩色屏风画折枝。\r\n八尺龙须方锦褥，已凉天气未寒时。\r\n【注释】：①猩色：猩红色。\r\n②龙须：灯芯草。【译文】：　　翠绿的栏杆外绣帘低垂，猩红的屏风上画着花卉草木。八尺的龙须席上铺着锦绣被褥，天气已经凉了但还没到寒冷的时候。【赏析】：　　诗人铺陈地描写屋内豪华的摆设，点出已凉未寒的特有时令气氛。主人公始终没有露面，但床上锦褥的暗示和折枝图的烘托，隐约展示了主人公在深闺寂寞之中渴望爱情生活的情怀。通篇没有一个字涉及“情”，甚至没有一个字触及“人”，纯然借助环境景物来点染人的情思，供读者玩味。全诗情思深远，委婉含蓄，构思颇费心思。"
        },
        {
            "title": "寒食夜",
            "content": "恻恻轻寒剪剪风，\r\n杏花飘雪小桃红。\r\n夜深斜搭秋千索，\r\n楼阁朦胧细雨中。"
        },
        {
            "title": "八月六日作四首",
            "content": "日离黄道十年昏，敏手重开造化门。火帝动炉销剑戟，\r\n风师吹雨洗乾坤。左牵犬马诚难测，右袒簪缨最负恩。\r\n丹笔不知谁定罪，莫留遗迹怨神孙。\r\n金虎挻灾不复论，构成狂猘犯车尘。御衣空惜侍中血，\r\n国玺几危皇后身。图霸未能知盗道，饰非唯欲害仁人。\r\n黄旗紫气今仍旧，免使老臣攀画轮。\r\n簪裾皆是汉公卿，尽作锋铓剑血醒。显负旧恩归乱主，\r\n难教新国用轻刑。穴中狡兔终须尽，井上婴儿岂自宁。\r\n底事亦疑惩未了，更应书罪在泉扃。\r\n坐看包藏负国恩，无才不得预经纶。袁安坠睫寻忧汉，\r\n贾谊濡毫但过秦。威凤鬼应遮矢射，灵犀天与隔埃尘。\r\n堤防瓜李能终始，免愧于心负此身。"
        }
    ]
}