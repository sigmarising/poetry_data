{
    "dynasty": "唐",
    "author": "李绅",
    "intro": "字公垂，润州无锡人。为人短小精悍，于诗最有名，时号短李。元和初，擢进士第，补国子助教，不乐，辄去。李錡辟掌书记，绅抗命，不为草表，几见害。穆宗召为右拾遗、翰林学士，与李德裕、元稹同时号三俊，历中书舍人、御史中丞、户部侍郎。敬宗立，李逢吉构之，贬端州司马，徙江州长史，迁滁、寿二州剌史同，以太子宾客分司东都。太和中，擢浙东观察使。开成初，迁河南尹、宣武节度使。武宗即位，召拜中书侍郎同平章事，进尚书右仆射，封赵郡公。居位四年，以检校右仆射平章事节度淮南。卒，赠太尉，谥文肃。《追昔游诗》三卷，《杂诗》一卷。",
    "items": [
        {
            "title": "过梅里七首家于无锡四十载，今敝庐数堵犹存",
            "content": "翡翠飞飞绕莲坞，一啄嘉鱼一鸣舞。莲茎触散莲叶欹，\r露滴珠光似还浦。虞人掠水轻浮弋，翡翠惊飞飞不息。\r直上层空翠影高，还向云间双比翼。弹射莫及弋不得，\r日暮虞人空叹息。"
        },
        {
            "title": "过梅里七首家于无锡四十载，今敝庐数堵犹存",
            "content": "早梅花，满枝发。东风报春春未彻，紫萼迎风玉珠裂。\r杨柳未黄莺结舌，委素飘香照新月。桥边一树伤离别，\r游荡行人莫攀折。不竞江南艳阳节，任落东风伴春雪。"
        },
        {
            "title": "杭州天竺、灵隐二寺顷岁亦布衣一游，及赴会",
            "content": "翠岩幽谷高低寺，十里松风碧嶂连。开尽春花芳草涧，\r遍通秋水月明泉。石文照日分霞壁，竹影侵云拂暮烟。\r时有猿猱扰钟磬，老僧无复得安禅。\r人烟不隔江城近，水石虽清海气深。波动只观罗刹相，\r静居难识梵王心。鱼扃昼锁龙宫宝，雁塔高摩欲界金。\r近日尤闻重雕饰，世人遥礼二檀林。"
        },
        {
            "title": "过梅里七首家于无锡四十载，今敝庐数堵犹存",
            "content": "双鸂鶒，锦毛斓斑长比翼。戏绕莲丛回锦臆，\r照灼花丛两相得。渔歌惊起飞南北，缭绕追随不迷惑。\r云间上下同栖息，不作惊禽远相忆。东家少妇机中语，\r剪断回文泣机杼。徒嗟孔雀衔毛羽，一去东南别离苦。\r五里裴回竟何补。"
        },
        {
            "title": "过梅里七首家于无锡四十载，今敝庐数堵犹存",
            "content": "羽毛似雪无瑕点，顾影秋池舞白云。闲整素仪三岛近，\r回飘清唳九霄闻。好风顺举应摩日，逸翮将成莫恋群。\r凌励坐看空碧外，更怜凫鹭老江濆。"
        },
        {
            "title": "过梅里七首家于无锡四十载，今敝庐数堵犹存",
            "content": "昔余过稚齿，从师昧知奥。徒怀利物心，不获藏身宝。\r曳娄一缝掖，出处劳昏早。醒醉迷啜哺，衣裳辨颠倒。\r忠诚贯白日，直已凭苍昊。卷舌堕谗谀，惊波息行潦。\r衰禽识旧木，疲马知归道。杨柳长庭柯，兰荃覆阶草。\r旌旄光里舍，骑服欢妻嫂。绿鬓绝新知，苍须稀旧老。\r冠緌身忝贵，斋沐心常祷。笙磬谅谐和，庭除还洒扫。\r栖迟还竹巷，物役浸江岛。倏忽变星霜，悲伤满衷抱。"
        },
        {
            "title": "过梅里七首家于无锡四十载，今敝庐数堵犹存",
            "content": "上家山，家山依旧好。昔去松桂长，今来容须老。\r上家山，临古道。高低入云树，芜没连天草。草色绿萋萋，\r寒蛩遍草啼。噪鸦啼树远，行雁帖云齐。岩光翻落日，\r僧火开经室。竹洞磬声长，松楼钟韵疾。苔阶泉溜鈌，\r石甃青莎密。旧径行处迷，前交坐中失。叹息整华冠，\r持怀强自欢。笑歌怜稚孺，弦竹纵吹弹。山明溪月上，\r酒满心聊放。丱发此淹留，垂丝匪闲旷。青山不可上，\r昔事还惆怅。况复白头人，追怀空望望。"
        },
        {
            "title": "过梅里七首家于无锡四十载，今敝庐数堵犹存",
            "content": "故山一别光阴改，秋露清风岁月多。松下壮心年少去，\r池边衰影老人过。白云生灭依岩岫，青桂荣枯托薜萝。\r惟有此身长是客，又驱旌旆寄烟波。"
        },
        {
            "title": "忆被牛相留醉州中，时无他宾，牛公夜出真珠",
            "content": "严城画角三声闭，清宴金樽一夕同。银烛坐隅听子夜，\r宝筝筵上起春风。酒徵旧对惭衰质，曲换新词感上宫。\r淮海一从云雨散，杳然俱是梦魂中。"
        },
        {
            "title": "七年初到洛阳，寓居宣教里，时已春暮，而四",
            "content": "青莎满地无三径，白发缘头忝四人。官职谬齐商岭客，\r姓名那重汉廷臣。圣朝寡罪容衰齿，愚叟多惭未退身。\r惟有门人怜钝拙，劝教沈醉洛阳春。"
        },
        {
            "title": "寿阳罢郡日，有诗十首，与追怀不殊，今编于",
            "content": "菱歌罢唱鹢舟回，雪鹭银鸥左右来。霞散浦边云锦截，\r月升湖面镜波开。鱼惊翠羽金鳞跃，莲脱红衣紫菂摧。\r淮口值春偏怅望，数株临水是寒梅。"
        },
        {
            "title": "寿阳罢郡日，有诗十首，与追怀不殊，今编于",
            "content": "山凝翠黛孤峰迥，淮起银花五两高。天外绮霞迷海鹤，\r日边红树艳仙桃。岸惊目眩同奔马，浦溢心疑睹抃鳌。\r寄谢云帆疾飞鸟，莫夸回雁卷轻毛。"
        },
        {
            "title": "寿阳罢郡日，有诗十首，与追怀不殊，今编于",
            "content": "东风百里雪初晴，淝口冰开好濯缨。野老拥途知意重，\r病夫抛郡喜身轻。人心莫厌如弦直，淮水长怜似镜清。\r回首夕岚山翠远，楚郊烟树隐襄城。"
        },
        {
            "title": "寿阳罢郡日，有诗十首，与追怀不殊，今编于",
            "content": "休为建隼临淝守，转作垂丝入洛人。罢阅旧林三载籍，\r又开新历四年春。云遮北雁愁行客，柳起东风慰病身。\r渐喜雪霜消解尽，得随风水到天津。"
        },
        {
            "title": "寿阳罢郡日，有诗十首，与追怀不殊，今编于",
            "content": "南山白额同驯扰，亦变仁心去杀机。不竞牛甘令买患，\r免遭狐假妄凭威。渡河岂适他邦害，据谷终无暴物非。\r尔效驺虞护生草，岂徒柔伏在淮淝。"
        },
        {
            "title": "寿阳罢郡日，有诗十首，与追怀不殊，今编于",
            "content": "垂阴敢慕甘棠叶，附干将呈瑞木符。十步兰茶同秀彩，\r万年枝叶表皇图。芟夷不及知无患，雨露曾沾自不枯。\r好住孤根托桃李，莫令从此混樵苏。"
        },
        {
            "title": "寿阳罢郡日，有诗十首，与追怀不殊，今编后",
            "content": "罢分符竹作闲官，舟冻肥河拟棹难。食蘗苦心甘处困，\r饮冰持操敢辞寒。夜灯空应渔家火，朝食还依雁宿滩。\r西奏血诚遥稽首，乞容归病老江干。\r淮阳效理空多病，疏受辞荣岂恋班。陈力不任趋北阙，\r有家无处寄东山。疲骖岂念前程税，倦鸟安能待暮还。\r珍重八公山下叟，不劳重泪更追攀。"
        },
        {
            "title": "新昌宅书堂前有药树一株，今已盈拱，前长庆",
            "content": "白榆星底开红甲，珠树宫中长紫霄。丹彩结心才辨质，\r碧枝抽叶乍成条。羽衣道士偷玄圃，金简真人护玉苗。\r长带九天馀雨露，近来葱翠欲成乔。"
        },
        {
            "title": "答章孝标",
            "content": "假金只用真金镀，若是真金不镀金。\r\n十载长安得一第，何须空腹用高心。"
        },
        {
            "title": "句",
            "content": "君咏风月夕，余当童稚年。闲窗读书罢，偷咏左司篇。"
        },
        {
            "title": "赋月",
            "content": "月。光辉，皎洁。耀乾坤，静空阔。圆满中秋，玩争诗哲。\r\n玉兔镝难穿，桂枝人共折。万象照乃无私，琼台岂遮君谒。\r\n抱琴对弹别鹤声，不得知音声不切。"
        },
        {
            "title": "龟山寺鱼池",
            "content": "汲水添池活白莲，十千鬐鬣尽生天。\r\n凡庸不识慈悲意，自葬江鱼入九泉。\r\n剃发多缘是代耕，好闻人死恶人生。\r\n祇园说法无高下，尔辈何劳尚世情。"
        },
        {
            "title": "长门怨",
            "content": "宫殿沈沈晓欲分，昭阳更漏不堪闻。\r\n珊瑚枕上千行泪，不是思君是恨君。"
        },
        {
            "title": "赠韦金吾",
            "content": "自报金吾主禁兵，腰间宝剑重横行。\r\n接舆也是狂歌客，更就将军乞一声。"
        },
        {
            "title": "闻猿",
            "content": "见说三声巴峡深，此时行者尽沾襟。\r\n端州江口连云处，始信哀猿伤客心。"
        },
        {
            "title": "端州江亭得家书二首",
            "content": "雨中鹊语喧江树，风处蛛丝飏水浔。\r\n开拆远书何事喜，数行家信抵千金。\r\n长安别日春风早，岭外今来白露秋。\r\n莫道淮南悲木叶，不闻摇落更堪愁。"
        },
        {
            "title": "江亭",
            "content": "瘴江昏雾连天合，欲作家书更断肠。\r\n今日病身悲状候，岂能埋骨向炎荒。"
        },
        {
            "title": "至潭州闻猿",
            "content": "昔陪天上三清客，今作端州万里人。\r\n湘浦更闻猿夜啸，断肠无泪可沾巾。"
        },
        {
            "title": "朱槿花",
            "content": "瘴烟长暖无霜雪，槿艳繁花满树红。\r\n每叹芳菲四时厌，不知开落有春风。"
        },
        {
            "title": "红蕉花",
            "content": "红蕉花样炎方识，瘴水溪边色最深。\r\n叶满丛深殷似火，不唯烧眼更烧心。"
        },
        {
            "title": "答章孝标",
            "content": "假金方用真金镀，若是真金不镀金。\r\n十载长安得一第，何须空腹用高心。"
        },
        {
            "title": "柳二首",
            "content": "陶令门前罥接篱，亚夫营里拂朱旗。\r\n人事推移无旧物，年年春至绿垂丝。\r\n千条垂柳拂金丝，日暖牵风叶学眉。\r\n愁见花飞狂不定，还同轻薄五陵儿。"
        },
        {
            "title": "题白乐天文集",
            "content": "寄玉莲花藏，缄珠贝叶扃。院闲容客读，讲倦许僧听。\r\n部列雕金榜，题存刻石铭。永添鸿宝集，莫杂小乘经。"
        },
        {
            "title": "和晋公三首",
            "content": "凤仪常欲附，蚊力自知微。愿假樽罍末，膺门自此依。\r\n貂蝉公独步，鸳鹭我同群。插羽先飞酒，交锋便著文。\r\n穷阴初莽苍，离思渐氛氲。残雪午桥岸，斜阳伊水滨。"
        },
        {
            "title": "赠毛仙翁",
            "content": "忆昔我祖神仙主，玄元皇帝周柱史。曾师轩黄友尧汤，\r\n混迹和光佐周武。周之天子无仙气，成武康昭都瞥尔。\r\n穆王粗识神仙事，八极轮蹄方逞志。鹤发韬真世不知，\r\n日月星辰几回死。金鼎作丹丹化碧，三万六千神入宅。\r\n仙兄受术几千年，已是当时驾鸿客。海光悠容天路长，\r\n春风玉女开宫院。紫笔亲教书姓名，玉皇诏刻青金简。\r\n桂窗一别三千春，秦妃镜里娥眉新。忽控香虬天上去，\r\n海隅劫石霄花尘。一从仙驾辞中土，顽日昏风老无主。\r\n九州争夺无时休，八骏垂头避豺虎。我亦玄元千世孙，\r\n眼穿望断苍烟根。花麟白凤竟冥寞，飞春走月劳神昏。\r\n百年命促奔马疾，愁肠盘结心摧崒。今朝稽首拜仙兄，\r\n愿赠丹砂化秋骨。"
        },
        {
            "title": "华顶",
            "content": "欲向仙峰炼九丹，独瞻华顶礼仙坛。石标琪树凌空碧，\r\n水挂银河映月寒。天外鹤声随绛节，洞中云气隐琅玕。\r\n浮生未有从师地，空诵仙经想羽翰。"
        },
        {
            "title": "忆寿春废虎坑，余以春二月至郡，主吏举所",
            "content": "匪将履尾求兢惕，那效探雏所患争。当路绝群尝诫暴，\r\n为猫驱獮亦先迎。每推至化宣余力，岂用潜机害尔生。\r\n休逐豺狼止贪戾，好为仁兽答皇明。"
        },
        {
            "title": "欲到西陵寄王行周",
            "content": "西陵沙岸回流急，船底粘沙去岸遥。驿吏递呼催下缆，\r\n棹郎闲立道齐桡。犹瞻伍相青山庙，未见双童白鹤桥。\r\n欲责舟人无次第，自知贪酒过春潮。"
        },
        {
            "title": "忆汉月",
            "content": "花开花落无时节，春去春来有底凭。\r\n燕子不藏雷不蛰，烛烟昏雾暗腾腾。"
        },
        {
            "title": "华山庆云见",
            "content": "圣主祠名岳，高峰发庆云。金柯初缭绕，玉叶渐氛氲。\r\n气色含珠日，晴夫吐翠雰。依稀来鹤态，仿佛列山群。\r\n万树流光影，千潭写锦文。苍生欣有望，祥瑞在吾君。"
        },
        {
            "title": "上党奏庆云见",
            "content": "飞龙久驭宇，真气尚兴云。五色传嘉瑞，千龄表圣君。\r\n从风忽萧索，依汉更氛氲。影彻天初霁，光鲜日未曛。\r\n表祥近自远，垂化聚还分。宁作无依者，空传陶令文。"
        },
        {
            "title": "山出云",
            "content": "杳霭祥云起，飘飏翠岭新。萦峰开石秀，吐叶间松春。\r\n林静翻空少，山明度岭频。回崖时掩鹤，幽涧或随人。\r\n姑射朝凝雪，阳台晚伴神。悠悠九霄上，应坐玉京宾。"
        },
        {
            "title": "奉酬乐天立秋夕有怀见寄",
            "content": "深夜星汉静，秋风初报凉。阶篁淅沥响，露叶参差光。\r\n冰兔半升魄，铜壶微滴长。薄帷乍飘卷，襟带轻摇飏。\r\n此际昏梦清，斜月满轩房。屣履步前楹，剑戟森在行。\r\n重城宵正分，号鼓互相望。独坐有所思，夫君鸾凤章。\r\n天津落星河，一苇安可航。龙泉白玉首，鱼服黄金装。\r\n报国未知效，惟鹈徒在梁。裴回顾戎旃，颢气生东方。\r\n衰叶满栏草，斑毛盈镜霜。羸牛未脱辕，老马强腾骧。\r\n吟君白雪唱，惭愧巴人肠。"
        },
        {
            "title": "到宣武三十韵",
            "content": "七月趋梁苑，三年谢尹京。旧风除物蠹，新律奉师贞。\r\n龙节双油重，蛇矛百练明。跃鱼连后旆，腾虎耀前旌。\r\n路转金神并，川开铁马横。拥旄差白羽，分辔引红缨。\r\n在浚风烟接，维嵩巩洛清。贯鱼奔骑疾，连雁卷行轻。\r\n烟垒风调角，秋原雨洗兵。宿云看布甲，疏柳见分营。\r\n鼓彻通宵警，和门候晓晴。虎符三校列，鱼胄万夫迎。\r\n弄马猿猱健，奔车角牴呈。驾肩傍隘道，张幕内连楹。\r\n森戟承三令，攒戈退一声。及郊知雨过，观俗辨风行。\r\n望宋怜思女，游梁念客卿。义夫留感激，公子播英名。\r\n泽广豚鱼洽，恩宣岂弟生。善师忘任智，中略在推诚。\r\n式宴歌钟合，陈筵绮绣并。戏鼙千卒跃，均酒百壶倾。\r\n乐与师徒共，欢从井邑盈。教通因渐染，人悦尚和平。\r\n授钺惭分阃，登坛荷列城。虚裘朝独坐，雄剑夜孤鸣。\r\n白发侵霜变，丹心捧日惊。卫青终保志，潘岳未忘情。\r\n期月终迷化，三年讵有成。惟看波海动，天外斩长鲸。"
        },
        {
            "title": "拜宣武军节度使",
            "content": "油幢并入虎旗开，锦橐从天凤诏来。星应魏师新鼓角，\r\n地嫌梁苑旧池台。日晖红旆分如电，人拥青门动若雷。\r\n伊洛镜清回首处，是非纷杂任尘埃。"
        },
        {
            "title": "灵蛇见少林寺",
            "content": "琐文结绶灵蛇降，蠖屈螭盘顾视闲。鳞蹙翠光抽璀璨，\r\n腹连金彩动弯环。已应蜕骨风雷后，岂效衔珠草莽间。\r\n知尔全身护昆阆，不矜挥尾在常山。"
        },
        {
            "title": "庆云见",
            "content": "礼成中岳陈金册，祥报卿云冠玉峰。轻未透林疑待凤，\r\n细非行雨讵从龙。卷风变彩霏微薄，照日笼光映隐重。\r\n还入九霄成沆瀣，夕岚生处鹤归松。"
        },
        {
            "title": "拜三川守",
            "content": "恭承宠诏临伊洛，静守朝章化比闾。风变市儿惊偃草，\r\n雨晴郊薮谬随车。改张琴瑟移胶柱，止息笙篁辨鲁鱼。\r\n唯有从容期一德，使齐文教奉皇居。"
        },
        {
            "title": "重入洛阳东门",
            "content": "商颜重命伊川叟，时事知非入洛人。连野碧流通御苑，\r\n满阶秋草过天津。每惭清秩容衰齿，犹有华簪寄病身。\r\n驱马独归寻里巷，日斜行处旧红尘。"
        },
        {
            "title": "江南暮春寄家",
            "content": "雒阳城见梅迎雪，鱼口桥逢雪送梅。剑水寺前芳草合，\r\n镜湖亭上野花开。江鸿断续翻云去，海燕差池拂水回。\r\n想得心知近寒食，潜听喜鹊望归来。"
        },
        {
            "title": "却入泗口",
            "content": "洪河一派清淮接，堤草芦花万里秋。烟树寂寥分楚泽，\r\n海云明灭满扬州。望深江汉连天远，思起乡闾满眼愁。\r\n惆怅路岐真此处，夕阳西没水东流。"
        },
        {
            "title": "莺莺歌",
            "content": "伯劳飞迟燕飞疾，垂杨绽金花笑日。绿窗娇女字莺莺，\r\n金雀娅鬟年十七。黄姑上天阿母在，寂寞霜姿素莲质。\r\n门掩重关萧寺中，芳草花时不曾出。"
        },
        {
            "title": "却过淮阴吊韩信庙",
            "content": "功高自弃汉元臣，遗庙阴森楚水滨。英主任贤增虎翼，\r\n假王徼福犯龙鳞。贱能忍耻卑狂少，贵乏怀忠近佞人。\r\n徒用千金酬一饭，不知明哲重防身。"
        },
        {
            "title": "州中小饮便别牛相",
            "content": "笙歌罢曲辞宾侣，庭竹移阴就小斋。愁不解颜徒满酌，\r\n病非伤肺为忧怀。耻矜学步贻身患，岂慕醒狂蹑祸阶。\r\n从此别离长酩酊，洛阳狂狷任椎埋。"
        },
        {
            "title": "宿扬州水馆",
            "content": "舟依浅岸参差合，桥映晴虹上下连。轻楫过时摇水月，\r\n远灯繁处隔秋烟。却思海峤还凄叹，近涉江涛更凛然。\r\n闲凭栏干指星汉，尚疑轩盖在楼船。"
        },
        {
            "title": "入扬州郭",
            "content": "菊芳沙渚残花少，柳过秋风坠叶疏。堤绕门津喧井市，\r\n路交村陌混樵渔。畏冲生客呼童仆，欲指潮痕问里闾。\r\n非为掩身羞白发，自缘多病喜肩舆。"
        },
        {
            "title": "宿瓜州",
            "content": "烟昏水郭津亭晚，回望金陵若动摇。冲浦回风翻宿浪，\r\n照沙低月敛残潮。柳经寒露看萧索，人改衰容自寂寥。\r\n官冷旧谙唯旅馆，岁阴轻薄是凉飙。"
        },
        {
            "title": "望鹤林寺",
            "content": "鹤栖峰下青莲宇，花发江城世界春。红照日高殷夺火，\r\n紫凝霞曙莹销尘。每思载酒悲前事，欲问题诗想旧身。\r\n自叹秋风劳物役，白头拘束一闲人。"
        },
        {
            "title": "却到金陵登北固亭",
            "content": "龙形江影隔云深，虎势山光入浪沈。潮蹙海风驱万里，\r\n日浮天堑洞千寻。众峰作限横空碧，一柱中维彻底金。\r\n还叱楫师看五两，莫令辜负济川心。"
        },
        {
            "title": "建元寺",
            "content": "江城物候伤心地，远寺经过禁火辰。芳草垄边回首客，\r\n野花丛里断肠人。紫荆繁艳空门昼，红药深开古殿春。\r\n叹息光阴催白发，莫悲风月独沾巾。"
        },
        {
            "title": "毗陵东山",
            "content": "昔人别馆淹留处，卜筑东山学谢家。丛桂半空摧枳棘，\r\n曲池平尽隔烟霞。重开渔浦连天月，更种春园满地花。\r\n依旧秋风还寂寞，数行衰柳宿啼鸦。"
        },
        {
            "title": "重别西湖",
            "content": "浦边梅叶看凋落，波上双禽去寂寥。吹管曲传花易失，\r\n织文机学羽难飘。雪欺春早摧芳萼，隼励秋深拂翠翘。\r\n繁艳彩毛无处所，尽成愁叹别谿桥。"
        },
        {
            "title": "别双温树",
            "content": "翠条盈尺怜孤秀，植向西窗待月轩。轻剪绿丝秋叶暗，\r\n密扶纤干夏阴繁。故山手种空怀想，温室心知不敢言。\r\n看尔拂云今得地，莫随陵谷改深根。"
        },
        {
            "title": "别石泉",
            "content": "素沙见底空无色，青石潜流暗有声。微渡竹风涵淅沥，\r\n细浮松月透轻明。桂凝秋露添灵液，茗折香芽泛玉英。\r\n应是梵宫连洞府，浴池今化醒泉清。"
        },
        {
            "title": "重到惠山",
            "content": "碧峰依旧松筠老，重得经过已白头。俱是海天黄叶信，\r\n两逢霜节菊花秋。望中白鹤怜归翼，行处青苔恨昔游。\r\n还向窗间名姓下，数行添记别离愁。"
        },
        {
            "title": "真娘墓",
            "content": "一株繁艳春城尽，双树慈门忍草生。愁态自随风烛灭，\r\n爱心难逐雨花轻。黛消波月空蟾影，歌息梁尘有梵声。\r\n还似钱塘苏小小，只应回首是卿卿。"
        },
        {
            "title": "开元寺",
            "content": "十层花宇真毫相，数仞峰峦閟月扉。攒立宝山中色界，\r\n散周香海小轮围。坐隅咫尺窥岩壑，窗外高低辨翠微。\r\n难保尔形终不转，莫令偷拂六铢衣。"
        },
        {
            "title": "鉴玄影堂",
            "content": "香灯寂寞网尘中，烦恼身须色界空。龙钵已倾无法雨，\r\n虎床犹在有悲风。定心池上浮泡没，招手岩边梦幻通。\r\n深夜月明松子落，俨然听法侍生公。"
        },
        {
            "title": "却到浙西",
            "content": "临平水竭蒹葭死，里社萧条旅馆秋。尝叹晋郊无乞籴，\r\n岂忘吴俗共分忧。野悲扬目称嗟食，林极翳桑顾所求。\r\n苛政尚存犹惕息，老人偷拜拥前舟。"
        },
        {
            "title": "却渡西陵别越中父老",
            "content": "海潮晚上江风急，津吏篙师语默齐。倾手奉觞看故老，\r\n拥流争拜见孩提。惭非杜母临襄岘，自鄙朱翁别会稽。\r\n渐举云帆烟水阔，杳然凫雁各东西。"
        },
        {
            "title": "宿越州天王寺",
            "content": "海隅布政惭期月，江上沾巾愧万人。休按簿书惩黠吏，\r\n未齐风俗昧良臣。壶冰自洁中无玷，镜水非求下见鳞。\r\n清夜佛宫观色相，却归前老更前身。"
        },
        {
            "title": "姑苏台杂句",
            "content": "越王巧破夫差国，来献黄金重雕刻。西施醉舞花艳倾，\r\n妒月娇娥恣妖惑。姑苏百尺晓铺开，楼楣尽化黄金台。\r\n歌清管咽欢未极，越师戈甲浮江来。伍胥抉目看吴灭，\r\n范蠡全身霸西越。寂寞千年尽古墟，萧条两地皆明月。\r\n灵岩香径掩禅扉，秋草荒凉遍落晖。江浦回看鸥鸟没，\r\n碧峰斜见鹭鸶飞。如今白发星星满，却作闲官不闲散。\r\n野寺经过惧悔尤，公程迫蹙悲秋馆。吴乡越国旧淹留，\r\n草树烟霞昔遍游。云木梦回多感叹，不惟惆怅至长洲。"
        },
        {
            "title": "题法华寺五言二十韵",
            "content": "花界无生地，慈宫有相天。化娥腾宝像，留影閟金仙。\r\n殿涌全身塔，池开半月泉。十峰排碧落，双涧合清涟。\r\n药草经行遍，香灯次第燃。戒珠高腊护，心印祖僧传。\r\n瓶识先罗汉，衣存旧福田。幻身观火宅，昏眼照青莲。\r\n住觉超真境，依游渡法船。化城珠百亿，灵迹冠三千。\r\n萧壁将沈影，梁薪尚缀烟。色尘知有数，劫烬岂无年。\r\n龙喷疑通海，鲸吞想漏川。磬疏闻启梵，钟息见安禅。\r\n指喻三车觉，开迷五阴缠。教通方便入，心达是非诠。\r\n贝叶千花藏，檀林万宝篇。坐严狮子迅，幢饰网珠悬。\r\n极乐知无碍，分明应有缘。还将意功德，留偈法王前。"
        },
        {
            "title": "皋桥",
            "content": "伯鸾憔悴甘飘寓，非向嚣尘隐姓名。鸿鹄羽毛终有志，\r\n素丝琴瑟自谐声。故桥秋月无家照，古井寒泉见底清。\r\n犹有余风未磨灭，至今乡里重和鸣。"
        },
        {
            "title": "登禹庙回降雪五言二十韵",
            "content": "金奏云坛毕，同云拂雪来。玉田千亩合，琼室万家开。\r\n湖暗冰封镜，山明树变梅。裂缯分井陌，连璧混楼台。\r\n麻引诗人兴，盐牵谢女才。细疑歌响尽，旅作舞腰回。\r\n著水鹅毛失，铺松鹤羽摧。半崖云掩映，当砌月裴回。\r\n遇物纤能状，随方巧若裁。玉花全缀萼，珠蚌尽呈胎。\r\n志士书频照，鲛人杼正催。妒妆凌粉匣，欺酒上琼杯。\r\n海使迷奔辙，江涛认暗雷。疾飘风作驭，轻集霰为媒。\r\n剑客休矜利，农师正念摧。瑞彰知有感，灵贶表无灾。\r\n尧历占新庆，虞阶想旧陪。粉凝莺阁下，银结凤池隈。\r\n鸡树花惊笑，龙池絮欲猜。劳歌会稽守，遥祝永康哉。"
        },
        {
            "title": "回望馆娃故宫",
            "content": "江云断续草绵连，云隔秋波树覆烟。飘雪荻花铺涨渚，\r\n变霜枫叶卷平田。雀愁化水喧斜日，鸿怨惊风叫暮天。\r\n因问馆娃何所恨，破吴红脸尚开莲。"
        },
        {
            "title": "若耶溪",
            "content": "岚光花影绕山阴，山转花稀到碧浔。倾国美人妖艳远，\r\n凿山良冶铸炉深。凌波莫惜临妆面，莹锷当期出匣心。\r\n应是蛟龙长不去，若耶秋水尚沈沈。"
        },
        {
            "title": "新楼诗二十首·灵汜桥",
            "content": "灵汜桥边多感伤，分明湖派绕回塘。岸花前后闻幽鸟，\r\n湖月高低怨绿杨。能促岁阴惟白发，巧乘风马是春光。\r\n何须化鹤归华表，却数凋零念越乡。"
        },
        {
            "title": "却望无锡芙蓉湖",
            "content": "水宽山远烟岚迥，柳岸萦回在碧流。\r\n清昼不风凫雁少，却疑初梦镜湖秋。\r\n丹橘村边独火微，碧流明处雁初飞。\r\n萧条落叶垂杨岸，隔水寥寥闻捣衣。\r\n逐波云影参差远，背日岚光隐见深。\r\n犹似望中连海树，月生湖上是山阴。\r\n旧山认得烟岚近，湖水平铺碧岫间。\r\n喜见云泉还怅望，自惭山叟不归山。\r\n翠崖幽谷分明处，倦鸟归云在眼前。\r\n惆怅白头为四老，远随尘土去伊川。"
        },
        {
            "title": "新楼诗二十首·水寺",
            "content": "烟波野寺经过处，水国苍茫梦想中。云散浦间江月迥，\r\n日曛洲渚海潮通。坐看鱼鸟沈浮远，静见楼台上下同。\r\n闻道化城方便喻，只应从此到龙宫。"
        },
        {
            "title": "新楼诗二十首·海棠",
            "content": "海边佳树生奇彩，知是仙山取得栽。琼蕊籍中闻阆苑，\r\n紫芝图上见蓬莱。浅深芳萼通宵换，委积红英报晓开。\r\n寄语春园百花道，莫争颜色泛金杯。"
        },
        {
            "title": "新楼诗二十首·琪树",
            "content": "石桥峰上栖玄鹤，碧阙岩边荫羽人。冰叶万条垂碧实，\r\n玉珠千日保青春。月中泣露应同浥，涧底侵云尚有尘。\r\n徒使茯苓成琥珀，不为松老化龙鳞。"
        },
        {
            "title": "新楼诗二十首·南庭竹",
            "content": "东南旧美凌霜操，五月凝阴入坐寒。烟惹翠梢含玉露，\r\n粉开春箨耸琅玕。莫令戏马童儿见，试引为龙道士看。\r\n知尔结根香实在，凤凰终拟下云端。"
        },
        {
            "title": "新楼诗二十首·城上蔷薇",
            "content": "蔷薇繁艳满城阴，烂熳开红次第深。新蕊度香翻宿蝶，\r\n密房飘影戏晨禽。窦闺织妇惭诗句，南国佳人怨锦衾。\r\n风月寂寥思往事，暮春空赋白头吟。"
        },
        {
            "title": "新楼诗二十首·寒林寺",
            "content": "最深城郭在人烟，疑借壶中到梵天。岩树桂花开月殿，\r\n石楼风铎绕金仙。地无尘染多灵草，室鉴真空有定泉。\r\n应是法宫传觉路，使无烦恼见青莲。"
        },
        {
            "title": "新楼诗二十首·橘园",
            "content": "江城雾敛轻霜早，园橘千株欲变金。朱实摘时天路近，\r\n素英飘处海云深。惧同枳棘愁迁徙，每抱馨香委照临。\r\n怜尔结根能自保，不随寒暑换贞心。"
        },
        {
            "title": "新楼诗二十首·重台莲",
            "content": "绿荷舒卷凉风晓，红萼开萦紫菂重。游女汉皋争笑脸，\r\n二妃湘浦并愁容。自含秋露贞姿结，不竞春妖冶态秾。\r\n终恐玉京仙子识，却将归种碧池峰。"
        },
        {
            "title": "新楼诗二十首·龟山",
            "content": "一峰凝黛当明镜，十仞乔松倚翠屏。秋月满时侵兔魄，\r\n素波摇处动龟形。旧深崖谷藏仙岛，新结楼台起佛扃。\r\n不学大蛟凭水怪，等闲雪雨害生灵。"
        },
        {
            "title": "新楼诗二十首·晏安寺",
            "content": "寺深松桂无尘事，地接荒郊带夕阳。啼鸟歇时山寂寂，\r\n野花残处月苍苍。绛纱凝焰开金像，清梵销声闭竹房。\r\n丘垄渐平边茂草，九原何处不心伤。"
        },
        {
            "title": "新楼诗二十首·禹庙",
            "content": "削平水土穷沧海，畚锸东南尽会稽。山拥翠屏朝玉帛，\r\n穴通金阙架云霓。秘文镂石藏青壁，宝检封云化紫泥。\r\n清庙万年长血食，始知明德与天齐。"
        },
        {
            "title": "新楼诗二十首·龙宫寺",
            "content": "银地溪边遇衲师，笑将花宇指潜知。定观玄度生前事，\r\n不道灵山别后期。真相有无因色界，化城兴灭在莲基。\r\n好令沧海龙宫子，长护金人旧浴池。"
        },
        {
            "title": "新楼诗二十首·东武亭",
            "content": "绿波春水湖光满，丹槛连楹碧嶂遥。兰鹢对飞渔棹急，\r\n彩虹翻影海旗摇。斗疑斑虎归三岛，散作游龙上九霄。\r\n鼍鼓若雷争胜负，柳堤花岸万人招。"
        },
        {
            "title": "新楼诗二十首·杜鹃楼",
            "content": "杜鹃如火千房拆，丹槛低看晚景中。繁艳向人啼宿露，\r\n落英飘砌怨春风。早梅昔待佳人折，好月谁将老子同。\r\n惟有此花随越鸟，一声啼处满山红。"
        },
        {
            "title": "苏州不住遥望武丘报恩两寺",
            "content": "秋山古寺东西远，竹院松门怅望同。幽鸟静时侵径月，\r\n野烟消处满林风。塔分朱雁馀霞外，刹对金螭落照中。\r\n官备散寮身却累，往来惭谢二莲宫。"
        },
        {
            "title": "新楼诗二十首·满桂楼",
            "content": "为怜湖水通宵望，不学樊杨却月楼。惟待素规澄满镜，\r\n莫看纤魄挂如钩。卷帘方影侵红烛，绕竹斜晖透碧流。\r\n萧瑟晓风闻木落，此时何异洞庭秋。"
        },
        {
            "title": "新楼诗二十首·望海亭",
            "content": "乌盈兔缺天涯迥，鹤背松梢拂槛低。湖镜坐隅看匣满，\r\n海涛生处辨云齐。夕岚明灭江帆小，烟树苍茫客思迷。\r\n萧索感心俱是梦，九天应共草萋萋。"
        },
        {
            "title": "新楼诗二十首·北楼樱桃花",
            "content": "开花占得春光早，雪缀云装万萼轻。凝艳拆时初照日，\r\n落英频处乍闻莺。舞空柔弱看无力，带月葱茏似有情。\r\n多事东风入闺闼，尽飘芳思委江城。"
        },
        {
            "title": "新楼诗二十首·海榴亭",
            "content": "海榴亭早开繁蕊，光照晴霞破碧烟。高近紫霄疑菡萏，\r\n迥依江月半婵娟。怀芳不作翻风艳，别萼犹含泣露妍。\r\n摇落旧丛云水隔，不堪行坐数流年。"
        },
        {
            "title": "新楼诗二十首·新楼",
            "content": "戎容罢引旌旗卷，朱户褰开雉堞高。山耸翠微连郡阁，\r\n地临沧海接灵鳌。坐疑许宅驱鸡犬，笑类樊妻化羽毛。\r\n惆怅桂枝零落促，莫思方朔种仙桃。"
        },
        {
            "title": "杭州天",
            "content": "翠岩幽谷高低寺，十里松风碧嶂连。开尽春花芳草涧，\r\n遍通秋水月明泉。石文照日分霞壁，竹影侵云拂暮烟。\r\n时有猿猱扰钟磬，老僧无复得安禅。\r\n人烟不隔江城近，水石虽清海气深。波动只观罗刹相，\r\n静居难识梵王心。鱼扃昼锁龙宫宝，雁塔高摩欲界金。\r\n近日尤闻重雕饰，世人遥礼二檀林。"
        },
        {
            "title": "过吴门二十四韵",
            "content": "烟水吴都郭，阊门架碧流。绿杨深浅巷，青翰往来舟。\r\n朱户千家室，丹楹百处楼。水光摇极浦，草色辨长洲。\r\n忆作麻衣翠，曾为旅棹游。放歌随楚老，清宴奉诸侯。\r\n花寺听莺入，春湖看雁留。里吟传绮唱，乡语认歈讴。\r\n桥转攒虹饮，波通斗鹢浮。竹扉梅圃静，水巷橘园幽。\r\n缝堵荒麋苑，穿岩破虎丘。旧风犹越鼓，余俗尚吴钩。\r\n故馆曾闲访，遗基亦遍搜。吹台山木尽，香径佛宫秋。\r\n帐殿菰蒲掩，云房露雾收。苎萝妖覆灭，荆棘鬼包羞。\r\n风月俄黄绶，经过半白头。重来冠盖客，非复别离愁。\r\n候火分通陌，前旌驻外邮。水风摇彩旆，堤柳引鸣驺。\r\n问吏儿孙隔，呼名礼敬修。顾瞻殊宿昔，语默过悲忧。\r\n义感心空在，容衰日易偷。还持沧海诏，从此布皇猷。"
        },
        {
            "title": "过梅里七首家于",
            "content": "羽毛似雪无瑕点，顾影秋池舞白云。闲整素仪三岛近，\r\n回飘清唳九霄闻。好风顺举应摩日，逸翮将成莫恋群。\r\n凌励坐看空碧外，更怜凫鹭老江濆。"
        },
        {
            "title": "过梅里七首家于",
            "content": "翡翠飞飞绕莲坞，一啄嘉鱼一鸣舞。莲茎触散莲叶欹，\r\n露滴珠光似还浦。虞人掠水轻浮弋，翡翠惊飞飞不息。\r\n直上层空翠影高，还向云间双比翼。弹射莫及弋不得，\r\n日暮虞人空叹息。"
        },
        {
            "title": "过梅里七首家于",
            "content": "早梅花，满枝发。东风报春春未彻，紫萼迎风玉珠裂。\r\n杨柳未黄莺结舌，委素飘香照新月。桥边一树伤离别，\r\n游荡行人莫攀折。不竞江南艳阳节，任落东风伴春雪。"
        },
        {
            "title": "过梅里七首家于",
            "content": "双鸂鶒，锦毛斓斑长比翼。戏绕莲丛回锦臆，\r\n照灼花丛两相得。渔歌惊起飞南北，缭绕追随不迷惑。\r\n云间上下同栖息，不作惊禽远相忆。东家少妇机中语，\r\n剪断回文泣机杼。徒嗟孔雀衔毛羽，一去东南别离苦。\r\n五里裴回竟何补。"
        },
        {
            "title": "过梅里七首家于",
            "content": "故山一别光阴改，秋露清风岁月多。松下壮心年少去，\r\n池边衰影老人过。白云生灭依岩岫，青桂荣枯托薜萝。\r\n惟有此身长是客，又驱旌旆寄烟波。"
        },
        {
            "title": "过梅里七首家于",
            "content": "昔余过稚齿，从师昧知奥。徒怀利物心，不获藏身宝。\r\n曳娄一缝掖，出处劳昏早。醒醉迷啜哺，衣裳辨颠倒。\r\n忠诚贯白日，直已凭苍昊。卷舌堕谗谀，惊波息行潦。\r\n衰禽识旧木，疲马知归道。杨柳长庭柯，兰荃覆阶草。\r\n旌旄光里舍，骑服欢妻嫂。绿鬓绝新知，苍须稀旧老。\r\n冠緌身忝贵，斋沐心常祷。笙磬谅谐和，庭除还洒扫。\r\n栖迟还竹巷，物役浸江岛。倏忽变星霜，悲伤满衷抱。"
        },
        {
            "title": "过梅里七首家于",
            "content": "上家山，家山依旧好。昔去松桂长，今来容须老。\r\n上家山，临古道。高低入云树，芜没连天草。草色绿萋萋，\r\n寒蛩遍草啼。噪鸦啼树远，行雁帖云齐。岩光翻落日，\r\n僧火开经室。竹洞磬声长，松楼钟韵疾。苔阶泉溜鈌，\r\n石甃青莎密。旧径行处迷，前交坐中失。叹息整华冠，\r\n持怀强自欢。笑歌怜稚孺，弦竹纵吹弹。山明溪月上，\r\n酒满心聊放。丱发此淹留，垂丝匪闲旷。青山不可上，\r\n昔事还惆怅。况复白头人，追怀空望望。"
        },
        {
            "title": "忆万岁楼望金山",
            "content": "楼高雉堞千师垒，峰拔惊波万壑攒。山绝地维消虎踞，\r\n水浮天险尚龙盘。蜃嘘云拱飞江岛，鳌喷仙岩隔海澜。\r\n长对碧波临古渡，几经风月与悲欢。"
        },
        {
            "title": "忆过润州",
            "content": "昔年从宦干戈地，黄绶青春一鲁儒。弓犯控弦招武旅，\r\n剑当抽匣问狂夫。帛书投笔封鱼腹，玄发冲冠捋虎须。\r\n谈笑谢金何所愧，不为偷买用兵符。"
        },
        {
            "title": "早渡扬子江",
            "content": "日冲海浪翻银屋，江转秋波走雪山。青嶂迥开蹲虎戍，\r\n碧流潜伏跃龙关。地分吴楚星辰内，水迫沧溟宇宙间。\r\n焚却戍船无战伐，使知风教被乌蛮。"
        },
        {
            "title": "忆登栖霞寺峰",
            "content": "香印烟火息，法堂钟磬馀。纱灯耿晨焰，释子安禅居。\r\n林叶脱红影，竹烟含绮疏。星珠错落耀，月宇参差虚。\r\n顾眺匪恣适，旷襟怀卷舒。江海淼清荡，丘陵何所如。\r\n滔滔可问津，耕者非长沮。茅岭感仙客，萧园成古墟。\r\n移步下碧峰，涉涧更踌躇。乌噪啄秋果，翠惊衔素鱼。\r\n回塘彩鹢来，落景标林箊。漾漾棹翻月，萧萧风袭裾。\r\n劳歌起旧思，戚叹竟难摅。却数共游者，凋落非里闾。"
        },
        {
            "title": "忆被牛",
            "content": "严城画角三声闭，清宴金樽一夕同。银烛坐隅听子夜，\r\n宝筝筵上起春风。酒徵旧对惭衰质，曲换新词感上宫。\r\n淮海一从云雨散，杳然俱是梦魂中。"
        },
        {
            "title": "宿扬州",
            "content": "江横渡阔烟波晚，潮过金陵落叶秋。嘹唳塞鸿经楚泽，\r\n浅深红树见扬州。夜桥灯火连星汉，水郭帆樯近斗牛。\r\n今日市朝风俗变，不须开口问迷楼。"
        },
        {
            "title": "忆至巩县河宿待家累追怀",
            "content": "巩树翻红秋日斜，水分伊洛照馀霞。弓开后骑低初月，\r\n鹗驻前旌拂暮鸦。闺信坐迟青玉案，弄儿闲望白羊车。\r\n今来忆事凉风晚，烟浦空悲黄菊花。"
        },
        {
            "title": "初秋忽奉诏除浙东观察使检校右貂",
            "content": "龙楼寄引簪裾客，凤阙陪趋朔望朝。疏受杜门期脱屣，\r\n买臣归邸忽乘轺。印封龟纽知颁爵，冠饰蝉緌更珥貂。\r\n飞诏宠荣欢里舍，岂徒斑白与垂髫。"
        },
        {
            "title": "无题",
            "content": "青莎满地无三径，白发缘头忝四人。官职谬齐商岭客，\r\n姓名那重汉廷臣。圣朝寡罪容衰齿，愚叟多惭未退身。\r\n惟有门人怜钝拙，劝教沈醉洛阳春。"
        },
        {
            "title": "寿阳罢",
            "content": "菱歌罢唱鹢舟回，雪鹭银鸥左右来。霞散浦边云锦截，\r\n月升湖面镜波开。鱼惊翠羽金鳞跃，莲脱红衣紫菂摧。\r\n淮口值春偏怅望，数株临水是寒梅。"
        },
        {
            "title": "寿阳罢",
            "content": "山凝翠黛孤峰迥，淮起银花五两高。天外绮霞迷海鹤，\r\n日边红树艳仙桃。岸惊目眩同奔马，浦溢心疑睹抃鳌。\r\n寄谢云帆疾飞鸟，莫夸回雁卷轻毛。"
        },
        {
            "title": "寿阳罢",
            "content": "东风百里雪初晴，淝口冰开好濯缨。野老拥途知意重，\r\n病夫抛郡喜身轻。人心莫厌如弦直，淮水长怜似镜清。\r\n回首夕岚山翠远，楚郊烟树隐襄城。"
        },
        {
            "title": "寿阳罢",
            "content": "休为建隼临淝守，转作垂丝入洛人。罢阅旧林三载籍，\r\n又开新历四年春。云遮北雁愁行客，柳起东风慰病身。\r\n渐喜雪霜消解尽，得随风水到天津。"
        },
        {
            "title": "寿阳罢",
            "content": "南山白额同驯扰，亦变仁心去杀机。不竞牛甘令买患，\r\n免遭狐假妄凭威。渡河岂适他邦害，据谷终无暴物非。\r\n尔效驺虞护生草，岂徒柔伏在淮淝。"
        },
        {
            "title": "寿阳罢",
            "content": "垂阴敢慕甘棠叶，附干将呈瑞木符。十步兰茶同秀彩，\r\n万年枝叶表皇图。芟夷不及知无患，雨露曾沾自不枯。\r\n好住孤根托桃李，莫令从此混樵苏。"
        },
        {
            "title": "寿阳罢",
            "content": "罢分符竹作闲官，舟冻肥河拟棹难。食蘗苦心甘处困，\r\n饮冰持操敢辞寒。夜灯空应渔家火，朝食还依雁宿滩。\r\n西奏血诚遥稽首，乞容归病老江干。\r\n淮阳效理空多病，疏受辞荣岂恋班。陈力不任趋北阙，\r\n有家无处寄东山。疲骖岂念前程税，倦鸟安能待暮还。\r\n珍重八公山下叟，不劳重泪更追攀。"
        },
        {
            "title": "渡西陵十六韵",
            "content": "雨送奔涛远，风收骇浪平。截流张旆影，分岸走鼙声。\r\n兽逐衔波涌，龟艨喷棹轻。海门凝雾暗，江渚湿云横。\r\n雁翼看舟子，鱼鳞辨水营。骑交遮戍合，戈簇拥沙明。\r\n谬履千夫长，将询百吏情。下车占黍稷，冬雨害粢盛。\r\n望祷依前圣，垂休冀厚生。半江犹惨澹，全野已澄清。\r\n爱景三辰朗，祥农万庾盈。浦程通曲屿，海色媚重城。\r\n弓日鞬櫜动，旗风虎豹争。及郊挥白羽，入里卷红旌。\r\n恺悌思陈力，端庄冀表诚。临人与安俗，非止奉师贞。"
        },
        {
            "title": "闻里谣效古歌",
            "content": "乡里儿，桑麻郁郁禾黍肥，冬有褴襦夏有絺。\r\n兄锄弟耨妻在机，夜犬不吠开蓬扉。乡里儿，醉还饱，\r\n浊醪初熟劝翁媪。鸣鸠拂羽知年好，齐和杨花踏春草。\r\n劝年少，乐耕桑。使君为我剪荆棘，使君为我驱豺狼。\r\n林中无虎山有鹿，水底无蛟鱼有鲂。父渔子猎日归暮，\r\n月明处处舂黄粱。乡里儿，东家父老为尔言，\r\n鼓腹那知生育恩？莫令太守驰朱轓，悬鼓一鸣卢鹊喧。\r\n恶声主吏噪尔门，唧唧力力烹鸡豚。乡里儿，莫悲咤。\r\n上有明王颁诏下，重选贤良恤孤寡。春日迟迟驱五马，\r\n留犊投钱以为谢。乡里儿，终尔词。我无工巧唯无私，\r\n举手一挥临路岐。"
        },
        {
            "title": "悲善才",
            "content": "穆王夜幸蓬池曲，金銮殿开高秉烛。东头弟子曹善才，\r\n琵琶请进新翻曲。翠蛾列坐层城女，笙笛参差齐笑语。\r\n天颜静听朱丝弹，众乐寂然无敢举。衔花金凤当承拨，\r\n转腕拢弦促挥抹，花翻凤啸天上来，裴回满殿飞春雪。\r\n抽弦度曲新声发，金铃玉珮相瑳切。流莺子母飞上林，\r\n仙鹤雌雄唳明月。此时奉诏侍金銮，别殿承恩许召弹。\r\n三月曲江春草绿，九霄天乐下云端。紫髯供奉前屈膝，\r\n尽弹妙曲当春日。寒泉注射陇水开，胡雁翻飞向天没。\r\n日曛尘暗车马散，为惜新声有馀叹。明年冠剑闭桥山，\r\n万里孤臣投海畔。笼禽铩翮尚还飞，白首生从五岭归。\r\n闻道善才成朽骨，空余弟子奉音徽。南谯寂寞三春晚，\r\n有客弹弦独凄怨。静听深奏楚月光，忆昔初闻曲江宴。\r\n心悲不觉泪阑干，更为调弦反覆弹。秋吹动摇神女佩，\r\n月珠敲击水晶盘。自怜淮海同泥滓，恨魄凝心未能死。\r\n惆怅追怀万事空，雍门感慨徒为尔。"
        },
        {
            "title": "早发",
            "content": "沙洲月落宿禽惊，潮起风微晓雾生。黄鹤浪明知上信，\r\n黑龙山暗避前程。火旗似辨吴门戍，水驿遥迷楚塞城。\r\n萧索更看江叶下，两乡俱是宦游情。"
        },
        {
            "title": "移九江",
            "content": "秋波入白水，帆去侵空小。五两剧奔星，樯乌疾飞鸟。\r\n盆城依落日，盆浦看云眇。云眇更苍苍，匡山低夕阳。\r\n楚客喜风水，秦人悲异乡。异乡秋思苦，江皋月华吐。\r\n漾漾隐波亭，悠悠通月浦。津桥归候吏，竹巷开门户。\r\n容膝有匡床，及肩才数堵。隙光非白驹，悬磬我无虞。\r\n体瘦寡行立，家肥安啜哺。天书怜谴谪，重作朱轓客。\r\n四座眼全青，一麾头半白。今来思往事，往事益凄然。\r\n风月同今昔，悲欢异目前。四时嗟阅水，一纪换流年。\r\n独有西庭鹤，孤鸣白露天。"
        },
        {
            "title": "逾岭峤止荒陬抵高要",
            "content": "天将南北分寒燠，北被羔裘南卉服。寒气凝为戎虏骄，\r\n炎蒸结作虫虺毒。周王止化惟荆蛮，汉武凿远通孱颜。\r\n南标铜柱限荒徼，五岭从兹穷险艰。衡山截断炎方北，\r\n回雁峰南瘴烟黑。万壑奔伤溢作泷，湍飞浪激如绳直。\r\n千崖傍耸猿啸悲，丹蛇玄虺潜蜲蛇。泷夫拟楫劈高浪，\r\n瞥忽浮沉如电随。岭头刺竹蒙笼密，火拆红蕉焰烧日。\r\n岭上泉分南北流，行人照水愁肠骨。阴森石路盘萦纡，\r\n雨寒日暖常斯须。瘴云暂卷火山外，苍茫海气穷番禺。\r\n鹧鸪猿鸟声相续，椎髻哓呼同戚促。百处谿滩异雨晴，\r\n四时雷电迷昏旭。鱼肠雁足望缄封，地远三江岭万重。\r\n鱼跃岂通清远峡，雁飞难渡漳江东。云蒸地热无霜霰，\r\n桃李冬华匪时变。天际长垂饮涧虹，檐前不去衔泥燕。\r\n幸逢雷雨荡妖昏，提挈悲欢出海门。西日眼明看少长，\r\n北风身醒辨寒温。贾生谪去因前席，痛哭书成竟何益。\r\n物忌忠良表是非，朝驱绛灌为雠敌。明皇圣德异文皇，\r\n不使无辜困鬼方。汉日傅臣终委弃，如今衰叟重辉光。\r\n高明白日恩深海，齿发虽残壮心在。空愧驽骀异一毛，\r\n无令朽骨惭千载。"
        },
        {
            "title": "涉沅潇",
            "content": "屈原死处潇湘阴，沧浪淼淼云沉沉。蛟龙长怒虎长啸，\r\n山木翛翛波浪深。烟横日落惊鸿起，山映余霞杳千里。\r\n鸿叫离离入暮天，霞消漠漠深云水。水灵江暗扬波涛，\r\n鼋鼍动荡风骚骚。行人愁望待明月，星汉沉浮鬼长鬼号。\r\n屈原尔为怀王没，水府通天化灵物。何不驱雷击电除奸邪，\r\n可怜空作沈泉骨。举杯沥酒招尔魂，月影滉漾开乾坤。\r\n波白水黑山隐见，汨罗之上遥昏昏。风帆候晓看五两，\r\n戍鼓咚咚远山响。潮满江津猿鸟啼，荆夫楚语飞蛮桨。\r\n潇湘岛浦无人居，风惊水暗惟鲛鱼。行来击棹独长叹，\r\n问尔精魄何所如。"
        },
        {
            "title": "过荆门",
            "content": "荆江水阔烟波转，荆门路绕山葱蒨。帆势侵云灭又明，\r\n山程背日昏还见。青青麦陇啼飞鸦，寂寞野径棠梨花。\r\n行行驱马万里远，渐入烟岚危栈赊。林中有鸟飞出谷，\r\n月上千岩一声哭。肠断思归不可闻，人言恨魄来巴蜀。\r\n我听此鸟祝我魂，魂死莫学声衔冤。纵为羽族莫栖息，\r\n直上青云呼帝阍。此时山月如衔镜，岩树参差互辉映。\r\n皎洁深看入涧泉，分明细见樵人径。阴森鬼庙当邮亭，\r\n鸡豚日宰闻膻腥。愚夫祸福自迷惑，魍魉凭何通百灵。\r\n月低山晓问行客，已酹椒浆拜荒陌。惆怅忠贞徒自持，\r\n谁祭山头望夫石。"
        },
        {
            "title": "新昌宅书堂前有药",
            "content": "白榆星底开红甲，珠树宫中长紫霄。丹彩结心才辨质，\r\n碧枝抽叶乍成条。羽衣道士偷玄圃，金简真人护玉苗。\r\n长带九天馀雨露，近来葱翠欲成乔。"
        },
        {
            "title": "泛五湖",
            "content": "范子蜕冠履，扁舟逸霄汉。嗟予抱险艰，怵惕惊弥漫。\r\n穷通泛滥劳，趣适殊昏旦。浴日荡层空，浮天淼无畔。\r\n依滩落叶聚，立浦惊鸿散。浪叠雪峰连，山孤翠崖断。\r\n风帆同巨壑，云矗成高岸。宇宙可东西，星辰沈粲烂。\r\n霞生澒洞远，月吐青荧乱。岂复问津迷，休为吕梁叹。\r\n漂沈自讵保，覆溺心长判。吴越郡异乡，婴童及为玩。\r\n依稀占井邑，嘹唳同鹅鹳。举棹未宵分，维舟方日旰。\r\n徵斯济川力，若鼓凌风翰。易狎当悔游，临深罔知难。"
        },
        {
            "title": "忆夜直金銮殿承旨",
            "content": "月当银汉玉绳低，深听箫韶碧落齐。门压紫垣高绮树，\r\n阁连青琐近丹梯。墨宣外渥催飞诏，草布深恩促换题。\r\n明日独归花路远，可怜人世隔云霓。"
        },
        {
            "title": "过钟陵",
            "content": "龙沙江尾抱钟陵，水郭村桥晚景澄。江对楚山千里月，\r\n郭连渔浦万家灯。省抛双旆辞荣宠，遽落丹霄起爱憎。\r\n惆怅旧游同草露，却思恩顾一沾膺。"
        },
        {
            "title": "趋翰苑遭诬构四十六韵",
            "content": "九五当乾德，三千应瑞符。纂尧昌圣历，宗禹盛丕图。\r\n画象垂新令，消兵易旧谟。选贤方去智，招谏忽升愚。\r\n大乐调元气，神功运化炉。脱鳞超沆瀣，翻翼集蓬壶。\r\n捧日恩光别，抽毫顾问殊。凤形怜采笔，龙颔借骊珠。\r\n掷地声名寡，摩天羽翮孤。洁身酬雨露，利口扇谗谀。\r\n碧海同宸眷，鸿毛比贱躯。辨疑分黑白，举直牴朋徒。\r\n庭兽方呈角，阶蓂始效莩。日倾乌掩魄，星落斗摧枢。\r\n坠剑悲乔岳，号弓泣鼎湖。乱群逢害马，择肉纵狂貙。\r\n胆为隳肝竭，心因沥血枯。满帆摧骇浪，征棹折危途。\r\n燕客书方诈，尧门信未孚。谤兴金就铄，毁极玉生瘉。\r\n砺吻矜先搏，张罗骋疾驱。地嫌稀魍魉，海恨止番禺。\r\n瘴岭冲蛇入，蒸池蹑虺趋。望天收雪涕，看镜揽霜须。\r\n草毒人惊剪，茅荒室未诛。火风晴处扇，山鬼雨中呼。\r\n穷老乡关远，羁愁骨肉无。鹊灵窥牖户，龟瑞出泥途。\r\n烟岛深千瘴，沧波淼四隅。海标传信使，江棹认妻孥。\r\n到接三冬暮，来经六月徂。暗滩朝不怒，惊濑夜无虞。\r\n俯首安羸业，齐眉慰病夫。涸鱼思雨润，僵燕望雷苏。\r\n诏下因颁朔，恩移讵省辜。诳天犹指鹿，依社尚凭狐。\r\n度岭瞻牛斗，浮江淬辘轳。未平人睚眦，谁惧鬼揶揄。\r\n盆浦潮通楚，匡山地接吴。庾楼清桂满，远寺素莲敷。\r\n仿佛皆停马，悲欢尽隙驹。旧交封宿草，衰鬓重生刍。\r\n万戟分梁苑，双旌寄鲁儒。駸駸移岁月，冉冉近桑榆。\r\n疲马愁千里，孤鸿念五湖。终当赋归去，那更学杨朱。"
        },
        {
            "title": "忆春日太液池亭候对",
            "content": "宫莺报晓瑞烟开，三岛灵禽拂水回。\r\n桥转彩虹当绮殿，舰浮花鹢近蓬莱。\r\n草承香辇王孙长，桃艳仙颜阿母栽。\r\n簪笔此时方侍从，却思金马笑邹枚。"
        },
        {
            "title": "悯农",
            "content": "锄禾日当午，汗滴禾下土。\r\n谁知盘中餐，粒粒皆辛苦。\r\n【注释】：禾：禾苗。  日当午：太阳当头直晒的时候，指中午。\r\n餐：饭。  皆：都是。【译文】：这首悯农诗，写出了农民劳动的艰辛和对浪费粮食的愤慨。在盛夏的正午，农民顶着火辣辣的太阳锄地，汗水淼淌滴在庄稼地里。可是谁又知道，碗中的每一粒饭都包含着农民的辛苦啊!"
        },
        {
            "title": "悯农",
            "content": "春种一粒粟，秋收万颗子。\r\n四海无闲田，农夫犹饿死。"
        },
        {
            "title": "忆春日曲江宴后许至芙蓉园",
            "content": "春风上苑开桃李，诏许看花入御园。香径草中回玉勒，\r\n凤凰池畔泛金樽。绿丝垂柳遮风暗，红药低丛拂砌繁。\r\n归绕曲江烟景晚，未央明月锁千门。"
        },
        {
            "title": "溯西江",
            "content": "江风不定半晴阴，愁对花时尽日吟。孤棹自迟从蹭蹬，\r\n乱帆争疾竞浮沉。一身累困怀千载，百口无虞贵万金。\r\n空阔远看波浪息，楚山安稳过云岑。"
        },
        {
            "title": "忆寿春废虎坑",
            "content": "匪将履尾求兢惕，那效探雏所患争。当路绝群尝诫暴，\r\n为猫驱獮亦先迎。每推至化宣余力，岂用潜机害尔生。\r\n休逐豺狼止贪戾，好为仁兽答皇明。"
        },
        {
            "title": "守滁阳深秋忆登郡城望琅琊",
            "content": "山城小阁临青嶂，红树莲宫接薜萝。斜日半岩开古殿，\r\n野烟浮水掩轻波。菊迎秋节西风急，雁引砧声北思多。\r\n深夜独吟还不寐，坐看凝露满庭莎。"
        },
        {
            "title": "滁阳春日怀果园闲宴",
            "content": "西园到日栽桃李，红白低枝拂酒杯。繁艳只愁风处落，\r\n醉筵多就月中开。劝人莫折怜芳早，把烛频看畏晓催。\r\n闻道数年深草露，几株犹得近池台。"
        },
        {
            "title": "南梁行",
            "content": "江城郁郁春草长，悠悠汉水浮青光。杂英飞尽空昼景，\r\n绿杨重阴官舍静。此时醉客纵横书，公言可荐承明庐。\r\n青天诏下宠光至，颁籍金闺征石渠。秭归山路烟岚隔，\r\n山木幽深晚花拆。涧底红光夺火燃，摇风扇毒愁行客。\r\n杜鹃啼咽花亦殷，声悲绝艳连空山。斜阳瞥映浅深树，\r\n云雨翻迷崖谷间。山鸡锦质矜毛羽，透竹穿萝命俦侣。\r\n乔木幽谿上下同，雄雌不惑飞栖处。望秦峰回过商颜，\r\n浪叠云堆万簇山。行尽杳冥青嶂外，九重钟漏紫霄间。\r\n元和列侍明光殿，谏草初焚市朝变。北阙趋承半隙尘，\r\n南梁笑客皆飞霰。追思感叹却昏迷，霜鬓愁吟到晓鸡。\r\n故箧岁深开断简，秋堂月曙掩遗题。呜呜晓角霞辉粲，\r\n抚剑当应一长叹。刍狗无由学圣贤，空持感激终昏旦。"
        }
    ]
}