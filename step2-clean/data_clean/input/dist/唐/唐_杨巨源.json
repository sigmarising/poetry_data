{
    "dynasty": "唐",
    "author": "杨巨源",
    "intro": "杨巨源（公元755—？），字景山，唐代河中（今山西永济）人，贞元年间进士。由秘书郎擢为太常博士、礼部员外郎，后出任凤翔少尹，复召除国子司业。有诗文集五卷，《全唐诗》存其诗一卷。《唐才子传》卷5有传。",
    "items": [
        {
            "title": "和吕舍人喜张员外自北番回至境上，先寄二十",
            "content": "割爱天文动，敦和国步安。仙姿归旧好，戎意结新欢。\r\n并命瞻鹓鹭，同心揖蕙兰。玉箫临祖帐，金榜引征鞍。\r\n广陌双旌去，平沙万里看。海云侵鬓起，边月向眉残。\r\n突兀阴山迥，苍茫朔野宽。毳庐同甲帐，韦橐比雕盘。\r\n义著亲胡俗，仪全识汉官。地邻冰鼠净，天映烛龙寒。\r\n节异苏卿执，弦殊蔡女弹。碛分黄渺渺，塞极黑漫漫。\r\n欢味膻腥列，徵声佅僸攒。归期先雁候，登路剧鹏抟。\r\n上客离心远，西宫草诏殚。丽词传锦绮，珍价掩琅玕。\r\n百两开戎垒，千蹄入御栏。瑞光麟阁上，喜气凤城端。\r\n尚德曾辞剑，柔凶本舞干。茫茫斗星北，威服古来难。"
        },
        {
            "title": "秋日题陈宗儒圃亭，凄然感旧",
            "content": "曾随何水部，待月东亭宿。今日重凭栏，清风空在竹。\r前山依旧碧，闲草经秋绿。时物方宛然，蛛丝一何速。"
        },
        {
            "title": "奉酬窦郎中早入?",
            "content": "玄冥怒含风，群物戒严节。空山顽石破，幽涧层冰裂。\r题诗金华彦，接武丹霄烈。旷怀玉京云，孤唱粉垣雪。\r穷阴总凝沍，正气直肃杀。天狼看坠地，霜兔敢拒穴。\r悠然蓬蒿士，亦得奉朝谒。羸骖苦迟迟，单仆怨切切。\r端闱仙阶邃，广陌冻桥滑。旭日鸳鹭行，瑞烟芙蓉阙。\r司寒申郑重，成岁在凛冽。谢监逢酒时，袁生闭门月。\r渐思霜霰减，欲报阳和发。谁家挟纩心，何地当炉热。\r惨舒能一改，恭听远者说。"
        },
        {
            "title": "送定法师归蜀，法师即红楼院供奉广宣上人兄",
            "content": "凤城初日照红楼，禁寺公卿识惠休。诗引棣华沾一雨，\r经分贝叶向双流。孤猿学定前山夕，远雁伤离几地秋。\r空性碧云无处所，约公曾许剡溪游。"
        },
        {
            "title": "辞魏博田尚书出境后，感恩恋德，因登丛台",
            "content": "荐书及龙钟，此事镂心骨。亲知殊悢悢，徒御方咄咄。\r丛台邯郸郭，台上见新月。离恨始分明，归思更超忽。\r怀仁泪空尽，感事情又发。他时躧履声，晓日照丹阙。"
        },
        {
            "title": "送李虞仲秀才归东都，因寄元李二友",
            "content": "高翼闲未倦，孤云旷无期。晴霞海西畔，秋草燕南时。\r邺中多上才，耿耿丹霄姿。顾我于逆旅，与君发光仪。\r同将儒者方，获忝携人知。幽兰与芳佩，寒玉锵美词。\r旧友在伊洛，鸣蝉思山陂。到来再春风，梦尽双琼枝。\r素业且无负，青冥殊未迟。南桥天气好，脉脉一相思。"
        },
        {
            "title": "和汴州令狐相公白菊",
            "content": "兔园春欲尽，别有一丛芳。直似穷阴雪，全轻向晓霜。\r\n凝晖侵桂魄，晶彩夺萤光。素萼迎风舞，银房泫露香。\r\n水晶帘不隔，云母扇韬铓。纨袖呈瑶瑟，冰容启玉堂。\r\n今来碧油下，知自白云乡。留此非吾土，须移凤沼傍。"
        },
        {
            "title": "句",
            "content": "三刀梦益州，一箭取辽城。\r\n伊陟无闻祖，韦贤不到孙。"
        },
        {
            "title": "和卢谏议朝回书情即事寄两省阁老，兼呈二起",
            "content": "宠位资寂用，回头怜二疏。超遥比鹤性，皎洁同僧居。\r华组澹无累，单床欢有余。题诗天风洒，属思红霞舒。\r蔼蔼延閤东，晨光映林初。炉香深内殿，山色明前除。\r对客默焚稿，何人知谏书。全仁气逾劲，大辨言甚徐。\r逸步寄青琐，闲吟亲绮疏。清辉被鸾渚，瑞蔼含龙渠。\r谢监营野墅，陶公爱吾庐。悠然远者怀，圣代飘长裾。\r端弼缉元化，至音生太虚。一戎殄欃枪，重译充储胥。\r借地种寒竹，看云忆春蔬。灵机栖杳冥，谈笑登轩车。\r晚迹识麒麟，秋英见芙蕖。危言直且庄，旷抱郁以摅。\r志业耿冰雪，光容粲璠玙。时贤俨仙掖，气谢心何如。"
        },
        {
            "title": "和杜中丞西禅院看花",
            "content": "一林堆锦映千灯，照眼牵情欲不胜。知倚晴明娇自足，\r\n解将颜色醉相仍。好风轻引香烟入，甘露才和粉艳凝。\r\n深处最怜莺蹂践，懒时先被蝶侵凌。对持真境应无取，\r\n分付空门又未能。迎日似翻红烧断，临流疑映绮霞层。\r\n幽含晚态怜丹桂，盛续春光识紫藤。每到花枝独惆怅，\r\n山东惟有杜中丞。"
        },
        {
            "title": "元日呈李逢吉舍人",
            "content": "华夷文物贺新年，霜仗遥排凤阙前。一片彩霞迎曙日，\r\n万条红烛动春天。称觞山色和元气，端冕炉香叠瑞烟。\r\n共说正初当圣泽，试过西掖问群贤。"
        },
        {
            "title": "胡二十拜户部兼判度支",
            "content": "清机果被公材挠，雄拜知承圣主恩。庙略已调天府实，\r\n国征方觉地官尊。徒言玉节将分阃，定是沙堤欲到门。\r\n为爱山前新卜第，不妨风月事琴樽。"
        },
        {
            "title": "见薛侍御戴不损裹帽子因赠",
            "content": "潘郎对青镜，乌帽似新裁。晓露鸦初洗，春荷叶半开。\r\n堪将护巾栉，不独隔尘埃。已见笼蝉翼，无因映鹿胎。\r\n何人呈巧思，好手自西来。有意怜衰丑，烦君致一枚。"
        },
        {
            "title": "同太常尉迟博士阙下待漏",
            "content": "沈沈延阁抱丹墀，松色苔花颢露滋。爽气晓来青玉甃，\r\n薰风宿在翠花旗。方瞻御陌三条广，犹觉仙门一刻迟。\r\n此地含香从白首，冯唐何事怨明时。"
        },
        {
            "title": "和裴舍人观田尚书出猎",
            "content": "圣代司空比玉清，雄藩观猎见皇情。云禽已觉高无益，\r\n霜兔应知狡不成。飞鞚拥尘寒草尽，弯弓开月朔风生。\r\n今朝始贺将军贵，紫禁诗人看旆旌。"
        },
        {
            "title": "圣恩洗雪镇州寄献裴相公",
            "content": "天借春光洗绿林，战尘收尽见花阴。好生本是君王德，\r\n忍死何妨壮士心。曾贺截云翻栅远，仍闻劚冻下营深。\r\n井陉昨日双旗入，萧相无言泪湿襟。"
        },
        {
            "title": "寄申州卢拱使君",
            "content": "领郡仍闻总虎貔，致身还是见男儿。小船隔水催桃叶。\r\n大鼓当风舞柘枝。酒坐微酣诸客倒，球场慢拨几人随。\r\n从来乐事憎诗苦，莫放窗中远岫知。"
        },
        {
            "title": "春日题龙门香山寺",
            "content": "众香天上梵王宫，钟磬寥寥半碧空。清景乍开松岭月，\r\n乱流长响石楼风。山河杳映春云外，城阙参差晓树中。\r\n欲尽出寻那可得，三千世界本无穷。"
        },
        {
            "title": "送李舍人归兰陵里",
            "content": "清词举世皆藏箧，美酒当山为满樽。三亩嫩蔬临绮陌，\r\n四行高树拥朱门。家贫境胜心无累，名重官闲口不论。\r\n惟有道情常自足，启期天地易知恩。"
        },
        {
            "title": "失题",
            "content": "何事慰朝夕，不逾诗酒情。山河空道路，蕃汉共刀兵。\r\n礼乐新朝市，园林旧弟兄。向风一点泪，塞晚暮江平。"
        },
        {
            "title": "贺田仆射子弟荣拜金吾",
            "content": "五侯恩泽不同年，叔侄朱门L K 连。凤沼九重相喜气，\r\n雁行一半入祥烟。街衢烛影侵寒月，文武珂声叠晓天。\r\n为数麒麟高阁上，谁家父子勒燕然。"
        },
        {
            "title": "秋日韦少府厅池上咏石",
            "content": "主人得幽石，日觉公堂清。一片池上色，孤峰云外情。\r\n旧溪红藓在，秋水绿痕生。何必澄湖彻，移来有令名。"
        },
        {
            "title": "送太和公主和蕃",
            "content": "北路古来难，年光独认寒。朔云侵鬓起，边月向眉残。\r\n芦井寻沙到，花门度碛看。薰风一万里，来处是长安。"
        },
        {
            "title": "和令狐郎中",
            "content": "题诗一代占清机，秉笔三年直紫微。\r\n自禀道情龆龀异，不同蘧玉学知非。"
        },
        {
            "title": "夏日苦热，同长孙主簿过仁寿寺纳凉",
            "content": "火入天地炉，南方正何剧。四郊长云红，七合太阳赤。\r赫赫沸泉壑，焰焰焦砂石。思减祝融权，期匡诸子宅。\r因投竹林寺，一问青莲客。心空得清凉，理证等喧寂。\r开襟天籁回，步履雨花积。微风动珠帘，惠气入瑶席。\r境闲性方谧，尘远趣皆适。淹驾殊未还，朱栏敞虚碧。"
        },
        {
            "title": "郊居秋日酬奚赞府见寄",
            "content": "繁菊照深居，芳香春不如。闻寻周处士，知伴庾尚书。\r\n日晚汀洲旷，天晴草木疏。闲言挥麈柄，清步掩蜗庐。\r\n野老能亲牧，高人念远渔。幽丛临古岸，轻叶度寒渠。\r\n暮色无狂蝶，秋华有嫩蔬。若为酬郢曲，从此愧璠玙。"
        },
        {
            "title": "方城驿逢孟侍御",
            "content": "走马温汤直隼飞，相逢矍铄理征衣。\r\n军中得力儿男事，入驿从容见落晖。"
        },
        {
            "title": "酬令狐舍人",
            "content": "晓禁苍苍换直还，暂低鸾翼向人间。\r\n亦知受业公门事，数仞丘墙不见山。"
        },
        {
            "title": "观妓人入道二首",
            "content": "荀令歌钟北里亭，翠娥红粉敞云屏。\r\n舞衣施尽馀香在，今日花前学诵经。\r\n碧玉芳年事冠军，清歌空得隔花闻。\r\n春来削发芙蓉寺，蝉鬓临风堕绿云。"
        },
        {
            "title": "临水看花",
            "content": "一树红花映绿波，晴明骑马好经过。\r\n今朝几许风吹落，闻道萧郎最惜多。"
        },
        {
            "title": "宫燕词",
            "content": "毛衣似锦语如弦，日暖争高绮陌天。\r\n几处野花留不得，双双飞向御炉前。"
        },
        {
            "title": "听李凭弹箜篌二首",
            "content": "听奏繁弦玉殿清，风传曲度禁林明。\r\n君王听乐梨园暖，翻到云门第几声。\r\n花咽娇莺玉漱泉，名高半在御筵前。\r\n汉王欲助人间乐，从遣新声坠九天。"
        },
        {
            "title": "石水词二首",
            "content": "银罂深锁贮清光，无限来人不得尝。\r\n知共金丹争气力，一杯全胜五云浆。\r\n山叟和云劚翠屏，煎时分日检仙经。\r\n天人持此扶衰病，胜得瑶池水一瓶。"
        },
        {
            "title": "赠陈判官求子花诗（魏府出此物）",
            "content": "油地轻绡碧且红，须怜纤手是良工。能生丽思千花外，\r\n善点秾姿五彩中。子细传看临霁景，殷勤持赠及春风。\r\n若将江上迎桃叶，一帖何妨锦绣同。"
        },
        {
            "title": "秋日登亭赠薛侍御",
            "content": "潦倒从军何取益，东西走马暂同游。\r\n梁王旧客皆能赋，今日因何独怨秋。"
        },
        {
            "title": "崔娘诗",
            "content": "清润潘郎玉不如，中庭蕙草雪消初。\r\n风流才子多春思，肠断萧娘一纸书。"
        },
        {
            "title": "太原赠李属侍御",
            "content": "路入桑干塞雁飞，枣郎年少有光辉。\r\n春风走马三千里，不废看花君绣衣。"
        },
        {
            "title": "答振武李逢吉判官",
            "content": "近来时辈都无兴，把酒皆言肺病同。\r\n唯有单于李评事，不将华发负春风。"
        },
        {
            "title": "山中主人",
            "content": "十里青山有一家，翠屏深处更添霞。\r\n若为说得溪中事，锦石和烟四面花。"
        },
        {
            "title": "赠崔驸马",
            "content": "百尺梧桐画阁齐，箫声落处翠云低。\r\n平阳不惜黄金埒，细雨花骢踏作泥。"
        },
        {
            "title": "唐昌观玉蕊花",
            "content": "晴空素艳照霞新，香洒天风不到尘。\r\n持赠昔闻将白雪，蕊珠宫上玉花春。"
        },
        {
            "title": "和武相公春晓闻莺",
            "content": "语恨飞迟天欲明，殷勤似诉有馀情。\r\n仁风已及芳菲节，犹向花溪鸣几声。"
        },
        {
            "title": "僧院听琴",
            "content": "禅思何妨在玉琴，真僧不见听时心。\r\n离声怨调秋堂夕，云向苍梧湘水深。"
        },
        {
            "title": "题五老峰下费君书院",
            "content": "解向花间栽碧松，门前不负老人峰。\r\n已将心事随身隐，认得溪云第几重。"
        },
        {
            "title": "卢龙塞行送韦掌记二首",
            "content": "雨雪纷纷黑水外，行人共指卢龙塞。\r\n万里飞沙压鼓鼙，三军杀气凝旌旆。\r\n陈琳书记本翩翩，料敌能兵夺酒泉。\r\n圣主好文兼好武，封侯莫比汉皇年。"
        },
        {
            "title": "雪中听筝",
            "content": "玉柱泠泠对寒雪，清商怨徵声何切。\r\n谁怜楚客向隅时，一片愁心与弦绝。"
        },
        {
            "title": "折杨柳",
            "content": "水边杨柳麹尘丝，立马烦君折一枝。\r\n惟有春风最相惜，殷勤更向手中吹。"
        },
        {
            "title": "寄薛侍御",
            "content": "世上无穷事，生涯莫废诗。何曾好风月，不是忆君时。"
        },
        {
            "title": "和郑相公寻宣上人不遇",
            "content": "方寻莲境去，又值竹房空。几韵飘寒玉，馀清不在风。"
        },
        {
            "title": "春日奉献圣寿无疆词十首",
            "content": "文物京华盛，讴歌国步康。瑶池供寿酒，银汉丽宸章。\r\n灵雨含双阙，雷霆肃万方。代推仙祚远，春共圣恩长。\r\n凤扆临花暖，龙垆旁日香。遥知千万岁，天意奉君王。\r\n鸳鹭彤庭际，轩车绮陌前。九城多好色，万井半祥烟。\r\n人醉逢尧酒，莺歌答舜弦。花明御沟水，香暖禁城天。\r\n赐宴文逾盛，徵歌物更妍。无穷艳阳月，长照太平年。\r\n云陛临黄道，天门在碧虚。大明含睿藻，元气抱宸居。\r\n戈偃征苗后，诗传宴镐初。年华富仙苑，时哲满公车。\r\n化入絪缊大，恩垂涣汗馀。悠然万方静，风俗揖华胥。\r\n玉漏飘青琐，金铺丽紫宸。云山九门曙，天地一家春。\r\n瑞霭方呈赏，暄风本配仁。岩廊开凤翼，水殿压鳌身。\r\n文雅逢明代，欢娱及贱臣。年年未央阙，恩共物华新。\r\n垂拱乾坤正，欢心品类同。紫烟含北极，玄泽付东风。\r\n珠缀留晴景，金茎直晓空。发生资盛德，交泰让全功。\r\n间气登三事，祥光启四聪。遐荒似川水，天外亦朝宗。\r\n代是文明昼，春当宴喜时。垆烟添柳重，宫漏出花迟。\r\n汉典方宽律，周官正采诗。碧宵传凤吹，红旭在龙旗。\r\n造化膺神契，阳和沃圣思。无因随百兽，率舞奉丹墀。\r\n睿德符玄化，芳情翊太和。日轮皇鉴远，天仗圣朝多。\r\n曙色含金榜，晴光转玉珂。中宫陈广乐，元老进赓歌。\r\n莲叶看龟上，桐花识凤过。小臣空击壤，沧海是恩波。\r\n物象朝高殿，簪裾溢上京。春当九衢好，天向万方明。\r\n乐报箫韶发，杯看沆瀣生。芙蓉丹阙暖，杨柳玉楼晴。\r\n阊阖开中禁，衣裳俨太清。南山同圣寿，长对凤凰城。\r\n日上苍龙阙，香含紫禁林。晴光五云叠，春色九重深。\r\n赏叶元和德，文垂雅颂音。景云随御辇，颢气在宸襟。\r\n永保无疆寿，长怀不战心。圣朝多庆赐，琼树粉墙阴。\r\n化洽生成遂，功宣动植知。瑞凝三秀草，春入万年枝。\r\n凤掖嘉言进，鸳行喜气随。仗临丹地近，衣对碧山垂。\r\n渥泽方柔远，聪明本听卑。愿同东观士，长对汉威仪。"
        },
        {
            "title": "题清凉寺",
            "content": "凭槛霏微松树烟，陶潜曾用道林钱。\r\n一声寒磬空心晓，花雨知从第几天。"
        },
        {
            "title": "和吕舍人",
            "content": "割爱天文动，敦和国步安。仙姿归旧好，戎意结新欢。\r\n并命瞻鹓鹭，同心揖蕙兰。玉箫临祖帐，金榜引征鞍。\r\n广陌双旌去，平沙万里看。海云侵鬓起，边月向眉残。\r\n突兀阴山迥，苍茫朔野宽。毳庐同甲帐，韦橐比雕盘。\r\n义著亲胡俗，仪全识汉官。地邻冰鼠净，天映烛龙寒。\r\n节异苏卿执，弦殊蔡女弹。碛分黄渺渺，塞极黑漫漫。\r\n欢味膻腥列，徵声佅僸攒。归期先雁候，登路剧鹏抟。\r\n上客离心远，西宫草诏殚。丽词传锦绮，珍价掩琅玕。\r\n百两开戎垒，千蹄入御栏。瑞光麟阁上，喜气凤城端。\r\n尚德曾辞剑，柔凶本舞干。茫茫斗星北，威服古来难。"
        },
        {
            "title": "赠邻家老将",
            "content": "白首羽林郎，丁年戍朔方。阴天瞻碛落，秋日渡辽阳。\r\n大漠寒山黑，孤城夜月黄。十年依蓐食，万里带金疮。\r\n拂雪陈师祭，冲风立教场。箭飞琼羽合，旗动火云张。\r\n虎翼分营势，鱼鳞拥阵行。誓心清塞色，斗血杂沙光。\r\n战地晴辉薄，军门晓气长。寇深争暗袭，关迥勒春防。\r\n身贱竟何诉，天高徒自伤。功成封宠将，力尽到贫乡。\r\n雀老方悲海，鹰衰却念霜。空馀孤剑在，开匣一沾裳。"
        },
        {
            "title": "夏日裴尹员外西斋看花",
            "content": "笑向东来客，看花枉在前。始知清夏月，更胜艳阳天。\r\n露湿呈妆污，风吹畏火燃。葱茏和叶盛，烂熳压枝鲜。\r\n红彩当铃阁，清香到玉筵。蝶栖惊曙色，莺语滞晴烟。\r\n得地殊堪赏，过时倍觉妍。芳菲迟最好，唯是谢家怜。"
        },
        {
            "title": "送杜郎中使君赴虔州",
            "content": "迢递南康路，清辉得使君。虎符秋领俗，鹓署早辞群。\r\n地远仍连戍，城严本带军。傍江低槛月，当岭满窗云。\r\n境胜闾阎间，天清水陆分。和诗将惠政，颂述九衢闻。"
        },
        {
            "title": "怀德抒情寄上信州座主",
            "content": "五马江天郡，诸生泪共垂。宴馀明主德，恩在侍臣知。\r\n怅望缄双鲤，龙钟假一枝。玉峰遥寄梦，云海暗伤离。\r\n幢盖全家去，琴书首路随。沧州值康乐，明月向元规。\r\n鹓凤终凌汉，蛟龙会出池。蕙香因曙发，松色肯寒移。\r\n举世瞻风藻，当朝揖羽仪。加餐门下意，溪水绿逶迤。"
        },
        {
            "title": "赠侯侍御",
            "content": "步逸辞群迹，机真结远心。敦诗扬大雅，映古酌高音。\r\n逃祸栖蜗舍，因醒解豸簪。紫兰秋露湿，黄鹤晚天阴。\r\n旧业馀荒草，寒山出远林。月明多宿寺，世乱重悲琴。\r\n霄汉时应在，诗书道未沈。坐期阊阖霁，云暖一开襟。"
        },
        {
            "title": "上刘侍中",
            "content": "命代生申甫，承家翊禹汤。庙谟膺间气，师律动清霜。\r\n钟鼎勋庸大，山河诫誓长。英姿凌虎视，逸步压龙骧。\r\n道协陶钧力，恩回日月光。一言弘社稷，九命备珪璋。\r\n政洽军逾肃，仁敷物已康。朱门重棨戟，丹诏半缣缃。\r\n位总云龙野，师临涿鹿乡。射雕天更碧，吹角塞仍黄。\r\n深入平夷落，横行辟汉疆。功垂贞石远，名映色丝香。\r\n断碛瞻貔武，临池识凤凰。舞腰凝绮榭，歌响拂雕梁。\r\n杯净传鹦鹉，裘鲜照鹔鹴。吟诗白羽扇，校猎绿沈枪。\r\n风景佳人地，烟沙壮士场。幕中邀谢鉴，麾下得周郎。\r\n珠影含空彻，琼枝映座芳。王浑知武子，陈寔奖元方。\r\n富贵春无限，欢娱夜未央。管弦随玉帐，尊俎奉金章。\r\n俗理宁因劝，边城讵假防。军容雄朔漠，公望冠岩廊。\r\n分野邻孤岛，京坻溢万厢。曙华分碣石，秋色入衡阳。\r\n城远迷玄兔，川明辩白狼。忠贤多感激，今古共苍茫。\r\n堤拥红蕖艳，桥分翠柳行。轩车纷自至，亭馆郁相当。\r\n珍簟回烦暑，层轩引早凉。听琴知思静，说剑觉神扬。\r\n佳景燕台上，清辉郑驿傍。鼓鼙喧北里，珪玉映东床。\r\n敢衒由之瑟，甘循赐也墙。官微思假路，战胜忝升堂。\r\n欲奋三年翼，频回一夕肠。消忧期酒圣，乘兴任诗狂。\r\n海内栽桃李，天涯荷稻粱。升沈门下意，谁道在苍苍。"
        },
        {
            "title": "寄赠田仓曹湾",
            "content": "芳兰媚庭除，灼灼红英舒。身为陋巷客，门有绛辕车。\r\n朝览夷吾传，暮习颍阳书。眄云高羽翼，待贾蕴璠玙。\r\n缨弁虽云阻，音尘岂复疏。若因风雨晦，应念寂寥居。"
        },
        {
            "title": "和令狐舍人酬峰上人题山栏孤竹",
            "content": "满院冰姿粉箨残，一茎青翠近帘端。离丛自欲亲香火，\r\n抱节何妨共岁寒。能让繁声任真籁，解将孤影对芳兰。\r\n范云许访西林寺，枝叶须和彩凤看。"
        },
        {
            "title": "邵州陪王郎中宴",
            "content": "西塞无尘多玉筵，貔貅鸳鹭俨相连。红茵照水开樽俎，\r\n翠幕当云发管弦。歌态晓临团扇静，舞容春映薄衫妍。\r\n鲁儒纵使他时有，不似欢娱及少年。"
        },
        {
            "title": "送澹公归嵩山龙潭寺葬本师",
            "content": "野烟秋水苍茫远，禅境真机去住闲。双树为家思旧壑，\r\n千花成塔礼寒山。洞宫曾向龙边宿，云径应从鸟外还。\r\n莫恋本师金骨地，空门无处复无关。"
        },
        {
            "title": "和元员外题升平里新斋",
            "content": "自知休沐诸幽胜，遂肯高斋枕广衢。旧地已开新玉圃，\r\n春山仍展绿云图。心源邀得闲诗证，肺气宜将慢酒扶。\r\n此外唯应任真宰，同尘敢是道门枢。"
        },
        {
            "title": "题贾巡官林亭",
            "content": "白鸟闲栖亭树枝，绿樽仍对菊花篱。许询本爱交禅侣，\r\n陈寔由来是好儿。明月出云秋馆思，远泉经雨夜窗知。\r\n门前长者无虚辙，一片寒光动水池。"
        },
        {
            "title": "元日观朝",
            "content": "北极长尊报圣期，周家何用问元龟。天颜入曙千官拜，\r\n元日迎春万物知。阊阖回临黄道正，衣裳高对碧山垂。\r\n微臣愿献尧人祝，寿酒年年太液池。"
        },
        {
            "title": "题范阳金台驿",
            "content": "七国唯求客，千金遂筑台。若令逢圣代，憔悴郭生回。"
        },
        {
            "title": "元日含元殿下立仗丹凤楼门下宣赦相公称贺二",
            "content": "天垂台耀扫欃枪，寿献香山祝圣明。丹凤楼前歌九奏，\r\n金鸡竿下鼓千声。衣冠南面薰风动，文字东方喜气生。\r\n从此登封资庙略，两河连海一时清。\r\n临轩启扇似云收，率土朝天剧水流。瑞色含春当正殿，\r\n香烟捧日在高楼。三朝气蚤迎恩泽，万岁声长绕冕旒。\r\n请问汉家功第一，麒麟阁上识酂侯。"
        },
        {
            "title": "冬夜陪丘侍御先辈听崔校书弹琴",
            "content": "雪满中庭月映林，谢家幽赏在瑶琴。楚妃波浪天南远，\r\n蔡女烟沙漠北深。顾盼何曾因误曲，殷勤终是感知音。\r\n若将雅调开诗兴，未抵丘迟一片心。"
        },
        {
            "title": "卢郎中拜陵遇雪蒙见召因寄",
            "content": "南宫使者有光辉，欲拜诸陵瑞雪飞。蘋叶已修青玉荐，\r\n柳花仍拂赤车衣。应同谷口寻春去，定似山阴带月归。\r\n寒冷出郊犹未得，羡公将事看芳菲。"
        },
        {
            "title": "奉酬端公春雪见寄",
            "content": "造化多情状物亲，剪花铺玉万重新。闲飘上路呈丰岁，\r\n狂舞中庭学醉春。兴逸何妨寻剡客，唱高还肯寄巴人。\r\n遥知独立芝兰阁，满眼清光压俗尘。"
        },
        {
            "title": "张郎中段员外初直翰林报寄长句",
            "content": "秋空如练瑞云明，天上人间莫问程。丹凤词头供二妙，\r\n金銮殿角直三清。方瞻北极临星月，犹向南班滞姓名。\r\n启沃朝朝深禁里，香炉烟外是公卿。"
        },
        {
            "title": "奉和裴相公",
            "content": "竹寺题名一半空，衰荣三十七人中。在生本要求知己，\r\n垂老应怜值相公。敢望燮和回旧律，任应时节到春风。\r\n若为问得苍苍意，造化无言自是功。"
        },
        {
            "title": "重送胡大夫赴振武",
            "content": "向年擢桂儒生业，今日分茅圣主恩。旌旆仍将过乡路，\r\n轩车争看出都门。人间文武能双捷，天下安危待一论。\r\n布惠宣威大夫事，不妨诗思许琴尊。"
        },
        {
            "title": "赠浑钜中允",
            "content": "公子髫年四海闻，城南侍猎雪雰雰。马盘旷野弦开月，\r\n雁落寒原箭在云。曾向天西穿虏阵，惯游花下领儒群。\r\n一枝琼萼朝光好，彩服飘飘从冠军。"
        },
        {
            "title": "送陈判官罢举赴江外",
            "content": "练思多时冰雪清，拂衣无语别书生。莫将甲乙为前累，\r\n不废烟霄是此行。定爱红云燃楚色，应看白雨打江声。\r\n心期玉帐亲台位，魏勃因君说姓名。"
        },
        {
            "title": "赠史开封",
            "content": "天低荒草誓师坛，邓艾心知战地宽。鼓角迥临霜野曙，\r\n旌旗高对雪峰寒。五营向水红尘起，一剑当风白日看。\r\n曾从伏波征绝域，碛西蕃部怯金鞍。"
        },
        {
            "title": "和刘员外陪韩仆射野亭公宴",
            "content": "好客风流玳瑁簪，重檐高幕晓沈沈。绮筵霜重旌旗满，\r\n玉帐天清丝管声。繁戏徒过鲁儒目，众欢方集汉郎心。\r\n寒笳一曲严城暮，云骑连嘶香外林。"
        },
        {
            "title": "酬崔博士",
            "content": "自知顽叟更何能，唯学雕虫谬见称。长被有情邀唱和，\r\n近来无力更祗承。青松树杪三千鹤，白玉壶中一片冰。\r\n今日为君书壁右，孤城莫怕世人憎。"
        },
        {
            "title": "寄昭应王丞",
            "content": "武皇金辂辗香尘，每岁朝元及此辰。光动泉心初浴日，\r\n气蒸山腹总成春。讴歌已入云韶曲，词赋方归侍从臣。\r\n瑞霭朝朝犹望幸，天教赤县有诗人。"
        },
        {
            "title": "送司徒童子",
            "content": "卫多君子鲁多儒，七岁闻天笑舞雩。光彩春风初转蕙，\r\n性灵秋水不藏珠。两经在口知名小，百拜垂髫禀气殊。\r\n况复元侯旌尔善，桂林枝上得鹓雏。"
        },
        {
            "title": "早春即事呈刘员外",
            "content": "明朝晴暖即相随，肯信春光被雨欺。且任文书堆案上，\r\n免令杯酒负花时。马蹄经历须应遍，莺语叮咛已怪迟。\r\n更待杂芳成艳锦，邺中争唱仲宣诗。"
        },
        {
            "title": "酬裴舍人见寄",
            "content": "谁道重迁是旧班，自将霄汉比乡关。二妃楼下宜临水，\r\n五老祠西好看山。再葺吾庐心已足，每来公府路常闲。\r\n诗陪亚相逾三纪，石笥烟霞不共攀。"
        },
        {
            "title": "观打球有作",
            "content": "亲扫球场如砥平，龙骧骤马晓光晴。入门百拜瞻雄势，\r\n动地三军唱好声。玉勒回时沾赤汗，花騣分处拂红缨。\r\n欲令四海氛烟静，杖底纤尘不敢生。"
        },
        {
            "title": "和人与人分惠赐冰",
            "content": "天水藏来玉堕空，先颁密署几人同。映盘皎洁非资月，\r\n披扇清凉不在风。莹质方从纶阁内，凝辉更向画堂中。\r\n丽词珍贶难双有，迢递金舆殿角东。"
        },
        {
            "title": "上裴中丞",
            "content": "七年西掖弘汤诰，三捷东堂总汉科。政引风霜成物色，\r\n语回天地到阳和。清威更助朝端重，圣泽曾随笔下多。\r\n应笑白须扬执戟，可怜春日老如何。"
        },
        {
            "title": "送绛州卢使君",
            "content": "应将清净结心期，又共阳和到郡时。绛老问年须算字，\r\n庾公逢月要题诗。朱栏迢递因高胜，粉堞清明欲下迟。\r\n他日征还作霖雨，不须求赛敬亭祠。"
        },
        {
            "title": "和大夫边春呈长安亲故",
            "content": "严城吹笛思寒梅，二月冰河一半开。紫陌诗情依旧在，\r\n黑山弓力畏春来。游人曲岸看花发，走马平沙猎雪回。\r\n旌旆朝天不知晚，将星高处近三台。"
        },
        {
            "title": "赠李傅",
            "content": "知因公望掩能文，誓激明诚在致君。曾罢双旌瞻白日，\r\n犹将一剑许黄云。摇窗竹色留僧语，入院松声共鹤闻，\r\n莫被此心生晚计，镇南人忆杜将军。"
        },
        {
            "title": "酬卢员外",
            "content": "谢傅旌旗控上游，卢郎樽俎借前筹。舜城风土临清庙，\r\n魏国山川在白楼。云寺当时接高步，水亭今日又同游。\r\n满筵旧府笙歌在，独有羊昙最泪流。"
        },
        {
            "title": "奉寄通州元九侍御",
            "content": "大明宫殿郁苍苍，紫禁龙楼直署香。九陌华轩争道路，\r\n一枝寒玉任烟霜。须听瑞雪传心语，莫被啼猿续泪行。\r\n共说圣朝容直气，期君新岁奉恩光。"
        },
        {
            "title": "述旧纪勋寄太原李光颜侍中二首",
            "content": "玉塞含凄见雁行，北垣新诏拜龙骧。弟兄间世真飞将，\r\n貔虎归时似故乡。鼓角因风飘朔气，旌旗映水发秋光。\r\n河源收地心犹壮，笑向天西万里霜。\r\n倚天长剑截云孤，报国纵横见丈夫。五载登坛真宰相，\r\n七重分阃正司徒。曾闻转战平坚寇，共说题诗压腐儒。\r\n料敌知机在方寸，不劳心力讲阴符。"
        },
        {
            "title": "古意赠王常侍",
            "content": "绣户纱窗北里深，香风暗动凤凰簪。组紃常在佳人手。\r\n刀尺空摇寒女心。欲学齐讴逐云管，还思楚练拂霜砧。\r\n东家少妇当机织，应念无衣雪满林。"
        },
        {
            "title": "送章孝标校书归杭州因寄白舍人",
            "content": "曾过灵隐江边寺，独宿东楼看海门。潮色银河铺碧落，\r\n日光金柱出红盆。不妨公事资高卧，无限诗情要细论。\r\n若访郡人徐孺子，应须骑马到沙村。"
        },
        {
            "title": "送裴中丞出使",
            "content": "一清淮甸假朝纲，金印初迎细柳黄。辞阙天威和雨露，\r\n出关春色避风霜。龙韬何必陈三略，虎旅由来肃万方。\r\n宣谕生灵真重任，回轩应问石渠郎。"
        },
        {
            "title": "寄江州白司马",
            "content": "江州司马平安否，惠远东林住得无。湓浦曾闻似衣带，\r\n庐峰见说胜香炉。题诗岁晏离鸿断，望阙天遥病鹤孤。\r\n莫谩拘牵雨花社，青云依旧是前途。"
        },
        {
            "title": "将归东都寄令狐舍人",
            "content": "绿杨红杏满城春，一骑悠悠万井尘。岐路未关今日事，\r\n风光欲醉长年人。闲过绮陌寻高寺，强对朱门谒近臣。\r\n多病晚来还有策，雒阳山色旧相亲。"
        },
        {
            "title": "酬于驸马二首",
            "content": "绮陌尘香曙色分，碧山如画又逢君。蛟藏秋月一片水，\r\n骥锁晴空千尺云。戚里旧知何驸马，诗家今得鲍参军。\r\n阳和本是烟霄曲，须向花间次第闻。\r\n芳时碧落心应断，今日清词事不同。瑶草秋残仙圃在，\r\n彩云天远凤楼空。晴花暖送金羁影，凉叶寒生玉簟风。\r\n长得闻诗欢自足，会看春露湿兰丛。"
        },
        {
            "title": "寄中书同年舍人",
            "content": "晴明紫阁最高峰，仙掖开帘范彦龙。五色天书词焕烂，\r\n九华春殿语从容。彩毫应染炉烟细，清珮仍含玉漏重。\r\n二十年前同日喜，碧霄何路得相逢。"
        },
        {
            "title": "送人过卫州",
            "content": "忆昔征南府内游，君家东閤最淹留。纵横联句长侵晓，\r\n次第看花直到秋。论旧举杯先下泪，伤离临水更登楼。\r\n相思前路几回首，满眼青山过卫州。"
        },
        {
            "title": "和侯大夫秋原山观征人回",
            "content": "两河战罢万方清，原上军回识旧营。立马望云秋塞静，\r\n射雕临水晚天晴。戍闲部伍分岐路，地远家乡寄旆旌。\r\n圣代止戈资庙略，诸侯不复更长征。"
        },
        {
            "title": "赠张将军",
            "content": "关西诸将揖容光，独立营门剑有霜。知爱鲁连归海上，\r\n肯令王翦在频阳。天晴红帜当山满，日暮清笳入塞长。\r\n年少功高人最羡，汉家坛树月苍苍。"
        },
        {
            "title": "早朝",
            "content": "钟声清禁才应彻，漏报仙闱俨已开。双阙薄烟笼菡萏，\r\n九成初日照蓬莱。朝时但向丹墀拜，仗下方从碧殿回。\r\n圣道逍遥更何事，愿将巴曲赞康哉。"
        },
        {
            "title": "无题",
            "content": "凤城初日照红楼，禁寺公卿识惠休。诗引棣华沾一雨，\r\n经分贝叶向双流。孤猿学定前山夕，远雁伤离几地秋。\r\n空性碧云无处所，约公曾许剡溪游。"
        },
        {
            "title": "长安春游",
            "content": "凤城春报曲江头，上客年年是胜游。日暖云山当广陌，\r\n天清丝管在高楼。茏葱树色分仙阁，缥缈花香泛御沟。\r\n桂壁朱门新邸第，汉家恩泽问酂侯。"
        },
        {
            "title": "池上竹",
            "content": "一丛婵娟色，四面清冷波。气润晚烟重，光闲秋露多。\r\n翠筠入疏柳，清影拂圆荷。岁晏琅玕实，心期有凤过。"
        },
        {
            "title": "供奉定法师归安南",
            "content": "故乡南越外，万里白云峰。经论辞天去，香花入海逢。\r\n鹭涛清梵彻，蜃阁化城重。心到长安陌，交州后夜钟。"
        },
        {
            "title": "同薛侍御登黎阳县楼眺黄河",
            "content": "倚槛恣流目，高城临大川。九回纡白浪，一半在青天。\r\n气肃晴空外，光翻晓日边。开襟值佳景，怀抱更悠然。"
        },
        {
            "title": "登宁州城楼",
            "content": "宋玉本悲秋，今朝更上楼。清波城下去，此意重悠悠。\r\n晚菊临杯思，寒山满郡愁。故关非内地，一为汉家羞。"
        },
        {
            "title": "与李文仲秀才同赋泛酒花诗",
            "content": "若道春无赖，飞花合逐风。巧知人意里，解入酒杯中。\r\n香湿胜含露，光摇似泛空。请君回首看，几片舞芳丛。"
        },
        {
            "title": "春日送沈赞府归浔阳觐叔父",
            "content": "浔阳阮咸宅，九派竹林前。花屿高如浪，云峰远似天。\r\n江声在南巷，海气入东田。才子今朝去，风涛思渺然。"
        },
        {
            "title": "题表丈三大夫书斋",
            "content": "盛府自莲花，群公是岁华。兰姿丈人圃，松色大夫家。\r\n素卷堆瑶席，朱弦映绛纱。诗题三百首，高韵照春霞。"
        },
        {
            "title": "酬令狐员外直夜书怀见寄",
            "content": "花枝暖欲舒，粉署夜方初。世职推传盛，春刑是减余。\r\n芸香能护字，铅椠善呈书。此地从头白，经年望雉车。"
        },
        {
            "title": "酬崔驸马惠笺百张兼贻四韵",
            "content": "百张云样乱花开，七字文头艳锦回。浮碧空从天上得，\r\n殷红应自日边来。捧持价重凌云叶，封裹香深笑海苔。\r\n满箧清光应照眼，欲题凡韵辄裴回。"
        },
        {
            "title": "清明日后土祠送田彻",
            "content": "清明千万家，处处是年华。榆柳芳辰火，梧桐今日花。\r\n祭祠结云绮，游陌拥香车。惆怅田郎去，原回烟树斜。"
        },
        {
            "title": "春雪题兴善寺广宣上人竹院",
            "content": "皎洁青莲客，焚香对雪朝。竹内催淅沥，花雨让飘飖。\r\n触石和云积，萦池拂水消。只应将日月，颜色不相饶。"
        },
        {
            "title": "春日与刘评事过故证上人院",
            "content": "曾共刘咨议，同时事道林。与君方掩泪，来客是知心。\r\n阶雪凌春积，钟烟向夕深。依然旧童子，相送出花阴。"
        },
        {
            "title": "和郑少师相公题慈恩寺禅院",
            "content": "旧寺长桐孙，朝天是圣恩。谢公诗更老，萧傅道方尊。\r\n白法知深得，苍生要重论。若为将此望，心地向空门。"
        },
        {
            "title": "同赵校书题普救寺",
            "content": "东门高处天，一望几悠然。白浪过城下，青山满寺前。\r\n尘光分驿道，岚色到人烟。气象须文字，逢君大雅篇。"
        },
        {
            "title": "送许侍御充云南哀册使判官",
            "content": "万里永昌城，威仪奉圣明。冰心瘴江冷，霜宪漏天晴。\r\n荒外开亭候，云南降旆旌。他时功自许，绝域转哀荣。"
        },
        {
            "title": "春晚东归留赠李功曹",
            "content": "芳田岐路斜，脉脉惜年华。云路青丝骑，香含翠幰车。\r\n歌声仍隔水，醉色未侵花。唯有怀乡客，东飞羡曙鸦。"
        },
        {
            "title": "长城闻笛",
            "content": "孤城笛满林，断续共霜砧。夜月降羌泪，秋风老将心。\r\n静过寒垒遍，暗入故关深。惆怅梅花落，山川不可寻。"
        },
        {
            "title": "关山月",
            "content": "苍茫临故关，迢递照秋山。万里平芜静，孤城落叶闲。\r\n露浓栖雁起，天远戍兵还。复映征西府，光深组练间。"
        },
        {
            "title": "襄阳乐",
            "content": "闲随少年去，试上大堤游。画角栖乌起，清弦过客愁。\r\n碑沉楚山石，珠彻汉江秋。处处风情好，卢家更上楼。"
        },
        {
            "title": "送殷员外使北蕃",
            "content": "二轩将雨露，万里入烟沙。和气生中国，薰风属外家。\r\n塞芦随雁影，关柳拂驼花。努力黄云北，仙曹有雉车。"
        },
        {
            "title": "胡姬词",
            "content": "妍艳照江头，春风好客留。当垆知妾惯，送酒为郎羞。\r\n香渡传蕉扇，妆成上竹楼。数钱怜皓腕，非是不能留。"
        },
        {
            "title": "端午日伏蒙内侍赐晨服",
            "content": "彩缕纤仍丽，凌风卷复开。方应五日至，应自九天来。\r\n在笥清光发，当轩暑气回。遥知及时节，刀尺火云催。"
        },
        {
            "title": "赠从弟茂卿",
            "content": "吾从骥足杨茂卿，性灵且奇才甚清。海内方微风雅道，\r\n邺中更有文章盟。扣寂由来在渊思，搜奇本自通禅智。\r\n王维证时符水月，杜甫狂处遗天地。流水东西岐路分，\r\n幽州迢递旧来闻。若为向北驱疲马，山似寒空塞似云。"
        },
        {
            "title": "秋日题陈",
            "content": "曾随何水部，待月东亭宿。今日重凭栏，清风空在竹。\r\n前山依旧碧，闲草经秋绿。时物方宛然，蛛丝一何速。"
        },
        {
            "title": "月宫词",
            "content": "宫中月明何所似，如积如流满田地。迥过前殿曾学眉，\r\n回照长门惯催泪。昭阳昨夜秋风来。绮阁金铺情影开。\r\n藻井浮花共陵乱，玉阶零露相裴回。稍映明河泛仙驭，\r\n满窗犹在更衣处。管弦回烛无限情。环珮凭栏不能去。\r\n皎皎苍苍千里同，穿烟飘叶九门通。珠帘欲卷畏成水，\r\n瑶席初陈惊似空。复值君王事欢宴，宫女三千一时见。\r\n飞盖愁看素晕低，称觞愿踏清辉遍。江上无云夜可怜，\r\n冒沙披浪自婵娟。若共心赏风流夜，那比高高太液前。"
        },
        {
            "title": "奉酬窦郎中早入",
            "content": "玄冥怒含风，群物戒严节。空山顽石破，幽涧层冰裂。\r\n题诗金华彦，接武丹霄烈。旷怀玉京云，孤唱粉垣雪。\r\n穷阴总凝沍，正气直肃杀。天狼看坠地，霜兔敢拒穴。\r\n悠然蓬蒿士，亦得奉朝谒。羸骖苦迟迟，单仆怨切切。\r\n端闱仙阶邃，广陌冻桥滑。旭日鸳鹭行，瑞烟芙蓉阙。\r\n司寒申郑重，成岁在凛冽。谢监逢酒时，袁生闭门月。\r\n渐思霜霰减，欲报阳和发。谁家挟纩心，何地当炉热。\r\n惨舒能一改，恭听远者说。"
        },
        {
            "title": "春日有赠",
            "content": "堤暖柳丝斜，风光属谢家。晚心应恋水，春恨定因花。\r\n步远怜芳草，归迟见绮霞。由来感情思，独自惜年华。"
        },
        {
            "title": "和权相公南园闲涉寄广宣上人",
            "content": "浩气抱天和，闲园载酒过。步因秋景旷，心向晚云多。\r\n翠玉思回凤，玄珠肯在鹅。问师登几地，空性奈诗何。"
        },
        {
            "title": "送李虞仲秀才",
            "content": "高翼闲未倦，孤云旷无期。晴霞海西畔，秋草燕南时。\r\n邺中多上才，耿耿丹霄姿。顾我于逆旅，与君发光仪。\r\n同将儒者方，获忝携人知。幽兰与芳佩，寒玉锵美词。\r\n旧友在伊洛，鸣蝉思山陂。到来再春风，梦尽双琼枝。\r\n素业且无负，青冥殊未迟。南桥天气好，脉脉一相思。"
        },
        {
            "title": "杨花落",
            "content": "北斗南回春物老，红英落尽绿尚早。韶风澹荡无所依，\r\n偏惜垂杨作春好。此时可怜杨柳花，荥盈艳曳满人家。\r\n人家女儿出罗幕，静扫玉庭待花落。宝环纤手捧更飞，\r\n翠羽轻裾承不著。历历瑶琴舞金陈，菲红拂黛怜玉人。\r\n东园桃李芳已歇，独有杨花娇暮春。"
        },
        {
            "title": "夏日",
            "content": "火入天地炉，南方正何剧。四郊长云红，七合太阳赤。\r\n赫赫沸泉壑，焰焰焦砂石。思减祝融权，期匡诸子宅。\r\n因投竹林寺，一问青莲客。心空得清凉，理证等喧寂。\r\n开襟天籁回，步履雨花积。微风动珠帘，惠气入瑶席。\r\n境闲性方谧，尘远趣皆适。淹驾殊未还，朱栏敞虚碧。"
        },
        {
            "title": "题赵孟庄",
            "content": "管鲍化为尘，交友存如线。升堂俱自媚，得路难相见。\r\n懿君敦三益，颓俗期一变。心同袭芝兰，气合回霜霰。\r\n石门云卧久，玉洞花寻遍。王濬爱旌旗，梁竦劳州县。\r\n烟鸿秋更远，天马寒愈健。愿事郭先生，青囊书几卷。"
        },
        {
            "title": "和卢谏议",
            "content": "宠位资寂用，回头怜二疏。超遥比鹤性，皎洁同僧居。\r\n华组澹无累，单床欢有余。题诗天风洒，属思红霞舒。\r\n蔼蔼延閤东，晨光映林初。炉香深内殿，山色明前除。\r\n对客默焚稿，何人知谏书。全仁气逾劲，大辨言甚徐。\r\n逸步寄青琐，闲吟亲绮疏。清辉被鸾渚，瑞蔼含龙渠。\r\n谢监营野墅，陶公爱吾庐。悠然远者怀，圣代飘长裾。\r\n端弼缉元化，至音生太虚。一戎殄欃枪，重译充储胥。\r\n借地种寒竹，看云忆春蔬。灵机栖杳冥，谈笑登轩车。\r\n晚迹识麒麟，秋英见芙蕖。危言直且庄，旷抱郁以摅。\r\n志业耿冰雪，光容粲璠玙。时贤俨仙掖，气谢心何如。"
        },
        {
            "title": "秋夜闲居即事寄庐山郑员外、蜀郡符处士",
            "content": "忧思繁未整，良辰会无由。引领迟佳音，星纪屡以周。\r\n蓬阆绝华耀，况乃处穷愁。坠叶寒拥砌，灯火夜悠悠。\r\n开琴弄清弦，窥月俯澄流。冉冉鸿雁度，萧萧帷箔秋。\r\n怅怀石门咏，缅慕碧鸡游。仿佛蒙颜色，崇兰隐芳洲。"
        },
        {
            "title": "杂曲歌辞·独不见",
            "content": "东风艳阳色，柳绿花如霰。竞理同心鬟，争持合欢扇。\r\n香传贾娘手，粉离何郎面。最恨卷帘时，含情独不见。"
        },
        {
            "title": "琴曲歌辞·别鹤",
            "content": "海鹤一为别，高程方杳然。影摇江海路，思结潇湘天。\r\n皎然仰白日，真姿栖紫烟。含情九霄际，顾侣五云前。\r\n遐心属清都，凄响激朱弦。超摇间云雨，迢递各山川。\r\n东南信多水，会合当有年。雄飞戾冥寞，此意何由传。"
        },
        {
            "title": "辞魏博田尚书出境后",
            "content": "荐书及龙钟，此事镂心骨。亲知殊悢悢，徒御方咄咄。\r\n丛台邯郸郭，台上见新月。离恨始分明，归思更超忽。\r\n怀仁泪空尽，感事情又发。他时躧履声，晓日照丹阙。"
        },
        {
            "title": "野园献果呈员外",
            "content": "西园果初熟，上客心逾惬。凝粉乍辞枝，飘红仍带叶。\r\n幽姿写琼实，殷彩呈妆颊。持此赠佳期，清芬罗袖裛。"
        },
        {
            "title": "相和歌辞·大堤曲",
            "content": "二八婵娟大堤女，开炉相对依江渚。待客登楼向水看，\r\n邀郎卷幔临花语。细雨蒙蒙湿芰荷，巴东商侣挂帆多。\r\n自传芳酒涴红袖，谁调妍妆回翠蛾。珍簟华灯夕阳后，\r\n当炉理瑟矜纤手。月落星微五鼓声，春风摇荡窗前柳。\r\n岁岁逢迎沙岸间，北人多识绿云鬟。无端嫁与五陵少，\r\n离别烟波伤玉颜。"
        },
        {
            "title": "独不见",
            "content": "春风艳阳色，柳绿花如霰。\r\n竞理同心鬟，争持合欢扇。\r\n香传贾娘手，粉离何郎面。\r\n最恨卷帘时，含情独不见。"
        },
        {
            "title": "城东早春",
            "content": "诗家清景在新春，绿柳才黄半未匀。\r\n若待上林花似锦，出门俱是看花人。"
        },
        {
            "title": "相和歌辞·乌夜啼",
            "content": "可怜杨叶复杨花，雪净烟深碧玉家。乌栖不定枝条弱，\r\n城头夜半声哑哑。浮萍摇荡门前水，任罥芙蓉莫堕沙。"
        }
    ]
}