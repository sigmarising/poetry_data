{
    "dynasty": "唐",
    "author": "皇甫冉",
    "intro": "皇甫冉，字茂政，润州丹阳人。晋高士谧之后。十岁能属文，张九龄深器之。天宝十五载，举进士第一，授无锡尉，历左金吾兵曹。王缙为河南帅，表掌书记。大历初，累迁右补阙，奉使江表，卒于家。冉诗天机独得，远出情外。集三卷。今编诗二卷。",
    "items": [
        {
            "title": "和中丞奉使承恩，还终南旧居",
            "content": "轩车寻旧隐，宾从满郊园。萧散烟霞兴，殷勤故老言。\r谢公山不改，陶令菊犹存。苔藓侵垂钓，松篁长闭门。\r风霜清吏事，江海谕君恩。祗召趋宣室，沉冥在一论。"
        },
        {
            "title": "台头寺愿上人院古松下有小松，裁毫末新生，",
            "content": "细草亦全高，秋毫乍堪比。及至干霄日，何人复居此。"
        },
        {
            "title": "送普门上人（一作皇甫曾诗，题下有还阳羡三",
            "content": "花宫难久别，道者忆千灯。残雪入林路，深山归寺僧。\r日光依嫩草，泉响滴春冰。何用求方便，看心是一乘。"
        },
        {
            "title": "又得云字（一作张继诗，题作留别）",
            "content": "何事千年遇圣君，坐令双鬓老如云。\r南行更入深山浅，岐路悠悠水自分。"
        },
        {
            "title": "宿严维宅送包七（一作刘长卿诗，题下作送包",
            "content": "江湖同避地，分手自依依。尽室今为客，经秋空念归。\r岁储无别墅，寒服羡邻机。草色村桥晚，蝉声江树稀。\r夜凉宜共醉，时难惜相违。何事随阳侣，汀洲忽背飞。"
        },
        {
            "title": "送从弟豫贬远州（一作刘长卿诗，题作送从弟",
            "content": "何事成迁客，思归不见乡。游吴经万里，吊屈过三湘。\r水与荆巫接，山通鄢郢长。名嗟黄绶系，才是白眉良。\r独结南枝恨，应思北雁行。忧来沽楚酒，玄鬓莫凝霜。"
        },
        {
            "title": "送顾苌（一作中史，又作长史）往新安（一作",
            "content": "由来山水客，复道向新安。半是乘潮便，全非行路难。\r晨装林月在，野饭浦沙寒。严子千年后，何人钓旧滩。"
        },
        {
            "title": "赠普门上人（一作题普门上人房，一作刘长卿",
            "content": "支公身欲老，长在沃州多。慧力堪传教，禅功久伏魔。\r山云随坐夏，江草伴头陀。借问回心后，贤愚去几何。"
        },
        {
            "title": "题裴二十一新园（一作题裴固新园，又作裴周",
            "content": "东郭访先生，西郊寻隐路。久为江南客，自有云阳树。\r已得闲园心，不知公府步。开门白日晚，倚杖青山暮。\r果熟任霜封，篱疏从水度。穷年无牵缀，往事惜沦误。\r唯见耦耕人，朝朝自来去。"
        },
        {
            "title": "舟中送李观",
            "content": "江南近别亦依依，山晚川长客伴稀。\r\n独坐相思计行日，出门临水望君归。"
        },
        {
            "title": "送从侄栖闲律师",
            "content": "能知出世法，讵有在家心。南院开门送，东山策杖寻。\r\n经年期故里，及夏到空林。念远长劳望，朝朝草色深。"
        },
        {
            "title": "送令狐明府",
            "content": "行当腊候晚，共惜岁阴残。闻道巴山远，如何蜀路难。\r\n荒林藏积雪，乱石起惊湍。君有亲人术，应令劳者安。"
        },
        {
            "title": "和中丞奉使",
            "content": "轩车寻旧隐，宾从满郊园。萧散烟霞兴，殷勤故老言。\r\n谢公山不改，陶令菊犹存。苔藓侵垂钓，松篁长闭门。\r\n风霜清吏事，江海谕君恩。祗召趋宣室，沉冥在一论。"
        },
        {
            "title": "寄刘方平",
            "content": "十年不出蹊林中，一朝结束甘从戎。严子持竿心寂历，\r\n寥落荒篱遮旧宅。终日碧湍声自喧，暮秋黄菊花谁摘。\r\n每望南峰如对君，昨来不见多黄云。石径幽人何所在，\r\n玉泉疏钟时独闻。与君从来同语默，岂是悠悠但相识。\r\n天畔三秋空复情，袖中一字无由得。世人易合复易离，\r\n故交弃置求新知。叹息青青长不改，岁寒霜雪贞松枝。"
        },
        {
            "title": "田家作",
            "content": "卧见高原烧，闲寻空谷泉。土膏消腊后，麦陇发春前。\r\n药验桐君录，心齐庄子篇。荒村三数处，衰柳百余年。\r\n好就山僧去，时过野舍眠。汲流宁厌远，卜地本求偏。\r\n向子谙樵路，陶家置黍田。雪峰明晚景，风雁急寒天。\r\n且复冠名鹖，宁知冕戴蝉。问津夫子倦，荷蓧丈人贤。\r\n顾物皆从尔，求心正傥然。稽康懒慢性，只自恋风烟。"
        },
        {
            "title": "台头寺愿上人",
            "content": "细草亦全高，秋毫乍堪比。及至干霄日，何人复居此。"
        },
        {
            "title": "句",
            "content": "微官同侍苍龙阙，直谏偏推白马生。\r\n（《寄李补阙》，出《诗式》）。"
        },
        {
            "title": "怨回纥歌二首",
            "content": "白首南朝女，愁听异域歌。收兵颉利国，饮马胡芦河。\r\n毳布腥膻久，穹庐岁月多。雕巢城上宿，吹笛泪滂沱。\r\n祖席驻征棹，开帆信候潮。隔烟桃叶泣，吹管杏花飘。\r\n船去鸥飞阁，人归尘上桥。别离惆怅泪，江路湿红蕉。"
        },
        {
            "title": "同韩给事观毕给事画松石",
            "content": "海峤微茫那得到，楚关迢递心空忆。夕郎善画岩间松，\r\n远意幽姿此何极。千条万叶纷异状，虎伏螭盘争劲力。\r\n扶疏半映晚天青，凝澹全和曙云黑。烟笼月照安可道，\r\n雨湿风吹未曾息。能将积雪辨晴光，每与连峰作寒色。\r\n龙楼不竞繁花吐，骑省偏宜遥夜直。罗浮道士访移来，\r\n少室山僧旧应识。掖垣深沈昼无事，终日亭亭在人侧。\r\n古槐衰柳宁足论，还对罘罳列行植。"
        },
        {
            "title": "逢庄纳因赠",
            "content": "世故还相见，天涯共向东。春归江海上，人老别离中。\r\n郡吏名何晚，沙鸥道自同。甘泉须早献，且莫叹飘蓬。"
        },
        {
            "title": "浪淘沙二首（一作皇甫松诗）",
            "content": "蛮歌豆蔻北人愁，松雨蒲风野艇秋。\r\n浪起??眠不得，寒沙细细入江流。\r\n濑头细草接疏林，恶浪罾船半欲沈。\r\n宿鹭眠洲非旧浦，去年沙觜是江心。"
        },
        {
            "title": "夜发沅江寄李颍川刘侍郎（时二公贬于此）",
            "content": "半夜回舟入楚乡，月明山水共苍苍。\r\n孤猿更发秋风里，不是愁人亦断肠。"
        },
        {
            "title": "李二侍御丹阳东去新亭",
            "content": "姑苏东望海陵间，几度裁书信未还。长在府中持白简，\r\n岂知天畔有青山。人归极浦寒流广，雁下平芜秋野闲。\r\n旧日新亭更携手，他乡风景亦相关。"
        },
        {
            "title": "送普门上人（一",
            "content": "花宫难久别，道者忆千灯。残雪入林路，深山归寺僧。\r\n日光依嫩草，泉响滴春冰。何用求方便，看心是一乘。"
        },
        {
            "title": "送韦山人归钟山所居（一作郎士元诗）",
            "content": "逸人归路远，弟子出山迎。服药颜虽驻，耽书癖已成。\r\n柴扉度岁月，藜杖见公卿。更作儒林传，还应有姓名。"
        },
        {
            "title": "华清宫",
            "content": "骊岫接新丰，岧峣驾翠空。凿山开秘殿，隐雾闭仙宫。\r\n绛阙犹栖凤，雕梁尚带虹。温泉曾浴日，华馆旧迎风。\r\n肃穆瞻云辇，沈深闭绮栊。东郊倚望处，瑞气霭濛濛。"
        },
        {
            "title": "寻戴处士",
            "content": "车马长安道，谁知大隐心。蛮僧留古镜，蜀客寄新琴。\r\n晒药竹斋暖，捣茶松院深。思君一相访，残雪似山阴。"
        },
        {
            "title": "望南山雪怀山寺普上人",
            "content": "夜夜梦莲宫，无由见远公。朝来出门望，知在雪山中。"
        },
        {
            "title": "早发中严寺别契上人",
            "content": "苍苍松桂阴，残月半西岑。素壁寒灯暗，红炉夜火深。\r\n厨开山鼠散，钟尽岭猿吟。行役方如此，逢师懒话心。"
        },
        {
            "title": "洪泽馆壁见故礼部尚书题诗",
            "content": "底事洪泽壁，空留黄绢词。年年淮水上，行客不胜悲。"
        },
        {
            "title": "韦中丞西厅海榴",
            "content": "海花争让候榴花，犯雪先开内史家。\r\n末客朝朝铃阁下，从公步履玩年华。"
        },
        {
            "title": "东郊迎春",
            "content": "晓见苍龙驾，东郊春已迎。彩云天仗合，玄象太阶平。\r\n佳气山川秀，和风政令行。句陈霜骑肃，御道雨师清。\r\n律向韶阳变，人随草木荣。遥观上林树，今日遇迁莺。"
        },
        {
            "title": "归阳羡兼送刘八长卿",
            "content": "湖上孤帆别，江南谪宦归。前程愁更远，临水泪沾衣。\r\n云梦春山遍，潇湘过客稀。武陵招我隐，岁晚闭柴扉。"
        },
        {
            "title": "题竹扇赠别",
            "content": "湘竹殊堪制，齐纨且未工。幸亲芳袖日，犹带旧林风。\r\n掩笑歌筵里，传书卧阁中。竟将为别赠，宁与合欢同。"
        },
        {
            "title": "送王相公之幽州",
            "content": "自昔萧曹任，难兼卫霍功。勤劳无远近，旌节屡西东。\r\n不选三河卒，还令万里通。雁行缘古塞，马鬣起长风。\r\n遮虏关山静，防秋鼓角雄。徒思一攀送，羸老荜门中。"
        },
        {
            "title": "酬裴补阙吴寺见寻（一作酬袁补阙中天寺见寄",
            "content": "东林初结构，已有晚钟声。窗户背流水，房廊半架城。\r\n远山重叠见，芳草浅深生。每与君携手，多烦长老迎。"
        },
        {
            "title": "送张道士归茅山谒李尊师",
            "content": "向山独有一人行，近洞应逢双鹤迎。尝以素书传弟子，\r\n还因白石号先生。无穷杏树行时种，几许芝田向月耕。\r\n师事少君年岁久，欲随旄节往层城。"
        },
        {
            "title": "送魏六侍御葬",
            "content": "哭葬寒郊外，行将何所从。盛曹徒列柏，新墓已栽松。\r\n海月同千古，江云覆几重。旧书曾谏猎，遗草议登封。\r\n畴昔轻三事，尝期老一峰。门临商岭道，窗引洛城钟。\r\n应积泉中恨，无因世上逢。招寻偏见厚，疏慢亦相容。\r\n张范唯通梦，求羊永绝踪。谁知长卿疾，歌赋不还邛。"
        },
        {
            "title": "酬李判官度梨岭见寄",
            "content": "陇首怨西征，岭南雁北顾。行人与流水，共向闽中去。"
        },
        {
            "title": "寄权器",
            "content": "露湿青芜时欲晚，水流黄叶意无穷。\r\n节近重阳念归否，眼前篱菊带秋风。"
        },
        {
            "title": "重阳日酬李观",
            "content": "不见白衣来送酒，但令黄菊自开花。\r\n愁看日晚良辰过，步步行寻陶令家。"
        },
        {
            "title": "酬杨侍御寺中见招",
            "content": "贫居依柳市，闲步在莲宫。高阁宜春雨，长廊好啸风。\r\n诚如双树下，岂比一丘中。"
        },
        {
            "title": "同樊润州游郡东山",
            "content": "北固多陈迹，东山复盛游。铙声发大道，草色引行驺。\r\n此地何时有，长江自古流。频随公府步，南客寄徐州。"
        },
        {
            "title": "送李使君赴抚州",
            "content": "远送临川守，还同康乐侯。岁时徒改易，今古接风流。\r\n五马嘶长道，双旌向本州。乡心寄西北，应上郡城楼。"
        },
        {
            "title": "送孔巢父赴河南军（一作刘长卿诗）",
            "content": "江城相送阻烟波，况复新秋一雁过。闻道全师征北虏，\r\n更言诸将会南河。边心杳杳乡人绝，塞草青青战马多。\r\n共许陈琳工奏记，知君名宦未蹉跎。"
        },
        {
            "title": "题昭上人房",
            "content": "沃州传教后，百衲老空林。虑尽朝昏磬，禅随坐卧心。\r\n鹤飞湖草迥，门闭野云深。地与天台接，中峰早晚寻。"
        },
        {
            "title": "赋得海边树",
            "content": "历历缘荒岸，溟溟入远天。每同沙草发，长共水云连。\r\n摇落潮风早，离披海雨偏。故伤游子意，多在客舟前。"
        },
        {
            "title": "送延陵陈法师赴上元",
            "content": "延陵初罢讲，建业去随缘。翻译推多学，坛场最少年。\r\n浣衣逢野水，乞食向人烟。遍礼南朝寺，焚香古像前。"
        },
        {
            "title": "闲居（一作王维诗）",
            "content": "桃红复含宿雨，柳绿更带春烟。\r\n花落家童未扫，莺啼山客犹眠。"
        },
        {
            "title": "徐州送丘侍御之越",
            "content": "时鸟催春色，离人惜岁华。远山随拥传，芳草引还家。\r\n北固潮当阔，西陵路稍斜。纵令寒食过，犹有镜中花。"
        },
        {
            "title": "和袁郎中破贼后经剡中山水",
            "content": "武库分帷幄，儒衣事鼓鼙。兵连越徼外，寇尽海门西。\r\n节比全疏勒，功当雪会稽。旌旗回剡岭，士马濯耶溪。\r\n受律梅初发，班师草未齐。行看佩金印，岂得访丹梯。"
        },
        {
            "title": "赠别（一作赠寄权三客舍）",
            "content": "南桥春日暮，杨柳带青渠。不得同携手，空成意有馀。"
        },
        {
            "title": "送裴陟归常州",
            "content": "夜雨须停棹，秋风暗入衣。见君尝北望，何事却南归。"
        },
        {
            "title": "酬崔侍御期籍道士不至兼寄",
            "content": "一心求妙道，几岁候真师。丹灶今何在，白云无定期。\r\n昆仑烟景绝，汗漫往还迟。君但焚香待，人间到有时。"
        },
        {
            "title": "送郑二员外",
            "content": "置酒竟长宵，送君登远道。羁心看旅雁，晚泊依秋草。\r\n秋草尚芊芊，离忧亦渺然。元戎辟才彦，行子犯风烟。\r\n风烟积惆怅，淮海殊飘荡。明日是重阳，登高远相望。"
        },
        {
            "title": "归渡洛水",
            "content": "暝色赴春愁，归人南渡头。渚烟空翠合，滩月碎光流。\r\n澧浦饶芳草，沧浪有钓舟。谁知放歌客，此意正悠悠。"
        },
        {
            "title": "招隐寺送阎判官还江州",
            "content": "离别那逢秋气悲，东林更作上方期。共知客路浮云外，\r\n暂爱僧房坠叶时。长江九派人归少，寒岭千重雁度迟。\r\n借问浔阳在何处，每看潮落一相思。"
        },
        {
            "title": "闲居作",
            "content": "多病辞官罢，闲居作赋成。图书唯药箓，饮食止藜羹。\r\n学谢淹中术，诗无邺下名。不堪趋建礼，讵是厌承明。\r\n已辍金门步，方从石路行。远山期道士，高柳觅先生。\r\n性懒尤因疾，家贫自省营。种苗虽尚短，谷价幸全轻。\r\n篇咏投康乐，壶觞就步兵。何人肯相访，开户一逢迎。"
        },
        {
            "title": "和朝郎中扬子玩雪寄山阴严维",
            "content": "凝阴晦长箔，积雪满通川。征客寒犹去，愁人昼更眠。\r\n谢家兴咏日，汉将出师年。闻有招寻兴，随君访戴船。"
        },
        {
            "title": "奉和汉祖庙下之作",
            "content": "古庙风烟积，春城车骑过。方修汉祖祀，更使沛童歌。\r\n寝帐巢禽出，香烟水雾和。神心降福处，应在故乡多。"
        },
        {
            "title": "奉和待勤照上人不至",
            "content": "东洛居贤相，南方待本师。旌麾俨欲动，杯锡杳仍迟。\r\n积雪迷何处，惊风泊几时。大臣能护法，况有故山期。"
        },
        {
            "title": "奉和对山僧（一作同杜相公对山僧）",
            "content": "吏散重门掩，僧来闭阁闲。远心驰北阙，春兴寄东山。\r\n草长风光里，莺喧静默间。芳辰不可住，惆怅暮禽还。"
        },
        {
            "title": "奉和王相公早春登徐州城",
            "content": "落日凭危堞，春风似故乡。川流通楚塞，山色绕徐方。\r\n壁垒依寒草，旌旗动夕阳。元戎资上策，南亩起耕桑。"
        },
        {
            "title": "送裴员外往江南",
            "content": "分务江南远，留欢幕下荣。枫林萦楚塞，水驿到湓城。\r\n岸草知春晚，沙禽好夜惊。风帆几泊处，处处暮潮清。"
        },
        {
            "title": "初出沅江夜入湖",
            "content": "放溜出江口，回瞻松栝深。不知舟中月，更引湖间心。"
        },
        {
            "title": "卖药人处得南阳朱山人书",
            "content": "卖药何为者，逃名市井居。唯通远山信，因致逸人书。\r\n已报还丹效，全将世事疏。秋风景溪里，萧散寄樵渔。"
        },
        {
            "title": "送萧献士（一本题下有往邺中三字）",
            "content": "惆怅烟郊晚，依然此送君。长河隔旅梦，浮客伴孤云。\r\n淇上春山直，黎阳大道分。西陵倘一吊，应有士衡文。"
        },
        {
            "title": "彭祖井（一本题上有奉和王相公五字）",
            "content": "上公旌节在徐方，旧井莓苔近寝堂。访古因知彭祖宅，\r\n得仙何必葛洪乡。清虚不共春池竟，盥漱偏宜夏日长。\r\n闻道延年如玉液，欲将调鼎献明光。"
        },
        {
            "title": "酬裴十四（得晏字）",
            "content": "淮海各联翩，三年方一见。素心终不易，玄发何须变。\r\n旧国想平陵，春山满阳羡。邻鸡莫遽唱，共惜良夜晏。"
        },
        {
            "title": "酬卢十一过宿",
            "content": "乞还方未遂，日夕望云林。况复逢春草，何劳问此心。\r\n闭门公务散，枉策故情深。遥夜他乡酒，同君梁甫吟。"
        },
        {
            "title": "宿洞灵观",
            "content": "孤烟灵洞远，积雪满山寒。松柏凌高殿，莓苔封古坛。\r\n客来清夜久，仙去白云残。明日开金箓，焚香更沐兰。"
        },
        {
            "title": "送康判官往新安赋得江路西南永（一作刘长卿",
            "content": "不向新安去，那知江路长。猿声比庐霍，水色胜潇湘。\r\n驿树收残雨，渔家带夕阳。何须愁旅泊，使者有辉光。"
        },
        {
            "title": "送元晟归潜山所居（一作送王山人归别业）",
            "content": "深山秋事早，君去复何如。裛露收新稼，迎寒葺旧庐。\r\n题诗即招隐，作赋是闲居。别后空相忆，嵇康懒寄书。"
        },
        {
            "title": "同裴少府安居寺对雨",
            "content": "共结寻真会，还当退食初。炉烟云气合，林叶雨声馀。\r\n溽暑销珍簟，浮凉入绮疏。归心从念远，怀此复何如。"
        },
        {
            "title": "同李三月夜作",
            "content": "霜风惊度雁，月露皓疏林。处处砧声发，星河秋夜深。"
        },
        {
            "title": "送刘兵曹还陇山居",
            "content": "离堂徒宴语，行子但悲辛。虽是还家路，终为陇上人。\r\n先秋雪已满，近夏草初新。唯有闻羌笛，梅花曲里春。"
        },
        {
            "title": "馆陶李丞旧居",
            "content": "盛名天下挹馀芳，弃置终身不拜郎。词藻世传平子赋，\r\n园林人比郑公乡。门前坠叶浮秋水，篱外寒皋带夕阳。\r\n日日青松成古木，只应来者为心伤。"
        },
        {
            "title": "雨雪",
            "content": "风沙悲久戍，雨雪更劳师。绝漠无人境，将军苦战时。\r\n山川迷向背，氛雾失旌旗。徒念天涯隔，中人芳草期。"
        },
        {
            "title": "赴李少府庄失路",
            "content": "君家南郭白云连，正待情人弄石泉。\r\n月照烟花迷客路，苍苍何处是伊川。"
        },
        {
            "title": "奉和对雪（一本作奉和王相公喜雪）",
            "content": "春雪偏当夜，暄风却变寒。庭深不复扫，城晓更宜看。\r\n命酒闲令酌，披蓑晚未冠。连营鼓角动，忽似战桑干。"
        },
        {
            "title": "奉和独孤中丞游法华寺",
            "content": "谢君临郡府，越国旧山川。访道三千界，当仁五百年。\r\n岩空驺驭响，树密旆旌连。阁影凌空壁，松声助乱泉。\r\n开门得初地，伏槛接诸天。向背春光满，楼台古制全。\r\n群峰争彩翠，百谷会风烟。香象随僧久，祥鸟报客先。\r\n清心乘暇日，稽首慕良缘。法证无生偈，诗成大雅篇。\r\n苍生望已久，回驾独依然。"
        },
        {
            "title": "同李万晚望南岳寺怀普门上人",
            "content": "释子身心无垢纷，独将衣钵去人群。\r\n相思晚望松林寺，唯有钟声出白云。"
        },
        {
            "title": "送袁郎中破贼北归",
            "content": "优诏亲贤时独稀，中途紫绂换征衣。黄香省闼登朝去，\r\n杨仆楼船振旅归。万里长闻随战角，十年不得掩郊扉。\r\n□□□□□□□，但将词赋奉恩辉。"
        },
        {
            "title": "送处州裴使君赴京",
            "content": "使君朝北阙，车骑发东方。别喜天书召，宁忧地脉长。\r\n山行朝复夕，水宿露为霜。秋草连秦塞，孤帆落汉阳。\r\n新衔趋建礼，旧位识文昌。唯有东归客，应随南雁翔。"
        },
        {
            "title": "送崔使君赴寿州（一作刘长卿诗）",
            "content": "列郡专城分国忧，彤幨皂盖古诸侯。仲华遇主年犹少，\r\n公瑾论兵位已酬。草色青青宜建隼，蝉声处处杂鸣驺。\r\n千里相思如可见，淮南木落早惊秋。"
        },
        {
            "title": "送田济之扬州赴选",
            "content": "家贫不自给，求禄为荒年。调补无高位，卑栖屈此贤。\r\n江山欲霜雪，吴楚接风烟。相去诚非远，离心亦渺然。"
        },
        {
            "title": "题高云客舍",
            "content": "孤兴日自深，浮云非所仰。窗中西城峻，树外东川广。\r\n晏起簪葛巾，闲吟倚藜杖。阮公道在醉，庄子生常养。\r\n五柳转扶疏，千峰恣来往。清秋香粳获，白露寒菜长。\r\n吴国滞风烟，平陵延梦想。时人趋缨弁，高鸟违罗网。\r\n世事徒乱纷，吾心方浩荡。唯将山与水，处处谐真赏。"
        },
        {
            "title": "鲁山送别（一作刘长卿诗）",
            "content": "凄凄游子若飘蓬，明月清樽只暂同。\r\n南望千山如黛色，愁君客路在其中。"
        },
        {
            "title": "送云阳少府（得归字）",
            "content": "渭曲春光无远近，池阳谷口倍芳菲。\r\n官舍村桥来几日，残花寥落待君归。"
        },
        {
            "title": "寄刘方平大谷田家",
            "content": "故山闻独往，樵路忆相从。冰结泉声绝，霜清野翠浓。\r\n篱边颍阳道，竹外少姨峰。日夕田家务，寒烟隔几重。"
        },
        {
            "title": "酬权器",
            "content": "南望江南满山雪，此情惆怅将谁说。徒随群吏不曾闲，\r\n顾与诸生为久别。闻君静坐转耽书，种树葺茅还旧居。\r\n终日白云应自足，明年芳草又何如。人生有怀若不展，\r\n出入公门犹未免。回舟朝夕待春风，先报华阳洞深浅。"
        },
        {
            "title": "夜集张諲所居（得飘字）",
            "content": "江南成久客，门馆日萧条。惟有图书在，多伤鬓发凋。\r\n诸生陪讲诵，稚子给渔樵。虚室寒灯静，空阶落叶飘。\r\n沧洲自有趣，谁道隐须招。"
        },
        {
            "title": "送窦叔向",
            "content": "楚客怨逢秋，闲吟兴非一。弃官守贫病，作赋推文律。\r\n樵径未经霜，茅檐初负日。今看泛月去，偶见乘潮出。\r\n卜地会为邻，还依仲长室。"
        },
        {
            "title": "送陆鸿渐赴越",
            "content": "行随新树深，梦隔重江远。迢递风日间，苍茫洲渚晚。"
        },
        {
            "title": "刘侍御朝命许停官归侍",
            "content": "孟孙唯问孝，莱子复辞官。幸遂温凊愿，其甘稼穑难。\r\n采芝供上药，拾槿奉晨餐。栋里云藏雨，山中暑带寒。\r\n非时应有笋，闲地尽生兰。赐告承优诏，长筵永日欢。"
        },
        {
            "title": "问李二司直所居云山",
            "content": "门外水流何处？天边树绕谁家？\r\n山色东西多少？朝朝几度云遮。"
        },
        {
            "title": "谢韦大夫柳栽",
            "content": "本在胡笳曲，今从汉将营。浓阴方待庇，弱植岂无情。\r\n比雪花应吐，藏乌叶未成。五株蒙远赐，应使号先生。"
        },
        {
            "title": "送郑员外入茅山居",
            "content": "但见全家去，宁知几日还。白云迎谷口，流水出人间。\r\n冠冕情遗世，神仙事满山。其中应有物，岂贵一身闲。"
        },
        {
            "title": "送郑二之茅山",
            "content": "水流绝涧终日，草长深山暮春。\r\n犬吠鸡鸣几处，条桑种杏何人。"
        },
        {
            "title": "杨氏林亭探得古槎",
            "content": "千年古貌多，八月秋涛晚。偶被主人留，那知来近远。"
        },
        {
            "title": "送卢郎中使君赴京",
            "content": "三年期上国，万里自东溟。曲盖遵长道，油幢憩短亭。\r\n楚云山隐隐，淮雨草青青。康乐多新兴，题诗纪所经。"
        },
        {
            "title": "渔子沟寄赵员外裴补阙",
            "content": "欲逐淮潮上，暂停渔子沟。相望知不见，终是屡回头。"
        },
        {
            "title": "和王给事（一本有维字）禁省梨花咏",
            "content": "巧解逢人笑，还能乱蝶飞。春时风入户，几片落朝衣。"
        },
        {
            "title": "赋得越山三韵（一本题上有又送陆潜夫五字）",
            "content": "西陵犹隔水，北岸已春山。独鸟连天去，孤云伴客还。\r\n只应结茅宇，出入石林间。"
        },
        {
            "title": "又送陆潜夫茅山寻友",
            "content": "登山自补屐，访友不赍粮。坐啸青枫晚，行吟白日长。\r\n人烟隔水见，草气入林香。谁作招寻侣，清斋宿紫阳。"
        },
        {
            "title": "题蒋道士房",
            "content": "轩窗缥缈起烟霞，诵诀存思白日斜。\r\n闻道昆仑有仙籍，何时青鸟送丹砂。"
        },
        {
            "title": "又得云字（",
            "content": "何事千年遇圣君，坐令双鬓老如云。\r\n南行更入深山浅，岐路悠悠水自分。"
        },
        {
            "title": "赋长道一绝送陆邃潜夫",
            "content": "高山迥欲登，远水深难渡。杳杳复漫漫，行人别家去。"
        },
        {
            "title": "酬张继",
            "content": "怅望南徐登北固，迢遥西塞恨东关。\r\n落日临川问音信，寒潮唯带夕阳还。"
        },
        {
            "title": "送王翁信还剡中旧居",
            "content": "海岸耕残雪，溪沙钓夕阳。客中何所有，春草渐看长。"
        },
        {
            "title": "送常大夫加散骑常侍赴朔方",
            "content": "故垒烟尘后，新军河塞间。金貂宠汉将，玉节度萧关。\r\n澶漫沙中雪，依稀汉口山。人知窦车骑，计日勒铭还。"
        },
        {
            "title": "送荣别驾赴华州",
            "content": "直到群峰下，应无累日程。高车入郡舍，流水出关城。\r\n草色田家迥，槐阴府吏迎。还将海沂咏，籍甚汉公卿。"
        },
        {
            "title": "送庐山人归林虑山",
            "content": "无论行远近，归向旧烟林。寥落人家少，青冥鸟道深。\r\n白云长满目，芳草自知心。山色连东海，相思何处寻。"
        },
        {
            "title": "送柳八员外赴江西",
            "content": "岐路穷无极，长江九派分。行人随旅雁，楚树入湘云。\r\n久在征南役，何殊蓟北勋。离心不可问，岁暮雪纷纷。"
        },
        {
            "title": "寄郑二侍御归新郑无碍寺所居",
            "content": "何事休官早，归来作郑人。云山随伴侣，伏腊见乡亲。\r\n南亩无三径，东林寄一身。谁当便静者，莫使甑生尘。"
        },
        {
            "title": "病中对石竹花",
            "content": "散点空阶下，闲凝细雨中。那能久相伴，嗟尔殢秋风。"
        },
        {
            "title": "赠恭顺皇后挽歌",
            "content": "徂谢年方久，哀荣事独稀。虽殊百两迓，同是九泉归。\r\n诏使归金策，神人送玉衣。空山竟不从，宁肯学湘妃。"
        },
        {
            "title": "故齐王赠承天皇帝挽歌",
            "content": "礼盛追崇日，人知友悌恩。旧居从代邸，新陇入文园。\r\n鸿宝仙书秘，龙旂帝服尊。苍苍松里月，万古此高原。"
        },
        {
            "title": "酬李补阙",
            "content": "十年归客但心伤，三径无人已自荒。夕宿灵台伴烟月，\r\n晨趋建礼逐衣裳。偶因麋鹿随丰草，谬荷鸳鸾借末行。\r\n纵有谏书犹未献，春风拂地日空长。"
        },
        {
            "title": "寄振上人无碍寺所居",
            "content": "恋亲时见在人群，多在东山就白云。\r\n独坐焚香诵经处，深山古寺雪纷纷。"
        },
        {
            "title": "送李使君赴邵州",
            "content": "出送东方骑，行安南楚人。城池春足雨，风俗夜迎神。\r\n郢路逢归客，湘川问去津。争看使君度，皂盖雪中新。"
        },
        {
            "title": "送唐别驾赴郢州",
            "content": "莫叹辞家远，方看佐郡荣。长林通楚塞，高岭见秦城。\r\n雪向峣关下，人从郢路迎。翩翩骏马去，自是少年行。"
        },
        {
            "title": "送陆潜夫往茅山赋得华阳洞",
            "content": "游仙洞兮访真官，奠瑶席兮礼石坛。忽仿佛兮云扰，\r\n杳阴深兮夏寒。欲回头兮挥手，便辞家兮可否？\r\n有昏嫁兮婴缠，绵归来兮已久。"
        },
        {
            "title": "小江怀灵一上人",
            "content": "江上年年春早，津头日日人行。\r\n借问山阴远近，犹闻薄暮钟声。"
        },
        {
            "title": "送归中丞使新罗",
            "content": "诏使殊方远，朝仪旧典行。浮天无尽处，望日计前程。\r\n暂喜孤山出，长愁积水平。野风飘叠鼓，海雨湿危旌。\r\n异俗知文教，通儒有令名。还将大戴礼，方外授诸生。"
        },
        {
            "title": "送邹判官赴河南（一作刘长卿诗）",
            "content": "看君发原隰，四牡去皇皇。始罢沧江吏，还随粉署郎。\r\n海沂军未息，河畔岁仍荒。征税人全少，榛芜虏近亡。\r\n所行知宋远，相隔叹淮长。早晚裁书寄，银钩伫八行。"
        },
        {
            "title": "送李万州赴饶州觐省（得西字）",
            "content": "前程观拜庆，旧馆惜招携。荀氏风流远，胡家清白齐。\r\n川回吴岫失，塞阔楚云低。举目亲鱼鸟，惊心怯鼓鼙。\r\n人稀渔浦外，滩浅定山西。无限青青草，王孙去不迷。"
        },
        {
            "title": "赋得檐燕",
            "content": "拂水竞何忙，傍檐如有意。翻风去每远，带雨归偏驶。\r\n令君裁杏梁，更欲年年去。"
        },
        {
            "title": "同温丹徒登万岁楼（一作刘长卿诗）",
            "content": "高楼独立思依依，极浦遥山合翠微。江客不堪频北顾，\r\n塞鸿何事复南飞。丹阳古渡寒烟积，瓜步空洲远树稀。\r\n闻道王师犹转战，谁能谈笑解重围。"
        },
        {
            "title": "送薛判官之越",
            "content": "时难自多务，职小亦求贤。道路无辞远，云山并在前。\r\n樟亭待潮处，已是越人烟。"
        },
        {
            "title": "使往寿州淮路寄刘长卿（一作判官）",
            "content": "榛草荒凉村落空，驱驰卒岁亦何功。蒹葭曙色苍苍远，\r\n蟋蟀秋声处处同。乡路遥知淮浦外，故人多在楚云东。\r\n日夕烟霜那可道，寿阳西去水无穷。"
        },
        {
            "title": "送薛秀才",
            "content": "虽是寻山客，还同慢世人。读书惟务静，无褐不忧贫。\r\n野色春冬树，鸡声远近邻。郄公即吾友，合与尔相亲。"
        },
        {
            "title": "送张南史（效何记室体）",
            "content": "马卿工词赋，位下年将暮。谢客爱云山，家贫身不闲。\r\n风波杳未极，几处逢相识。富贵人皆变，谁能念贫贱。\r\n岸有经霜草，林有故年枝。俱应待春色，独使客心悲。"
        },
        {
            "title": "温泉即事",
            "content": "天仗星辰转，霜冬景气和。树含温液润，山入缭垣多。\r\n丞相金钱赐，平阳玉辇过。鲁儒求一谒，无路独如何。"
        },
        {
            "title": "寄高云",
            "content": "南徐风日好，怅望毗陵道。毗陵有故人，一见恨无因。\r\n独恋青山久，唯令白发新。每嫌持手板，时见著头巾。\r\n烟景临寒食，农桑接仲春。家贫仍嗜酒，生事今何有。\r\n芳草遍江南，劳心忆携手。\r\n第二百五十卷"
        },
        {
            "title": "山中（一作题画帐）",
            "content": "湘水风日满，楚山朝夕空。连峰虽已见，犹念长云中。"
        },
        {
            "title": "送陆澧郭郧",
            "content": "才见吴洲百草春，已闻燕雁一声新。\r\n秋风何处催年急，偏逐山行水宿人。"
        },
        {
            "title": "题卢十一所居（一作卢十）",
            "content": "春风来几日，先入辟疆园。身外无馀事，闲吟昼闭门。"
        },
        {
            "title": "酬张二仓曹扬子所居见寄兼呈韩郎中",
            "content": "孤云独鹤自悠悠，别后经年尚泊舟。渔父置词相借问，\r\n郎官能赋许依投。折芳远寄三春草，乘兴闲看万里流。\r\n莫怪杜门频乞假，不堪扶病拜龙楼。"
        },
        {
            "title": "送魏中丞还河北",
            "content": "宁知贵公子，本是鲁诸生。上国风尘旧，中司印绶荣。\r\n辛勤戎旅事，雪下护羌营。"
        },
        {
            "title": "秋夜宿严维宅",
            "content": "昔闻玄度宅，门向会稽峰。君住东湖下，清风继旧踪。\r\n秋深临水月，夜半隔山钟。世故多离别，良宵讵可逢。"
        },
        {
            "title": "秋日东郊作",
            "content": "闲看秋水心无事，卧对寒松手自栽。庐岳高僧留偈别，\r\n茅山道士寄书来。燕知社日辞巢去，菊为重阳冒雨开。\r\n浅薄将何称献纳，临岐终日自迟回。"
        },
        {
            "title": "送客",
            "content": "旗鼓军威重，关山客路赊。待封甘度陇，回首不思家。\r\n城下春山路，营中瀚海沙。河源虽万里，音信寄来查。"
        },
        {
            "title": "宿淮阴南楼酬常伯能",
            "content": "淮阴日落上南楼，乔木荒城古渡头。浦外野风初入户，\r\n窗中海月早知秋。沧波一望通千里，画角三声起百忧。\r\n伫立分宵绝来客，烦君步屐忽相求。"
        },
        {
            "title": "送魏十六还苏州",
            "content": "秋夜深深北送君，阴虫切切不堪闻。\r\n归舟明日毗陵道，回首姑苏是白云。"
        },
        {
            "title": "同张侍御咏兴宁寺经藏院海石榴花",
            "content": "嫩叶生初茂，残花少更鲜。结根龙藏侧，故欲并青莲。"
        },
        {
            "title": "宿严维宅送",
            "content": "江湖同避地，分手自依依。尽室今为客，经秋空念归。\r\n岁储无别墅，寒服羡邻机。草色村桥晚，蝉声江树稀。\r\n夜凉宜共醉，时难惜相违。何事随阳侣，汀洲忽背飞。"
        },
        {
            "title": "崔十四宅各赋一物得檐柳",
            "content": "官渡老风烟，浔阳媚云日。汉将营前见，胡笳曲中出。\r\n复在此檐端，垂阴仲长室。"
        },
        {
            "title": "上礼部杨侍郎",
            "content": "郢匠抡材日，辕轮必尽呈。敢言当一干，徒欲隶诸生。\r\n末学惭邹鲁，深仁录弟兄。馀波知可挹，弱植更求荣。\r\n绩愧他年败，功期此日成。方因旧桃李，犹冀载飞鸣。\r\n道浅犹怀分，时移但自惊。关门惊暮节，林壑废春耕。\r\n十里嵩峰近，千秋颍水清。烟花迷戍谷，墟落接阳城。\r\n渺默思乡梦，迟回知己情。劳歌终此曲，还是苦辛行。"
        },
        {
            "title": "送包佶赋得天津桥",
            "content": "洛阳岁暮作征客，□□□□□□□。相望依然一水间，\r\n相思已如千年隔。晴烟霁景满天津，凤阁龙楼映水滨。\r\n岂无朝夕轩车度，其奈相逢非所亲。巩树甘陵愁远道，\r\n他乡一望人堪老。君报还期在早春，桥边日日看芳草。"
        },
        {
            "title": "太常魏博士远出贼庭江外相逢因叙其事",
            "content": "烽火惊戎塞，豺狼犯帝畿。川原无稼穑，日月翳光辉。\r\n里社枌榆毁，宫城骑吏非。群生被惨毒，杂虏耀轻肥。\r\n多士从芳饵，唯君识祸机。心同合浦叶，命寄首阳薇。\r\n耻作纤鳞喣，方随高鸟飞。山经商岭出，水泛汉池归。\r\n离别霜凝鬓，逢迎泪迸衣。京华长路绝，江海故人稀。\r\n秉节身常苦，求仁志不违。只应穷野外，耕种且相依。"
        },
        {
            "title": "送段明府",
            "content": "遥夜此何其，霜空残杳霭。方嗟异乡别，暂是同公会。\r\n海林秋更疏，野水寒犹大。离人转吴岫，旅雁从燕塞。\r\n日夕望前期，劳心白云外。"
        },
        {
            "title": "泊丹阳与诸人同舟至马林溪遇雨",
            "content": "云林不可望，溪水更悠悠。共载人皆客，离家春是秋。\r\n远山方对枕，细雨莫回舟。来往南徐路，多为芳草留。"
        },
        {
            "title": "送孔党赴举",
            "content": "入贡列诸生，诗书业早成。家承孔圣后，身有鲁儒名。\r\n楚水通荥浦，春山拥汉京。爱君方弱冠，为赋少年行。"
        },
        {
            "title": "赋得荆溪夜湍送蒋逸人归义兴山",
            "content": "惊湍流不极，夜度识云岑。长带溪沙浅，时因山雨深。\r\n方同七里路，更遂五湖心。揭厉朝将夕，潺湲古至今。\r\n花源君若许，虽远亦相寻。"
        },
        {
            "title": "题裴二十",
            "content": "东郭访先生，西郊寻隐路。久为江南客，自有云阳树。\r\n已得闲园心，不知公府步。开门白日晚，倚杖青山暮。\r\n果熟任霜封，篱疏从水度。穷年无牵缀，往事惜沦误。\r\n唯见耦耕人，朝朝自来去。"
        },
        {
            "title": "送钱唐路少府赴制举",
            "content": "公车待诏赴长安，客里新正阻旧欢。迟日未能销野雪，\r\n晴花偏自犯江寒。东溟道路通秦塞，北阙威仪识汉官。\r\n共许郤诜工射策，恩荣请向一枝看。"
        },
        {
            "title": "见诸姬学玉台体",
            "content": "艳唱召燕姬，清弦待卢女。由来道姓秦，谁不知家楚。\r\n传杯见目成，结带明心许。宁辞玉辇迎，自堪金屋贮。\r\n朝朝作行云，襄王迷处所。"
        },
        {
            "title": "送从弟豫贬",
            "content": "何事成迁客，思归不见乡。游吴经万里，吊屈过三湘。\r\n水与荆巫接，山通鄢郢长。名嗟黄绶系，才是白眉良。\r\n独结南枝恨，应思北雁行。忧来沽楚酒，玄鬓莫凝霜。"
        },
        {
            "title": "寄江东李判官",
            "content": "远怀不可道，历稔倦离忧。洛下闻新雁，江南想暮秋。\r\n澄清佐八使，纲纪案诸侯。地识吴平久，才当晋用求。\r\n时贤几殂谢，摛藻继风流。更有西陵作，还成北固游。\r\n归途限尺牍，王事在扁舟。山色临湖尽，猿声入梦愁。"
        },
        {
            "title": "和樊润州秋日登城楼",
            "content": "露冕临平楚，寒城带早霜。时同借河内，人是卧淮阳。\r\n积水澄天堑，连山入帝乡。因高欲见下，非是爱秋光。"
        },
        {
            "title": "登石城戍望海寄诸暨严少府",
            "content": "平明登古戍，徙倚待寒潮。江海方回合，云林自寂寥。\r\n讵能知远近，徒见荡烟霄。即此沧洲路，嗟君久折腰。"
        },
        {
            "title": "送窦十九叔向赴京",
            "content": "冰结杨柳津，从吴去入秦。徒云还上国，谁为作中人。\r\n驿树同霜霰，渔舟伴苦辛。相如求一谒，词赋远随身。"
        },
        {
            "title": "山中五咏·山馆",
            "content": "山馆长寂寂，闲云朝夕来。空庭复何有，落日照青苔。"
        },
        {
            "title": "山中五咏·南涧",
            "content": "上路各乘轩，高明尽鸣玉。宁知涧下人，自爱轻波渌。"
        },
        {
            "title": "山中五咏·远山",
            "content": "少室尽西峰，鸣皋隐南面。柴门纵复关，终日窗中见。"
        },
        {
            "title": "送王司直（一作刘长卿诗）",
            "content": "西塞云山远，东风道路长。人心胜潮水，相送过浔阳。"
        },
        {
            "title": "山中五咏·门柳",
            "content": "接影武昌城，分行汉南道。何事闲门外，空对青山老。"
        },
        {
            "title": "问正上人疾",
            "content": "医王犹有疾，妙理竞难穷。饵药应随病，观身转悟空。\r\n地闲花欲雨，窗冷竹生风。几日东林去，门人待远公。"
        },
        {
            "title": "婕妤春怨",
            "content": "花枝出建章，凤管发昭阳。借问承恩者，双蛾几许长。"
        },
        {
            "title": "秋夜戏题刘方平壁",
            "content": "鸿悲月白时将谢，正可招寻惜遥夜。\r\n翠帐兰房曲且深，宁知户外清霜下。"
        },
        {
            "title": "送蒋评事往福州",
            "content": "江上春常早，闽中客去稀。登山怨迢递，临水惜芳菲。\r\n烟树何时尽，风帆几日归。还看复命处，盛府有光辉。"
        },
        {
            "title": "曾东游以诗寄之",
            "content": "出郭离言多，回车始知远。寂然层城暮，更念前山转。\r\n总辔越成皋，浮舟背梁苑。朝朝劳延首，往往若在眼。\r\n落日孤云还，边愁迷楚关。如何溆花发，复对游子颜。\r\n古寺杉栝里，连樯洲渚间。烟生海西岸，云见吴南山。\r\n惊风扫芦荻，翻浪连天白。正是扬帆时，偏逢江上客。\r\n由来许佳句，况乃惬所适。嵯峨天姥峰，翠色春更碧。\r\n气凄湖上雨，月净剡中夕。钓艇或相逢，江蓠又堪摘。\r\n迢迢始宁墅，芜没谢公宅。朱槿列摧墉，苍苔遍幽石。\r\n顾予任疏懒，期尔振羽翮。沧洲未可行，须售金门策。"
        },
        {
            "title": "寄刘方平",
            "content": "坐忆山中人，穷栖事南亩。烟霞相亲外，墟落今何有。\r\n潘郎作赋年，陶令辞官后。达生遗自适，良愿固无负。\r\n田取颍水流，树入阳城口。岁暮忧思盈，离居不堪久。"
        },
        {
            "title": "与张諲宿刘八城东庄",
            "content": "人闲当岁暮，田野尚逢迎。莱子多嘉庆，陶公得此生。\r\n寒芜连古渡，云树近严城。鸡黍无辞薄，贫交但贵情。"
        },
        {
            "title": "清明日青龙寺上方赋得多字",
            "content": "上方偏可适，季月况堪过。远近水声至，东西山色多。\r\n夕阳留径草，新叶变庭柯。已度清明节，春秋如客何。"
        },
        {
            "title": "赋得郢路悲猿",
            "content": "悲猿何处发，郢路第三声。远客知秋暮，空山益夜清。\r\n啾啾深众木，噭噭入孤城。坐觉盈心耳，翛然适楚情。"
        },
        {
            "title": "秋夜寄所思",
            "content": "寂寞坐遥夜，清风何处来。天高散骑省，月冷建章台。\r\n邻笛哀声急，城砧朔气催。芙蓉已委绝，谁复可为媒。"
        },
        {
            "title": "和郑少尹祭中岳寺北访萧居士越上方",
            "content": "肃寺祠灵境，寻真到隐居。夤缘幽谷远，萧散白云馀。\r\n晚节持僧律，他年著道书。海边曾狎鸟，濠上正观鱼。\r\n寂静求无相，淳和睹太初。一峰绵岁月，万性任盈虚。\r\n篱隔溪钟度，窗临涧木疏。谢公怀旧壑，回驾复何如。"
        },
        {
            "title": "登山歌",
            "content": "青山前，青山后，登高望两处，两处今何有。\r\n烟景满川原，离人堪白首。"
        },
        {
            "title": "山中五咏·春早",
            "content": "草遍颍阳山，花开武陵水。春色既已同，人心亦相似。"
        },
        {
            "title": "送陆鸿渐栖霞寺采茶",
            "content": "采茶非采菉，远远上层崖。布叶春风暖，盈筐白日斜。\r\n旧知山寺路，时宿野人家。借问王孙草，何时泛碗花。"
        },
        {
            "title": "刘方平壁画山",
            "content": "墨妙无前，性生笔先。回溪已失，远嶂犹连。\r\n侧径樵客，长林野烟。青峰之外，何处云天。"
        },
        {
            "title": "玄元观送李源李风还奉先华阴",
            "content": "此去那知道路遥，寒原紫府上迢迢。莫辞别酒和琼液，\r\n乍唱离歌和凤箫。远水东流浮落景，缭垣西转失行镳。\r\n华山秦塞长相忆，无使音尘顿寂寥。"
        },
        {
            "title": "冬夜集赋得寒漏",
            "content": "清冬洛阳客，寒漏建章台。出禁因风彻，萦窗共月来。\r\n偏将残濑杂，乍与远鸿哀。遥夜重城警，流年滴水催。\r\n闲斋堪坐听，况有故人杯。"
        },
        {
            "title": "登玄元庙",
            "content": "古庙川原迥，重门禁籞连。海童纷翠盖，羽客事琼筵。\r\n御路分疏柳，离宫出苑田。兴新无向背，望久辨山川。\r\n物外将遗老，区中誓绝缘。函关若远近，紫气独依然。"
        },
        {
            "title": "适荆州途次南阳赠何明府",
            "content": "千里独游日，有怀谁与同。言过细阳令，一遇朗陵公。\r\n清节迈多士，斯文传古风。闾阎知俗变，原野识年丰。\r\n吾道方在此，前程殊未穷。江天经岘北，客思满巴东。\r\n梦渚夕愁远，山丘晴望通。应嗟出处异，流荡楚云中。"
        },
        {
            "title": "河南郑少尹城南亭送郑判官还河东",
            "content": "使臣怀饯席，亚尹有前溪。客是仙舟里，途从御苑西。\r\n泉声喧暗竹，草色引长堤。故绛青山在，新田绿树齐。\r\n天秋闻别鹄，关晓待鸣鸡。应叹沈冥者，年年津路迷。"
        },
        {
            "title": "福先寺寻湛然寺主不见",
            "content": "寂然空伫立，往往报疏钟。高馆谁留客，东南二室峰。\r\n川原通霁色，田野变春容。惆怅层城暮，犹言归路逢。"
        },
        {
            "title": "刘方平西斋对雪",
            "content": "对酒闲斋晚，开轩腊雪时。花飘疑节候，色净润帘帷。\r\n委树寒枝弱，萦空去雁迟。自然堪访戴，无复四愁诗。"
        },
        {
            "title": "赠郑山人",
            "content": "白首沧洲客，陶然得此生。庞公采药去，莱氏与妻行。\r\n乍见还州里，全非隐姓名。枉帆临海峤，贳酒秣陵城。\r\n伐木吴山晓，持竿越水清。家人恣贫贱，物外任衰荣。\r\n忽尔辞林壑，高歌至上京。避喧心已惯，念远梦频成。\r\n石路寒花发，江田腊雪明。玄纁倘有命，何以遂躬耕。"
        },
        {
            "title": "秋怨",
            "content": "长信多秋气，昭阳借月华。那堪闭永巷，闻道选良家。"
        },
        {
            "title": "渡汝水向太和山",
            "content": "落日事搴陟，西南投一峰。诚知秋水浅，但怯无人踪。"
        },
        {
            "title": "酬包评事壁画山水见寄",
            "content": "一官知所傲，本意在云泉。濡翰生新兴，群峰忽眼前。\r\n黛中分远近，笔下起风烟。岩翠深樵路，湖光出钓船。\r\n寒侵赤城顶，日照武陵川。若览名山志，仍闻招隐篇。\r\n遂令江海客，惆怅忆闲田。"
        },
        {
            "title": "沣水送郑丰鄠县读书",
            "content": "麦秋中夏凉风起，送君西郊及沣水。孤烟远树动离心，\r\n隔岸江流若千里。早年江海谢浮名，此路云山惬尔情。\r\n上古全经皆在口，秦人如见济南生。"
        },
        {
            "title": "答张諲、刘方平兼呈贺兰广",
            "content": "野性难驯狎，荒郊自闭门。心闲同海鸟，日夕恋山村。\r\n屡枉琼瑶赠，如今道术存。远峰时振策，春雨耐香源。\r\n复有故人在，宁闻卢鹊喧。青青草色绿，终是待王孙。"
        },
        {
            "title": "寄刘八山中",
            "content": "东皋若近远，苦雨隔还期。闰岁风霜晚，山田收获迟。\r\n茅檐燕去后，樵路菊黄时。平子游都久，知君坐见嗤。"
        },
        {
            "title": "杂言月洲歌送赵冽还襄阳",
            "content": "汉之广矣中有洲，洲如月兮水环流。流聒聒兮湍与濑，\r\n草青青兮春更秋。苦竹林，香枫树，樵子罛师几家住。\r\n万山飞雨一川来，巴客归船傍洲去。归人不可迟，\r\n芳杜满洲时。无限风烟皆自悲，莫辞贫贱阻心期。\r\n家住洲头定近远，朝泛轻桡暮当返。不能随尔卧芳洲，\r\n自念天机一何浅。"
        },
        {
            "title": "落第后东游留别",
            "content": "功成方自得，何事学干求。果以浮名误，深贻达士羞。\r\n九江连涨海，万里任虚舟。岁晚同怀客，相思波上鸥。"
        },
        {
            "title": "题画帐二首·远帆",
            "content": "朝见巴江客，暮见巴江客。云帆傥暂停，中路阳台夕。"
        },
        {
            "title": "题画帐二首·山水",
            "content": "桂水饶枫杉，荆南足烟雨。犹疑黛色中，复是雒阳岨。"
        },
        {
            "title": "江草歌送卢判官",
            "content": "江皋兮春早，江上兮芳草。杂蘼芜兮杜蘅，\r\n作丛秀兮欲罗生。被遥隰兮经长衍，雨中深兮烟中浅。\r\n目眇眇兮增愁，步迟迟兮堪搴。澧之浦兮湘之滨，\r\n思夫君兮送美人。吴洲曲兮楚乡路，远孤城兮依独戍。\r\n新月能分裛露时，夕阳照见连天处。问君行迈将何之，\r\n淹泊沿洄风日迟。处处汀洲有芳草，王孙讵肯念归期。"
        },
        {
            "title": "屏风上各赋一物得携琴客",
            "content": "不是向空林，应当就磐石。白云知隐处，芳草迷行迹。\r\n如何祗役心，见尔携琴客。"
        },
        {
            "title": "杂言迎神词二首·送神",
            "content": "露沾衣，月隐壁；气凄凄，人寂寂，风回雨度虚瑶席。\r\n来无声，去无迹，神心降和福远客。"
        },
        {
            "title": "杂言迎神词二首·迎神",
            "content": "启庭户，列芳鲜；目眇眇，心绵绵，因风托雨降琼筵。\r\n纷下拜，屡加笾，人心望岁祈丰年。"
        },
        {
            "title": "杂言湖山歌送许鸣谦",
            "content": "湖中之山兮波上青，桂飒飒兮雨冥冥。君归兮春早，\r\n满山兮碧草。晨舂暮汲兮心何求，涧户岩扉兮身自老。\r\n东岭西峰兮同白云，鸡鸣犬吠兮时相闻。\r\n幽芳媚景兮当嘉月，践石扪萝兮恣超忽。\r\n空山寂寂兮颍阳人，旦夕孤云随一身。"
        },
        {
            "title": "送裴阐（得归字）",
            "content": "道向毗陵岂是归，客中谁与换春衣。\r\n今夜孤舟行近远，子荆零雨正霏霏。"
        },
        {
            "title": "途中送权三兄弟（一作送权骅）",
            "content": "淮海风涛起，江关忧思长。同悲鹊绕树，独作雁随阳。\r\n山晚云初雪，汀寒月照霜。由来濯缨处，渔父爱沧浪。"
        },
        {
            "title": "秋夜有怀高三十五兼呈空和尚（一作刘长卿诗",
            "content": "晚节闻君趋道深，结茅栽树近东林。大师几度曾摩顶，\r\n高士何年遂发心。北渚三更闻过雁，西城万里动寒砧。\r\n不见支公与玄度，相思拥膝坐长吟。"
        },
        {
            "title": "送顾苌",
            "content": "由来山水客，复道向新安。半是乘潮便，全非行路难。\r\n晨装林月在，野饭浦沙寒。严子千年后，何人钓旧滩。"
        },
        {
            "title": "送郑判官赴徐州（一作郎士元诗）",
            "content": "从军非陇头，师在古徐州。气劲三河卒，功多万里侯。\r\n元戎阃外令，才子幄中筹。莫听关山曲，还生出塞愁。"
        },
        {
            "title": "题魏仲光淮山所居",
            "content": "人群不相见，乃在白云间。问我将何适，羡君今独闲。\r\n朝朝汲淮水，暮暮上龟山。幸已安贫定，当从鬓发斑。"
        },
        {
            "title": "送李录事（一作裴员外）赴饶州",
            "content": "北人南去雪纷纷，雁叫汀沙不可闻。积水长天随远客，\r\n荒城极浦足寒云。山从建业千峰出，江至浔阳九派分。\r\n借问督邮才弱冠，府中年少不如君。"
        },
        {
            "title": "同李苏州伤美人",
            "content": "玉佩石榴裙，当年嫁使君。专房犹见宠，倾国众皆闻。\r\n歌舞常无对，幽明忽此分。阳台千万里，何处作朝云。"
        },
        {
            "title": "与诸公同登无锡北楼（一作郎士元诗）",
            "content": "秋兴因危堞，归心过远山。风霜征雁早，江海旅人闲。\r\n驿树寒仍密，渔舟晚自还。仲宣何所赋，只叹在荆蛮。"
        },
        {
            "title": "赠普门上人",
            "content": "支公身欲老，长在沃州多。慧力堪传教，禅功久伏魔。\r\n山云随坐夏，江草伴头陀。借问回心后，贤愚去几何。"
        },
        {
            "title": "同李司直诸公暑夜南馀馆",
            "content": "何处多明月，津亭暑夜深。烟霞不可望，云树更沉沉。\r\n好是吴中隐，仍为洛下吟。微官朝复夕，牵强亦何心。"
        },
        {
            "title": "酬李郎中侍御秋夜登福州城楼见寄",
            "content": "辛勤万里道，萧索九秋残。月照闽中夜，天凝海上寒。\r\n王程无地远，主意在人安。遥寄登楼作，空知行路难。"
        },
        {
            "title": "送王绪剡中（一作送王公还剡中别业）",
            "content": "不见关山去，何时到剡中。已闻成竹木，更道长儿童。\r\n篱落云常聚，村墟水自通。朝朝忆玄度，非是对清风。"
        },
        {
            "title": "独孤中丞筵陪饯韦君赴升州",
            "content": "中司龙节贵，上客虎符新。地控吴襟带，才高汉缙绅。\r\n泛舟应度腊，入境便行春。处处歌来暮，长江建业人。"
        },
        {
            "title": "少室山韦炼师升仙歌",
            "content": "红霞紫气昼氲氲，绛节青幢迎少君。\r\n忽从林下升天去，空使时人礼白云。"
        },
        {
            "title": "三月三日义兴李明府后亭泛舟（一作刘长卿诗",
            "content": "江南烟景复如何，闻道新亭更可过。处处艺兰春浦绿，\r\n萋萋藉草远山多。壶觞须就陶彭泽，时俗犹传晋永和。\r\n更使轻桡徐转去，微风落日水增波。"
        },
        {
            "title": "酬张二仲彝",
            "content": "吴洲见芳草，楚客动归心。屈宋乡山古，荆衡烟雨深。\r\n艰难十载别，羁旅四愁侵。澧月通沅水，湘云入桂林。\r\n已看生白发，当为乏黄金。江海时相见，唯闻梁甫吟。"
        },
        {
            "title": "与张补阙、王炼师自徐方清路同舟南下于台寺",
            "content": "朝朝春事晚，泛泛行舟远。淮海思无穷，悠扬烟景中。\r\n幸将仙子去，复与故人同。高枕随流水，轻帆任远风。\r\n钟声野寺迥，草色故城空。送别高台上，裴回共惆怅。\r\n悬知白日斜，定是犹相望。"
        },
        {
            "title": "舟中送李八（得回字）",
            "content": "词客金门未有媒，游吴适越任舟回。\r\n远水迢迢分手去，天边山色待人来。"
        },
        {
            "title": "赴无锡寄别灵一净虚二上人云门所居（刘长卿",
            "content": "高僧本姓竺，开士旧名林。一入春山里，千峰不可寻。\r\n新年芳草遍，终日白云深。欲徇微官去，悬知讶此心。"
        },
        {
            "title": "西陵寄灵一上人",
            "content": "西陵遇风处，自古是通津。终日空江上，云山若待人。\r\n汀洲寒事早，鱼鸟兴情新。回望山阴路，心中有所亲。"
        },
        {
            "title": "送朱逸人",
            "content": "时人多不见，出入五湖间。寄酒全吾道，移家爱远山。\r\n更看秋草暮，欲共白云还。虽在风尘里，陶潜身自闲。"
        },
        {
            "title": "长安路（一作韩翃诗）",
            "content": "长安九城路，戚里五侯家。结束趋平乐，联翩抵狭斜。\r\n高楼临远水，复道出繁花。唯见相如宅，蓬门度岁华。"
        },
        {
            "title": "临平道赠同舟人",
            "content": "远山谁辨江南北，长路空随树浅深。\r\n流荡飘飖此何极，唯应行客共知心。"
        },
        {
            "title": "祭张公洞二首（一本作排律一首）",
            "content": "尧心知稼穑，精意绕山川。风雨神祇应，笙镛诏命传。\r\n沐兰祇扫地，酌桂伫灵仙。拂雾陈金策，焚香拜玉筵。\r\n云开小有洞，日出大罗天。三鸟随王母，双童翊子先。\r\n何时种桃核，几度看桑田。倏忽烟霞散，空岩骑吏旋。"
        },
        {
            "title": "润州南郭留别（一作郎士元诗）",
            "content": "萦回枫叶岸，留滞木兰桡。吴岫新经雨，江天正落潮。\r\n故人劳见爱，行客自无聊。君问前程事，孤云入剡遥。"
        },
        {
            "title": "横吹曲辞·出塞",
            "content": "吹角出塞门，前瞻即胡地。三军尽回首，皆洒望乡泪。\r\n转念关山长，行看风景异。由来征戍客，负得轻生义。"
        },
        {
            "title": "乐府杂曲·鼓吹曲辞·巫山高",
            "content": "巫峡见巴东，迢迢出半空。云藏神女馆，雨到楚王宫。\r\n朝暮泉声落，寒暄树色同。清猿不可听，偏在九秋中。"
        },
        {
            "title": "相和歌辞·婕妤怨",
            "content": "由来咏团扇，今已值秋风。事逐时皆往，恩无日再中。\r\n早鸿闻上苑，寒露下深宫。颜色年年谢，相如赋岂工。"
        },
        {
            "title": "春思",
            "content": "莺啼燕语报新年，马邑龙堆路几千？\r\n家住秦城邻汉苑，心随明月到胡天。\r\n机中锦字论长恨，楼上花枝笑独眠。\r\n为问元戎窦车骑，何时反旆勒燕然。\r\n【注释】：①马邑，今山西朔县。\r\n②龙堆，在今新疆。诗中泛指征战之地。\r\n③元戎：军队的主帅。【译文】：　　莺啼、燕语传报新年来到，马邑、龙堆，路途有几千里。家住长安城中靠近汉代宫苑，心随着明月飞到了胡人的天地。织出锦字抒发长长的恨意，楼上的花枝笑看一个人独睡。请问窦宪车骑将军，什么时候班师回朝刻石记功？【赏析】：　　这首诗是借闺妇抒写春怨，期望早日了结战事，征夫能功成名遂。诗的首联点明题意，首句点“春”，次句点路遥“相思”。颔联写少妇和征人所在之地，一在汉，一在胡，相隔千里。颈联写离恨，写春情。末联故作问语，问征夫何时功成返乡。全诗流露非战情绪，也是借汉咏唐，讽刺穷兵黩武。"
        }
    ]
}