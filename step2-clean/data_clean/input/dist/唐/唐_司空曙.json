{
    "dynasty": "唐",
    "author": "司空曙",
    "intro": "字文明，广平人，第进士。贞元中，官水部郎中，历虞部。",
    "items": [
        {
            "title": "松下雪",
            "content": "不随晴野尽，独向深松积。落照入寒光，偏能伴幽寂。"
        },
        {
            "title": "送况上人还荆州，因寄卫侍御象",
            "content": "惠持游蜀久，策杖欲西还。共别此宵月，独归何处山。\r对鸥沙草畔，洗足野云间。知有玄晖会，斋心受八关。"
        },
        {
            "title": "过庆宝寺（一作耿湋诗，题作废宝光寺）",
            "content": "黄叶前朝寺，无僧寒殿开。池晴龟出曝，松暮鹤飞回。\r古井碑横草，阴廊画杂苔。禅宫亦销歇，尘世转堪哀。知"
        },
        {
            "title": "过钱员外",
            "content": "为郎头已白，迹向市朝稀。移病居荒宅，安贫著败衣。\r\n野园随客醉，雪寺伴僧归。自说东峰下，松萝满故扉。知"
        },
        {
            "title": "寄卫明府常见短靴褐裘，又务持诵是以有末句",
            "content": "柴桑官舍近东林，儿稚初髫即道心。侧寄绳床嫌凭几，\r斜安苔帻懒穿簪。高僧静望山僮逐，走吏喧来水鸭沈。\r翠竹黄花皆佛性，莫教尘境误相侵。"
        },
        {
            "title": "梁城老人怨（一作陈羽诗）",
            "content": "朝为耕种人，暮作刀枪鬼。相看父子血，共染城壕水。\r\n.\r\n第二百九十四卷"
        },
        {
            "title": "御制雨后出城观览，敕朝臣已下属和",
            "content": "上上开鹑野，师师出凤城。因知圣主念，得遂老农情。\r陇麦垂秋合，郊尘得雨清。时新荐玄祖，岁足富苍生。\r却马川原静，闻鸡水土平。薰弦歌舜德，和鼎致尧名。\r览物欣多稼，垂衣御大明。史官何所录，称瑞满天京。"
        },
        {
            "title": "为李魏公赋谢汧公",
            "content": "白雪高吟际，青霄远望中。谁言路遐旷，宫徵暗相通。"
        },
        {
            "title": "寒塘",
            "content": "晓发梳临水，寒塘坐见秋。乡心正无限，一雁度南楼。"
        },
        {
            "title": "酬卫长林岁日见呈",
            "content": "地暖雪花摧，天春斗柄回。朱泥一丸药，柏叶万年杯。\r\n旅雁辞人去，繁霜满镜来。今朝彩盘上，神燕不须雷。"
        },
        {
            "title": "雪二首",
            "content": "乐游春苑望鹅毛，宫殿如星树似毫。\r\n漫漫一川横渭水，太阳初出五陵高。\r\n王屋南崖见洛城，石龛松寺上方平。\r\n半山槲叶当窗下，一夜曾闻雪打声。"
        },
        {
            "title": "别卢纶（一作纶别曙诗）",
            "content": "有月多同赏，无秋不共悲。如何与君别，又是菊黄时。"
        },
        {
            "title": "送况上人还荆",
            "content": "惠持游蜀久，策杖欲西还。共别此宵月，独归何处山。\r\n对鸥沙草畔，洗足野云间。知有玄晖会，斋心受八关。"
        },
        {
            "title": "寄胡居士",
            "content": "日暖风微南陌头，青田红树起春愁。伯劳相逐行人别，\r\n岐路空归野水流。遍地寻僧同看雪，谁期载酒共登楼。\r\n为言惆怅嵩阳寺，明月高松应独游。"
        },
        {
            "title": "题落叶",
            "content": "霜景催危叶，今朝半树空。萧条故国异，零落旅人同。\r\n飒岸浮寒水，依阶拥夜虫。随风偏可羡，得到洛阳宫。"
        },
        {
            "title": "望商山路",
            "content": "南见青山道，依然去国时。已甘长避地，谁料有还期。\r\n雨霁残阳薄，人愁独望迟。空残华发在，前事不堪思。"
        },
        {
            "title": "望水",
            "content": "高楼晴见水，楚色霭相和。野极空如练，天遥不辨波。\r\n永无人迹到，时有鸟行过。况是苍茫外，残阳照最多。"
        },
        {
            "title": "独游寄卫长林",
            "content": "草绿春阳动，迟迟泽畔游。恋花同野蝶，爱水剧江鸥。\r\n身外唯须醉，人间尽是愁。那知鸣玉者，不羡卖瓜侯。"
        },
        {
            "title": "寄准上人",
            "content": "昨闻归旧寺，暂别欲经年。樵客应同步，邻僧定伴禅。\r\n后峰秋有雪，远涧夜鸣泉。偶与支公论，人间自共传。"
        },
        {
            "title": "奉和常舍人晚秋集贤院即事寄徐薛二侍郎",
            "content": "蔼蔼凤凰宫，兰台玉署通。夜霜凝树羽，朝日照相风。\r\n官附三台贵，儒开百氏宗。司言陈禹命，侍讲发尧聪。\r\n香卷青编内，铅分绿字中。缀签从太史，锵珮揖群公。\r\n池接天泉碧，林交御果红。寒龟登故叶，秋蝶恋疏丛。\r\n颜谢征文并，钟裴直事同。离群惊海鹤，属思怨江枫。\r\n地远姑苏外，山长越绝东。惭当哲匠后，下曲本难工。"
        },
        {
            "title": "御制雨后出城观",
            "content": "上上开鹑野，师师出凤城。因知圣主念，得遂老农情。\r\n陇麦垂秋合，郊尘得雨清。时新荐玄祖，岁足富苍生。\r\n却马川原静，闻鸡水土平。薰弦歌舜德，和鼎致尧名。\r\n览物欣多稼，垂衣御大明。史官何所录，称瑞满天京。"
        },
        {
            "title": "赠庾侍御",
            "content": "年少身无累，相逢忆此时。雪过云寺宿，酒向竹园期。\r\n白发今催老，清琴但起悲。唯应逐宗炳，内学愿为师。"
        },
        {
            "title": "登秦岭",
            "content": "南登秦岭头，回首始堪忧。汉阙青门远，商山蓝水流。\r\n三湘迁客去，九陌故人游。从此思乡泪，双垂不复收。"
        },
        {
            "title": "塞下曲",
            "content": "寒柳接胡桑，军门向大荒。幕营随月魄，兵气长星芒。\r\n横吹催春酒，重裘隔夜霜。冰开不防虏，青草满辽阳。"
        },
        {
            "title": "和耿拾遗元日观早朝",
            "content": "元日争朝阙，奔流若会溟。路尘和薄雾，骑火接低星。\r\n门响双鱼钥，车喧百子铃。冕旒当翠殿，幢戟满彤庭。\r\n积岁方编瑞，乘春即省刑。大官陈禹玉，司历献尧蓂。\r\n寿酒三觞退，箫韶九奏停。太阳开物象，霈泽及生灵。\r\n南陌高山碧，东方晓气青。自怜扬子贱，归草太玄经。"
        },
        {
            "title": "分流水",
            "content": "古时愁别泪，滴作分流水。日夜东西流，分流几千里。\r\n通塞两不见，波澜各自起。与君相背飞，去去心如此。"
        },
        {
            "title": "送郑佶归洛阳",
            "content": "苍苍楚色水云间，一醉春风送尔还。\r\n何处乡心最堪羡，汝南初见洛阳山。"
        },
        {
            "title": "逢江客问南中故人因以诗寄",
            "content": "南客何时去，相逢问故人。望乡空泪落，嗜酒转家贫。\r\n疏懒辞微禄，东西任老身。上楼多看月，临水共伤春。\r\n五柳终期隐，双鸥自可亲。应怜折腰吏，冉冉在风尘。"
        },
        {
            "title": "关山月",
            "content": "苍茫明月上，夜久光如积。野幕冷胡霜，关楼宿边客。\r\n陇头秋露暗，碛外寒沙白。唯有故乡人，沾裳此闻笛。"
        },
        {
            "title": "杜鹃行（一作杜甫诗）",
            "content": "古时杜宇称望帝，魂作杜鹃何微细。跳枝窜叶树木中，\r\n抢翔瞥捩雌随雄。毛衣惨黑自憔悴，众鸟安肯相尊崇。\r\n隳形不敢栖华屋，短翮唯愿巢深丛。穿皮啄朽觜欲秃，\r\n苦饥始得食一虫。谁言养雏不自哺，此语亦足为愚蒙。\r\n声音咽哕若有谓，号啼略与婴儿同。口干垂血转迫促，\r\n似欲上诉于苍穹。蜀人闻之皆起立，至今相效传遗风。\r\n乃知变化不可穷，岂知昔日居深宫，嫔妃左右如花红。"
        },
        {
            "title": "深上人见访忆李端",
            "content": "雁稀秋色尽，落日对寒山。避事多称疾，留僧独闭关。\r\n心归尘俗外，道胜有无间。仍忆东林友，相期久不还。"
        },
        {
            "title": "送皋法师",
            "content": "江草知寒柳半衰，行吟怨别独迟迟。\r\n何人讲席投如意，唯有东林远法师。"
        },
        {
            "title": "哭王注",
            "content": "已叹漳滨卧，何言驻隙难。异才伤促短，诸友哭门阑。\r\n古道松声暮，荒阡草色寒。延陵今葬子，空使鲁人观。"
        },
        {
            "title": "九日送人",
            "content": "送人冠獬豸，值节佩茱萸。均赋征三壤，登车出五湖。\r\n水风凄落日，岸叶飒衰芜。自恨尘中使，何因在路隅。"
        },
        {
            "title": "题鲜于秋林园",
            "content": "雨后园林好，幽行迥野通。远山芳草外，流水落花中。\r\n客醉悠悠惯，莺啼处处同。夕阳自一望，日暮杜陵东。"
        },
        {
            "title": "玩花与卫象同醉",
            "content": "衰鬓千茎雪，他乡一树花。今朝与君醉，忘却在长沙。"
        },
        {
            "title": "杂言",
            "content": "伏馀西景移，风雨洒轻絺。燕拂青芜地，蝉鸣红叶枝。"
        },
        {
            "title": "送鄂州张别驾襄阳觐省",
            "content": "苍苍岘亭路，腊月汉阳春。带雪半山寺，行沙隔水人。\r\n王祥因就宦，莱子不违亲。正恨殊乡别，千条楚柳新。"
        },
        {
            "title": "九日洛东亭",
            "content": "风息斜阳尽，游人曲落间。采花因覆酒，行草转看山。\r\n柳散新霜下，天晴早雁还。伤秋非骑省，玄发白成斑。"
        },
        {
            "title": "送曹同椅",
            "content": "青春三十馀，众艺尽无如。中散诗传画，将军扇续书。\r\n楚田晴下雁，江日暖游鱼。惆怅空相送，欢游自此疏。"
        },
        {
            "title": "送人游岭南",
            "content": "万里南游客，交州见柳条。逢迎人易合，时日酒能消。\r\n浪晓浮青雀，风温解黑貂。囊金如未足，莫恨故乡遥。"
        },
        {
            "title": "宿青龙寺故昙上人院",
            "content": "年深宫院在，旧客自相逢。闭户临寒竹，无人有夜钟。\r\n降龙今已去，巢鹤竟何从。坐见繁星晓，凄凉识旧峰。"
        },
        {
            "title": "送刘侍御",
            "content": "狱成收夜烛，整豸出登车。黄叶辞荆楚，青山背汉初。\r\n早朝新羽卫，晚下步徒胥。应念长沙谪，思乡不食鱼。"
        },
        {
            "title": "送李嘉祐正字括图书兼往扬州觐省",
            "content": "不事兰台贵，全多韦带风。儒官比刘向，使者得陈农。\r\n晚烧平芜外，朝阳叠浪东。归来喜调膳，寒笋出林中。"
        },
        {
            "title": "送柳震入蜀",
            "content": "粉堞连青气，喧喧杂万家。夷人祠竹节，蜀鸟乳桐花。\r\n酒报新丰景，琴迎抵峡斜。多闻滞游客，不似在天涯。"
        },
        {
            "title": "送卢堪",
            "content": "羁贫不易去，此日始西东。旅舍秋霖叶，行人寒草风。\r\n酒醒馀恨在，野饯暂游同。莫使祢生刺，空留怀袖中。"
        },
        {
            "title": "送庞判官赴黔中",
            "content": "天远风烟异，西南见一方。乱山来蜀道，诸水出辰阳。\r\n堆案青油暮，看棋画角长。论文谁可制，记室有何郎。"
        },
        {
            "title": "田家",
            "content": "田家喜雨足，邻老相招携。泉溢沟塍坏，麦高桑柘低。\r\n呼儿催放犊，宿客待烹鸡。搔首蓬门下，如将轩冕齐。"
        },
        {
            "title": "送史泽之长沙",
            "content": "谢脁怀西府，单车触火云。野蕉依戍客，庙竹映湘君。\r\n梦渚巴山断，长沙楚路分。一杯从别后，风月不相闻。"
        },
        {
            "title": "送魏季羔游长沙觐兄",
            "content": "芦荻湘江水，萧萧万里秋。鹤高看迥野，蝉远入中流。\r\n访友多成滞，携家不厌游。惠连仍有作，知得从兄酬。"
        },
        {
            "title": "和卢校书文若早入使院书事",
            "content": "解带独裴回，秋风如水来。轩墀湿繁露，琴几拂轻埃。\r\n晨鸟犹在叶，夕虫馀□苔。苍然发高兴，相仰坐难陪。"
        },
        {
            "title": "送僧无言归山",
            "content": "袈裟出尘外，山径几盘缘。人到白云树，鹤沉青草田。\r\n龛泉朝请盥，松籁夜和禅。自昔闻多学，逍遥注一篇。"
        },
        {
            "title": "送张炼师还峨嵋山",
            "content": "太一天坛天柱西，垂萝为幌石为梯。前登灵境青霄绝，\r\n下视人间白日低。松籁万声和管磬，丹光五色杂虹霓。\r\n春山一入寻无路，鸟响烟深水满溪。"
        },
        {
            "title": "送张弋",
            "content": "拥棹江天旷，苍然下郢城。冰霜葭菼变，云泽鹧鸪鸣。\r\n酒倦临流醉，人逢置榻迎。尝闻藉东观，不独鲁诸生。"
        },
        {
            "title": "遇谷口道士",
            "content": "一见林中客，闲知州县劳。白云秋色远，苍岭夕阳高。\r\n自说名因石，谁逢手种桃。丹经倘相授，何用恋青袍。"
        },
        {
            "title": "新蝉（一作耿湋诗）",
            "content": "今朝蝉忽鸣，迁客若为情。便觉一年老，能令万感生。\r\n微风方满树，落日稍沉城。为问同怀者，凄凉听几声。"
        },
        {
            "title": "题江陵临沙驿楼",
            "content": "江天清更愁，风柳入江楼。雁惜楚山晚，蝉知秦树秋。\r\n凄凉多独醉，零落半同游。岂复平生意，苍然兰杜洲。"
        },
        {
            "title": "送史申之峡州",
            "content": "峡口巴江外，无风浪亦翻。蒹葭新有雁，云雨不离猿。\r\n行客思乡远，愁人赖酒昏。檀郎好联句，共滞谢家门。"
        },
        {
            "title": "下武昌江行望涔阳",
            "content": "悠悠次楚乡，楚口下涔阳。雪隐洲渚暗，沙高芦荻黄。\r\n渔人共留滞，水鸟自喧翔。怀土年空尽，春风又淼茫。"
        },
        {
            "title": "闻春雷",
            "content": "水国春雷早，阗阗若众车。自怜迁逐者，犹滞蛰藏馀。"
        },
        {
            "title": "酬崔峒见寄（一作江湖秋思）",
            "content": "趋陪禁掖雁行随，迁放江潭鹤发垂。素浪遥疑太液水，\r\n青枫忽似万年枝。嵩南春遍愁魂梦。壶口云深隔路岐。\r\n共望汉朝多沛泽，苍蝇早晚得先知。"
        },
        {
            "title": "长林令卫象饧丝结歌",
            "content": "主人雕盘盘素丝，寒女眷眷墨子悲。乃言假使饧为之，\r\n八珍重沓失颜色。手援玉箸不敢持，始状芙蓉新出水。\r\n仰坼重衣倾万蕊，又如合欢交乱枝，红茸向暮花参差。\r\n吴蚕络茧抽尚绝，细缕纤毫看欲灭。雪发羞垂倭堕鬟，\r\n绣囊畏并茱萸结。我爱此丝巧，妙绝世间无，\r\n为君作歌陈座隅。"
        },
        {
            "title": "送王尊师归湖州",
            "content": "烟芜满洞青山绕，幢节飘空紫凤飞。金阙乍看迎日丽，\r\n玉箫遥听隔花微。多开石髓供调膳，时御霓裳奉易衣。\r\n莫学辽东华表上，千年始欲一回归。"
        },
        {
            "title": "送程秀才",
            "content": "悠悠多路岐，相见又别离。东风催节换，焰焰春阳散。\r\n楚草渐烟绵，江云亦芜漫。送子恨何穷，故关如梦中。\r\n游人尽还北，旅雁辞南国。枫树几回青，逐臣归不得。"
        },
        {
            "title": "晚秋西省寄上李韩二舍人",
            "content": "昼漏传清唱，天恩禁旅秋。雁亲承露掌，砧隔曝衣楼。\r\n赐膳中人送，馀香侍女收。仍闻劳上直，晚步凤池头。"
        },
        {
            "title": "过阎采病居",
            "content": "每逢佳节何曾坐，唯有今年不得游。\r\n张邴卧来休送客，菊花枫叶向谁秋。"
        },
        {
            "title": "江园书事寄卢纶",
            "content": "种柳南江边，闭门三四年。艳花那胜竹，凡鸟不如蝉。\r\n嗜酒渐婴渴，读书多欲眠。平生故交在，白首远相怜。"
        },
        {
            "title": "过长林湖西酒家",
            "content": "湖草青青三两家，门前桃杏一般花。\r\n迁人到处唯求醉，闻说渔翁有酒赊。"
        },
        {
            "title": "岁暮怀崔峒耿湋",
            "content": "腊月江天见春色，白花青柳疑寒食。\r\n洛阳旧社各东西，楚国游人不相识。"
        },
        {
            "title": "杂兴",
            "content": "月没辽城暗出师，双龙金角晓天悲。\r\n黄尘满目随风散，不认将军燕尾旗。"
        },
        {
            "title": "同张参军喜李尚书寄新琴",
            "content": "新琴传凤凰，晴景称高张。白玉连徽净，朱丝系爪长。\r\n轻埃随拂拭，杂籁满铿锵。暗想山泉合，如亲兰蕙芳。\r\n正声消郑卫，古状掩笙簧。远识贤人意，清风愿激扬。"
        },
        {
            "title": "送郑锡（曙曾事此公季父）",
            "content": "汉阳云树清无极，蜀国风烟思不堪。\r\n莫怪别君偏有泪，十年曾事晋征南。"
        },
        {
            "title": "苦热",
            "content": "暑气发炎州，焦烟远未收。啸风兼炽焰，挥汗讶成流。\r\n鹳鹊投林尽，龟鱼拥石稠。漱泉齐饮酎，衣葛剧兼裘，\r\n长簟贪欹枕，轻巾懒挂头。招商如有曲，一为取新秋。"
        },
        {
            "title": "过终南柳处士",
            "content": "云起山苍苍，林居萝薜荒。幽人老深境，素发与青裳。\r\n雨涤莓苔绿，风摇松桂香。洞泉分溜浅，岩笋出丛长。\r\n败屦安松砌，馀棋在石床。书名一为别，还路已堪伤。"
        },
        {
            "title": "送神",
            "content": "神之去，回风袅袅云容与。桂尊瑶席不复陈，\r\n苍山绿水暮愁人。"
        },
        {
            "title": "迎神",
            "content": "吉日兮临水，沐青兰兮白芷。假山鬼兮请东皇，\r\n托灵均兮邀帝子。吹参差兮正苦。舞婆娑兮未已。\r\n鸾旌圆盖望欲来，山雨霏霏江浪起。神既降兮我独知，\r\n目成再拜为陈词。"
        },
        {
            "title": "拟百劳歌",
            "content": "朱丝纽弦金点杂，双蒂芙蓉共开合。谁家稚女著罗裳，\r\n红粉青眉娇暮妆。木难作床牙作席，云母屏风光照壁。\r\n玉颜年几新上头，回身敛笑多自羞。红销月落不复见，\r\n可惜当时谁拂面。"
        },
        {
            "title": "送人归黔府",
            "content": "伏波箫鼓水云中，长戟如霜大旆红。\r\n油幕晓开飞鸟绝，翩翩上将独趋风。"
        },
        {
            "title": "秋园",
            "content": "伤秋不是惜年华，别忆春风碧玉家。\r\n强向衰丛见芳意，茱萸红实似繁花。"
        },
        {
            "title": "送郑况往淮南",
            "content": "西楚见南关，苍苍落日间。云离大雷树，潮入秣陵山。\r\n登戍因高望，停桡放溜闲。陈公有贤榻，君去岂空还。"
        },
        {
            "title": "过卢秦卿旧居",
            "content": "五柳茅茨楚国贤，桔槔蔬圃水涓涓。黄花寒后难逢蝶。\r\n红叶晴来忽有蝉。韩康助采君臣药，支遁同看内外篇。\r\n为问潜夫空著论，如何侍从赋甘泉。"
        },
        {
            "title": "送王闰",
            "content": "相送临寒水，苍然望故关。江芜连梦泽，楚雪入商山。\r\n话我他年旧，看君此日还。因将自悲泪，一洒别离间。"
        },
        {
            "title": "酬李端校书见赠",
            "content": "绿槐垂穗乳乌飞，忽忆山中独未归。青镜流年看发变，\r\n白云芳草与心违。乍逢酒客春游惯，久别林僧夜坐稀。\r\n昨日闻君到城阙，莫将簪弁胜荷衣。"
        },
        {
            "title": "寄卫明府常见短靴褐",
            "content": "柴桑官舍近东林，儿稚初髫即道心。侧寄绳床嫌凭几，\r\n斜安苔帻懒穿簪。高僧静望山僮逐，走吏喧来水鸭沈。\r\n翠竹黄花皆佛性，莫教尘境误相侵。"
        },
        {
            "title": "送郑明府贬岭南",
            "content": "青枫江色晚，楚客独伤春。共对一尊酒，相看万里人。\r\n猜嫌成谪宦，正直不防身。莫畏炎方久，年年雨露新。"
        },
        {
            "title": "过坚上人故院与李端同赋",
            "content": "旧依支遁宿，曾与戴颙来。今日空林下，唯知见绿苔。"
        },
        {
            "title": "观妓",
            "content": "翠蛾红脸不胜情，管绝弦馀发一声。\r\n银烛摇摇尘暗下，却愁红粉泪痕生。"
        },
        {
            "title": "哭麹山人（一作耿湋诗）",
            "content": "忆昔秋风起，君曾叹逐臣。何言芳草日，自作九泉人。"
        },
        {
            "title": "登岘亭",
            "content": "岘山回首望秦关，南向荆州几日还。\r\n今日登临唯有泪，不知风景在何山。"
        },
        {
            "title": "晚思",
            "content": "蛩馀窗下月，草湿阶前露。晚景凄我衣，秋风入庭树。"
        },
        {
            "title": "别张讚",
            "content": "今日山晴后，残蝉菊发时。登楼见秋色，何处最相思。"
        },
        {
            "title": "残莺百啭歌同王员外耿拾遗吉中孚李端游慈恩",
            "content": "残莺一何怨，百啭相寻续。始辨下将高，稍分长复促。\r\n绵蛮巧状语，机节终如曲。野客赏应迟，幽僧闻讵足。\r\n禅斋深树夏阴清，零落空馀三两声。金谷筝中传不似，\r\n山阳笛里写难成。忆昨乱啼无远近，晴宫晓色偏相引。\r\n送暖初随柳色来，辞芳暗逐花枝尽。歌残莺，歌残莺，\r\n悠然万感生。谢脁羁怀方一听，何郎闲吟本多情。\r\n乃知众鸟非俦比，暮噪晨鸣倦人耳。共爱奇音那可亲，\r\n年年出谷待新春。此时断绝为君惜，明日玄蝉催发白。"
        },
        {
            "title": "新柳",
            "content": "全欺芳蕙晚，似妒寒梅疾。撩乱发青条，春风来几日。"
        },
        {
            "title": "远寺钟",
            "content": "杳杳疏钟发，因风清复引。中宵独听之，似与东林近。"
        },
        {
            "title": "春送郭大之官",
            "content": "明府之官官舍春，春风辞我两三人。\r\n可怜江县闲无事，手板支颐独咏贫。"
        },
        {
            "title": "送王使君赴太原拜节度副使",
            "content": "新从刘太尉，结束向并州。络脑青丝骑，盘囊锦带钩。\r\n出关逢将校，下岭拥戈矛。匣闭黄云冷，山传画角秋。\r\n剑锋将破虏，函道罢登楼。岂作书生老，当封万户侯。"
        },
        {
            "title": "石莲花",
            "content": "今逢石上生，本自波中有。红艳秋风里，谁怜众芳后。"
        },
        {
            "title": "板桥",
            "content": "横遮野水石，前带荒村道。来往见愁人，清风柳阴好。"
        },
        {
            "title": "石井",
            "content": "苔色遍春石，桐阴入寒井。幽人独汲时，先乐残阳影。"
        },
        {
            "title": "药园",
            "content": "春园芳已遍，绿蔓杂红英。独有深山客，时来辨药名。"
        },
        {
            "title": "早春游望",
            "content": "东风春未足，试望秦城曲。青草状寒芜，黄花似秋菊。\r\n壮将欢共去，老与悲相逐。独作游社人，暮过威辇宿。"
        },
        {
            "title": "田鹤",
            "content": "散下渚田中，隐见菰蒲里。哀鸣自相应，欲作凌风起。"
        },
        {
            "title": "送翰林张学士岭南勒圣碑",
            "content": "汉恩天外洽，周颂日边称。文独司空羡，书兼太尉能。\r\n出关逢北雁，度岭逐南鹏。使者翰林客，馀春归灞陵。"
        },
        {
            "title": "病中嫁女妓",
            "content": "万事伤心在目前，一身垂泪对花筵。\r\n黄金用尽教歌舞，留与他人乐少年。"
        },
        {
            "title": "故郭婉仪挽歌",
            "content": "一日辞秦镜，千秋别汉宫。岂唯泉路掩，长使月轮空。\r\n苦色凝朝露，悲声切暝风。婉仪馀旧德，仍载礼经中。"
        },
        {
            "title": "秋日趋府上张大夫",
            "content": "重城洞启肃秋烟，共说羊公在镇年。鞞鼓暗惊林叶落，\r\n旌旗遥拂雁行偏。石过桥下书曾受，星降人间梦已传。\r\n谪吏何能沐风化，空将歌颂拜车前。"
        },
        {
            "title": "送卢彻之太原谒马尚书",
            "content": "榆落雕飞关塞秋，黄云画角见并州。\r\n翩翩羽骑双旌后，上客亲随郭细侯。"
        },
        {
            "title": "唐昌公主院看花",
            "content": "遗殿空长闭，乘鸾自不回。至今荒草上，寥落旧花开。"
        },
        {
            "title": "发渝州却寄韦判官",
            "content": "红烛津亭夜见君，繁弦急管两纷纷。\r\n平明分手空江转，唯有猿声满水云。"
        },
        {
            "title": "哭苗员外呈张参军（苗公即参军舅氏）",
            "content": "思君宁家宅，久接竹林期。尝值偷琴处，亲闻比玉时。\r\n高人不易合，弱冠早相知。试艺临诸友，能文即我师。\r\n凌寒松未老，先暮槿何衰。季子生前别，羊昙醉后悲。\r\n寿堂乖一恸，奠席阻长辞。因沥殊方泪，遥成墓下诗。"
        },
        {
            "title": "酬张芬有赦后见赠（一作司空图诗）",
            "content": "紫凤朝衔五色书，阳春忽布网罗除。已将心变寒灰后，\r\n岂料光生腐草馀。建水风烟收客泪，杜陵花竹梦郊居。\r\n劳君故有诗相赠，欲报琼瑶恨不如。"
        },
        {
            "title": "咏古寺花",
            "content": "共爱芳菲此树中，千跗万萼裹枝红。\r\n迟迟欲去犹回望，覆地无人满寺风。"
        },
        {
            "title": "立秋日",
            "content": "律变新秋至，萧条自此初。花酣莲报谢，叶在柳呈疏。\r\n澹日非云映，清风似雨馀。卷帘凉暗度，迎扇暑先除。\r\n草静多翻燕，波澄乍露鱼。今朝散骑省，作赋兴何如。"
        },
        {
            "title": "送曲山人之衡州",
            "content": "白石先生眉发光，已分甜雪饮红浆。衣巾半染烟霞气，\r\n语笑兼和药草香。茅洞玉声流暗水，衡山碧色映朝阳。\r\n千年城郭如相问，华表峨峨有夜霜。"
        },
        {
            "title": "晦日益州北池陪宴",
            "content": "临泛从公日，仙舟翠幕张。七桥通碧沼，双树接花塘。\r\n玉烛收寒气，金波隐夕光。野闻歌管思，水静绮罗香。\r\n游骑萦林远，飞桡截岸长。郊原怀灞浐，陂溠写江潢。\r\n常侍传花诏，偏裨问羽觞。岂令南岘首，千载播馀芳。"
        },
        {
            "title": "题凌云寺",
            "content": "春山古寺绕沧波，石磴盘空鸟道过。百丈金身开翠壁，\r\n万龛灯焰隔烟萝。云生客到侵衣湿，花落僧禅覆地多。\r\n不与方袍同结社，下归尘世竟如何。"
        },
        {
            "title": "金陵怀古",
            "content": "辇路江枫暗，宫庭野草春。伤心庾开府，老作北朝臣。"
        },
        {
            "title": "赠衡岳隐禅师",
            "content": "拥褐安居南岳头，白云高寺见衡州。石窗湖水摇寒月，\r\n枫树猿声报夜秋。讲席旧逢山鸟至，梵经初向竺僧求。\r\n垂垂身老将传法，因下人间遂北游。"
        },
        {
            "title": "早夏寄元校书",
            "content": "独游野径送芳菲，高竹林居接翠微。绿岸草深虫入遍，\r\n青丛花尽蝶来稀。珠荷荐果香寒簟，玉柄摇风满夏衣。\r\n蓬荜永无车马到，更当斋夜忆玄晖。"
        },
        {
            "title": "下第日书情寄上叔父",
            "content": "微才空觉滞京师，末学曾为叔父知。雪里题诗偏见赏，\r\n林间饮酒独令随。游客尽伤春色老，贫居还惜暮阴移。\r\n欲归江海寻山去，愿报何人得桂枝。"
        },
        {
            "title": "题暕上人院",
            "content": "闭门不出自焚香，拥褐看山岁月长。雨后绿苔生石井，\r\n秋来黄叶遍绳床。身闲何处无真性，年老曾言隐故乡。\r\n更说本师同学在，几时携手见衡阳。"
        },
        {
            "title": "送吉校书东归",
            "content": "少年芸阁吏，罢直暂归休。独与亲知别，行逢江海秋。\r\n听猿看楚岫，随雁到吴洲。处处园林好，何人待子猷。"
        },
        {
            "title": "南原望汉宫",
            "content": "荒原空有汉宫名，衰草茫茫雉堞平。连雁下时秋水在，\r\n行人过尽暮烟生。西陵歌吹何年绝，南陌登临此日情。\r\n故事悠悠不可问，寒禽野水自纵横。"
        },
        {
            "title": "峡口送友人",
            "content": "峡口花飞欲尽春，天涯去住泪沾巾。\r\n来时万里同为客，今日翻成送故人。"
        },
        {
            "title": "秋思呈尹植裴说（一本题下有郑洞二字）",
            "content": "静向懒相偶，年将衰共催。前途欢不集，往事恨空来。\r\n昼景委红叶，月华销绿苔。沈思竟何有，坐结玉琴哀。"
        },
        {
            "title": "竹里径",
            "content": "幽径行迹稀，清阴苔色古。萧萧风欲来，乍似蓬山雨。"
        },
        {
            "title": "赋得的的帆向浦",
            "content": "向浦参差去，随波远近还。初移芳草里，正在夕阳间。\r\n隐映回孤驿，微明出乱山。向空看不尽，归思满江关。"
        },
        {
            "title": "夜闻回雁",
            "content": "雁响天边过，高高望不分。飕飗传细雨，嘹唳隔长云。\r\n散向谁家尽，归来几客闻。还将今夜意，西海话苏君。"
        },
        {
            "title": "送夏侯审赴宁国",
            "content": "青圻连白浪，晓日渡南津。山叠陵阳树，舟多建业人。\r\n烟霞高占寺，枫竹暗停神。如接玄晖集，江丞独见亲。"
        },
        {
            "title": "寄天台秀师",
            "content": "天台瀑布寺，传有白头师。幻迹示羸病，空门无住持。\r\n雪晴看鹤去，海夜与龙期。永愿亲瓶屦，呈功得问疑。"
        },
        {
            "title": "长安晓望寄程补阙（一作包何诗）",
            "content": "迢递山河拥帝京，参差宫殿接云平。风吹晓漏经长乐，\r\n柳带晴烟出禁城。天净笙歌临路发，日高车马隔尘行。\r\n独有浅才甘未达，多惭名在鲁诸生。"
        },
        {
            "title": "闲居寄苗发",
            "content": "渐向浮生老，前期竟若何。独身居处静，永夜坐时多。\r\n厌逐青林客，休吟白雪歌。支公有遗寺，重与谢安过。"
        },
        {
            "title": "风筝",
            "content": "高风吹玉柱，万籁忽齐飘。飒树迟难度，萦空细渐销。\r\n松泉鹿门夜，笙鹤洛滨朝。坐与真僧听，支颐向寂寥。"
        },
        {
            "title": "黄子陂",
            "content": "岸芳春色晓，水影夕阳微。寂寂深烟里，渔舟夜不归。"
        },
        {
            "title": "送卢使君赴夔州",
            "content": "铙管随旌旆，高秋远上巴。白波连雾雨，青壁断蒹葭。\r\n凭几双童静，登楼万井斜。政成知变俗，当应画轮车。"
        },
        {
            "title": "送乔广下第归淮南",
            "content": "遥想长淮尽，荒堤楚路斜。戍旌标白浪，罟网入青葭。\r\n啼鸟仍临水，愁人更见花。东堂一枝在，为子惜年华。"
        },
        {
            "title": "同苗员外宿荐福常师房（一作秋喜卢纶同宿寺",
            "content": "浮生共多故，聚宿喜君同。人息时闻磬，灯摇乍有风。\r\n霜阶疑水际，夜木似山中。一愿持如意，长来事远公。知"
        },
        {
            "title": "观猎骑（一作公子行）",
            "content": "缠臂绣纶巾，貂裘窄称身。射禽风助箭，走马雪翻尘。\r\n金埒争开道，香车为驻轮。翩翩不知处，传是霍家亲。"
        },
        {
            "title": "送郎使君赴郢州",
            "content": "使君持节去，云水满前程。楚寺多连竹，江樯远映城。\r\n登楼向月望，赛庙傍山行。若动思乡咏，应贻谢步兵。"
        },
        {
            "title": "赠李端",
            "content": "共忆南浮日，登高望若何。楚田湖草远，江寺海榴多。\r\n载酒寻山宿，思人带雪过。东西几回别，此会各蹉跎。"
        },
        {
            "title": "闲园书事招畅当",
            "content": "闻蝉昼眠后，欹枕对蓬蒿。羸病懒寻戴，田园方咏陶。\r\n傍檐虫挂静，出树蝶飞高。惆怅临清镜，思君见鬓毛。"
        },
        {
            "title": "闲园即事寄暕公",
            "content": "欲就东林寄一身，尚怜儿女未成人。柴门客去残阳在，\r\n药圃虫喧秋雨频。近水方同梅市隐，曝衣多笑阮家贫。\r\n深山兰若何时到，羡与闲云作四邻。"
        },
        {
            "title": "送高胜重谒曹王",
            "content": "江上青枫岸，阴阴万里春。朝辞郢城酒，暮见洞庭人。\r\n兴比乘舟访，恩怀倒屣亲。想君登旧榭，重喜扫芳尘。"
        },
        {
            "title": "过胡居士睹王右丞遗文",
            "content": "旧日相知尽，深居独一身。闭门空有雪，看竹永无人。\r\n每许前山隐，曾怜陋巷贫。题诗今尚在，暂为拂流尘。"
        },
        {
            "title": "云阳寺石竹花",
            "content": "一自幽山别，相逢此寺中。高低俱出叶，深浅不分丛。\r\n野蝶难争白，庭榴暗让红。谁怜芳最久，春露到秋风。"
        },
        {
            "title": "送王先生归南山",
            "content": "儒中年最老，独有济南生。爱子方传业，无官自耦耕。\r\n竹通山舍远，云接雪田平。愿作门人去，相随隐姓名。知"
        },
        {
            "title": "送王使君小子孝廉登科归省",
            "content": "年少通经学，登科尚佩觿。张冯本名士，蔡廓是佳儿。\r\n鞍马临岐路，龙钟对别离。寄书胡太守，请与故人知。知"
        },
        {
            "title": "暮春野望寄钱起（一作耿湋诗）",
            "content": "草长花落树，羸病强寻春。无复少年意，空馀华发新。\r\n青原高见水，白社静逢人。寄谢南宫客，轩车不可亲。"
        },
        {
            "title": "酬郑十四望驿不得同宿见赠因寄张参军",
            "content": "逢君喜成泪，暂似故乡中。谪宦犹多惧，清宵不得终。\r\n月烟高有鹤，宿草净无虫。明日郄超会，应思下客同。"
        },
        {
            "title": "赠送郑钱二郎中",
            "content": "梅含柳已动，昨日起东风。惆怅心徒壮，无如鬓作翁。\r\n百年飘若水，万绪尽归空。何可宗禅客，迟回岐路中。"
        },
        {
            "title": "送乐平苗明府",
            "content": "天际山多处，东安古邑深。绿田通竹里，白浪隔枫林。\r\n诗有江僧和，门唯越客寻。应将放鱼化，一境表吾心。知"
        },
        {
            "title": "送柳震归蜀",
            "content": "白日双流静，西看蜀国春。桐花能乳鸟，竹节竞祠神。\r\n蹇步徒相望，先鞭不可亲。知从江仆射，登榻更何人。"
        },
        {
            "title": "送严使君游山",
            "content": "家楚依三户，辞州选一钱。酒杯同寄世，客棹任销年。\r\n赤烧兼山远，青芜与浪连。青春明月夜，知上鄂君船。"
        },
        {
            "title": "奉和张大夫酬高山人",
            "content": "野客居铃阁，重门将校稀。豸冠亲谷弁，龟印识荷衣。\r\n座右寒飙爽，谈馀暮角微。苍生须太傅，山在岂容归。"
        },
        {
            "title": "过庆宝寺（一作",
            "content": "黄叶前朝寺，无僧寒殿开。池晴龟出曝，松暮鹤飞回。\r\n古井碑横草，阴廊画杂苔。禅宫亦销歇，尘世转堪哀。知"
        },
        {
            "title": "卫明府寄枇杷叶以诗答",
            "content": "倾筐呈绿叶，重叠色何鲜。讵是秋风里，犹如晓露前。\r\n仙方当见重，消疾本应便。全胜甘蕉赠，空投谢氏篇。"
        },
        {
            "title": "病中寄郑十六兄",
            "content": "倦枕欲徐行，开帘秋月明。手便筇杖冷，头喜葛巾轻。\r\n绿草前侵水，黄花半上城。虚消此尘景，不见十年兄。"
        },
        {
            "title": "秋夜忆兴善院寄苗发",
            "content": "右军多住寺，此夜后池秋。自与山僧伴，那因洛客愁。\r\n卷帘霜霭霭，满目水悠悠。若有诗相赠，期君忆惠休。"
        },
        {
            "title": "雨夜见投之作",
            "content": "出户繁星尽，池塘暗不开。动衣凉气度，遰树远声来。\r\n灯外初行电，城隅偶隐雷。因知谢文学，晓望比尘埃。"
        },
        {
            "title": "早春游慈恩南池",
            "content": "山寺临池水，春愁望远生。蹋桥逢鹤起，寻竹值泉横。\r\n新柳丝犹短，轻蘋叶未成。还如虎溪上，日暮伴僧行。"
        },
        {
            "title": "冬夜耿拾遗王秀才就宿因伤故人",
            "content": "旧时闻笛泪，今夜重沾衣。方恨同人少，何堪相见稀。\r\n竹烟凝涧壑，林雪似芳菲。多谢劳车马，应怜独掩扉。"
        },
        {
            "title": "和李员外与舍人咏玫瑰花寄徐侍郎",
            "content": "仙吏紫薇郎，奇花共玩芳。攒星排绿蒂，照眼发红光。\r\n暗妒翻阶药，遥连直署香。游枝蜂绕易，碍刺鸟衔妨。\r\n露湿凝衣粉，风吹散蕊黄。蒙茏珠树合，焕烂锦屏张。\r\n留客胜看竹，思人比爱棠。如传采蘋咏，远思满潇湘。知"
        },
        {
            "title": "送流人",
            "content": "闻说南中事，悲君重窜身。山村枫子鬼，江庙石郎神。\r\n童稚留荒宅，图书托故人。青门好风景，为尔一沾巾。"
        },
        {
            "title": "和王卿立秋即事",
            "content": "秋宜何处看，试问白云官。暗入蝉鸣树，微侵蝶绕兰。\r\n向风凉稍动，近日暑犹残。九陌浮埃减，千峰爽气攒。\r\n换衣防竹暮，沈果讶泉寒。宫响传花杵，天清出露盘。\r\n高禽当侧弁，游鲔对凭栏。一奏招商曲，空令继唱难。"
        },
        {
            "title": "送太易上人赴东洛",
            "content": "遥见登山处，青芜雪后春。云深岳庙火，寺宿洛阳人。\r\n饵药将斋折，唯诗与道亲。凡经几回别，麈尾不离身。"
        },
        {
            "title": "送菊潭王明府",
            "content": "业成洙泗客，皓发著儒衣。一与游人别，仍闻带印归。\r\n林多宛地古，云尽汉山稀。莫爱浔阳隐，嫌官计亦非。"
        },
        {
            "title": "送夔州班使君",
            "content": "鱼国巴庸路，麾幢汉守过。晓樯争市隘，夜鼓祭神多。\r\n云白当山雨，风清满峡波。夷陵旧人吏，犹诵两岐歌。知"
        },
        {
            "title": "送崔校书赴梓幕",
            "content": "碧峰天柱下，鼓角镇南军。管记催飞檄，蓬莱辍校文。\r\n栈霜朝似雪，江雾晚成云。想出褒中望，巴庸方路分。"
        },
        {
            "title": "送曹三同猗游山寺",
            "content": "山蹋青芜尽，凉秋古寺深。何时得连策，此夜更闻琴。\r\n穷水云同穴，过僧虎共林。殷勤如念我，遗尔挂冠心。"
        },
        {
            "title": "送永阳崔明府",
            "content": "古国群舒地，前当桐柏关。连绵江上雨，稠叠楚南山。\r\n沙馆行帆息，枫洲候吏还。乘篮若有暇，精舍在林间。"
        },
        {
            "title": "琴曲歌辞·蔡氏五弄·秋思",
            "content": "静与懒相偶，年将衰共催。前途欢不集，往事恨空来。\r\n昼景委红叶，月华铺绿苔。沉思更何有，结坐玉琴哀。"
        },
        {
            "title": "贼平后送人北归",
            "content": "世乱同南去，时清独北还。\r\n他乡生白发，旧国见青山。\r\n晓月过残垒，繁星宿故关。\r\n寒禽与衰草，处处伴愁颜。\r\n【注释】：①同：一起。\r\n②旧国：故里。\r\n③残垒：残余的工事。【译文】：　　时局动乱时我们一起去了南方，安定后，你却一个人独自回到北方。在他乡生出了白发，回到家乡，只能看到青山依旧。晓月的映照下，经过残破的壁垒，繁星的夜晚只能宿在原来的关塞。只有寒禽和衰草，处处陪伴着愁苦的容颜。【赏析】：　　诗人送友人回乡，惋惜不能同回，他想像着友人回归途中的情景，反映出战乱带给人们的痛苦，抒发了自己的感慨。全诗流露出哀伤的情绪，写景抒情，委婉动人。"
        },
        {
            "title": "云阳馆与韩绅宿别",
            "content": "故人江海别，几度隔山川。\r\n乍见翻疑梦，相悲各问年。\r\n孤灯寒照雨，深竹暗浮烟。\r\n更有明朝恨，离杯惜共传。\r\n【注释】：①翻：反而。\r\n②年：年时光景。\r\n③离杯：饯别的酒。【译文】：　　和老朋友在江海分别，被山水阻隔已度过了多少年。突然相见反而怀疑在梦中，相互悲伤中互相询问年龄。孤灯的光照着窗外的夜雨，竹林深处好像漂浮着云烟。明天更有离愁别恨，珍惜这杯离别的酒互相劝饮。【赏析】：　　云阳，县名，县治在今陕西泾阳县西北。韩绅，《全唐诗》注：“一作韩升卿。”韩愈的四叔名绅卿，与司空曙同时，曾在泾阳任县令，可能即为此人。诗人与老友久别重逢，竟以为在梦中，而明朝还要分别，俩人在孤灯下饮着离别的酒，不觉恋恋不舍，表现出两人的情谊及对友谊的珍惜。全诗句式工整，淡淡道来，却是情深意长。"
        },
        {
            "title": "龙池寺望月寄韦使君阎别驾",
            "content": "清光此夜中，万古望应同。当野山沈雾，低城树有风。\r\n花宫纷共邃，水府皓相空。遥想高楼上，唯君对庾公。知"
        },
        {
            "title": "无题",
            "content": "钓罢归来不系船，江村月落正堪眠。\r\n纵然一夜风吹去，只在芦花浅水边。"
        },
        {
            "title": "别卢秦卿",
            "content": "知有前期在，难分此夜中。\r\n无将故人酒，不及石尤风。"
        },
        {
            "title": "喜外弟卢纶见宿",
            "content": "静夜四无邻，荒居旧业贫。\r\n雨中黄叶树，灯下白头人。\r\n以我独沈久，愧君相见频。\r\n平生自有分，况是霍家亲。\r\n【注释】：１、沉：沉沦。\r\n２、分：情谊。\r\n３、霍家亲：晋羊祜为蔡邕外孙，这里只是说明两家是表亲。【译文】：　　诗意在写自己贫居，遇外弟留宿而自道近况的。卢纶的《晚次鄂州》（卷六）中，也有“旧业已随征战尽”句，与此诗中的“荒居旧业贫”句，正好印证，说明表兄弟两人，此时处境都很艰难，环境使其更能互相体恤。\r\n　　诗的前半首写静夜荒村，陋室贫居，雨中黄叶树，灯下白发人，构成一个活生生的画面，表达了自我的辛酸和悲哀。后半首写表弟卢纶来访，在悲凉中见到亲友，自然喜出望外。这一悲一喜，互相映衬，深刻地表现了主题。"
        },
        {
            "title": "题玉真观公主山池院",
            "content": "香殿留遗影，春朝玉户开。羽衣重素几，珠网俨轻埃。\r\n石自蓬山得，泉经太液来。柳丝遮绿浪，花粉落青苔。\r\n镜掩鸾空在，霞消凤不回。唯馀古桃树，传是上仙栽。"
        }
    ]
}