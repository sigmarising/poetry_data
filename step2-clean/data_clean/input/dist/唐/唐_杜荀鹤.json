{
    "dynasty": "唐",
    "author": "杜荀鹤",
    "intro": "字彦之，池州人，有诗名。自号九华山人。大顺二年，第一人擢第，复还旧山。宣州田  遣至汴通好，朱全忠厚遇之，表授翰林学士、主客员外郎、知制诰。恃势侮易缙绅，众怒，欲杀之而未及。天祐初卒。自序其文为《唐风集》十卷。",
    "items": [
        {
            "title": "送人游吴",
            "content": "君到姑苏见，人家尽枕河。\r\n古宫闲地少，水巷小桥多。\r\n夜市卖菱藕，春船载绮罗。 \r\n遥知未眠月，乡思在渔歌。 \r\n \r\n\r\n【注释】：[诗歌意义] \r\n\r\n历代描写苏州城建筑特色的，以唐代杜荀鹤《送人游吴》中的这两句最为著名。苏州古称吴、吴县，春秋时更是吴国的都城，城内总体布局，虽历经千余年沧桑，始终未有变易。但因经济逐代繁荣，民居逐代增多，城内空闲之地越来越少，所以说“古宫闲地少”。叙事状物可谓是恰如其分。但“闲地少”还有个客观原因，苏州是名副其实的水城，城内河网交错，更显得水港多，小桥多，而闲地少，凸显了“小桥流水人家”的水乡特色。"
        },
        {
            "title": "梁王坐上赋无云雨（荀鹤初谒朱全忠，雨作而",
            "content": "同是乾坤事不同，雨丝飞洒日轮中。\r若教阴朗长相似，争表梁王造化功。"
        },
        {
            "title": "贺顾云侍御府主与子弟奏官（敕下时，年七岁",
            "content": "青桂朱袍不贺兄，贺兄荣是见儿荣。孝经始向堂前彻，\r官诰当从幕下迎。戏把蓝袍包果子，娇将竹笏恼先生。\r自惭乱世无知己，弟侄鞭牛傍陇耕。"
        },
        {
            "title": "赠李镡（镡自维扬遇乱，东入山中）",
            "content": "君行君文天合知，见君如此我兴悲。只残三口兵戈后，\r才到孤村雨雪时。著卧衣裳难办洗，旋求粮食莫供炊。\r地炉不暖柴枝湿，犹把蒙求授小儿。"
        },
        {
            "title": "题历山舜祠（山有庙，呼为帝二子多变妖异，",
            "content": "昔舜曾耕地，遗风日寂寥。世人那肯祭，大圣不兴妖。\r殿宇秋霖坏，杉松野火烧。时讹竞淫祀，丝竹醉山魈。"
        },
        {
            "title": "春宫怨",
            "content": "早被婵娟误，欲妆临镜慵。\r\n承恩不在貌，教妾若为容？\r\n风暖鸟声碎，日高花影重。\r\n年年越溪女，相忆采芙蓉。\r\n【注释】：①婵娟：形态美好。\r\n②慵：懒。\r\n③承恩：承受宠欢。\r\n④教：使。\r\n⑤碎：繁碎。【译文】：　　早年被美丽的容貌所贻误，想要梳妆，对着镜子又懒散了。承受皇帝的宠爱不在容貌，叫我如何修饰面容？春风和暖，鸟声悦耳，阳光高照，花影重叠。年年想起越溪浣纱的女伴，回忆一起采芙蓉的情景。【赏析】：　　这是一首宫怨诗，主人公不是因为色衰失宠，而是没有被赏识过，诗人由此得出受宠幸并不在容貌的结论。主人公对过去生活的追忆更衬托出宫中生活的孤寂。这首诗写景抒情，真切感人，寓意深刻。此诗不仅是宫女之怨情，还隐喻当时黑暗政治对人才的戕杀。"
        },
        {
            "title": "句",
            "content": "旧衣灰絮絮，新酒竹篘篘。\r\n只知断送豪家酒，不解安排旅客情。"
        },
        {
            "title": "寄李隐居",
            "content": "自小栖玄到老闲，如云如鹤住应难。\r\n溪山不必将钱买，赢得来来去去看。"
        },
        {
            "title": "醉书僧壁",
            "content": "九华山色真堪爱，留得高僧尔许年。\r\n听我吟诗供我酒，不曾穿得判斋钱。"
        },
        {
            "title": "小松",
            "content": "自小刺头深草里，而今渐觉出蓬蒿。\r\n时人不识凌云木，直待凌云始道高。"
        },
        {
            "title": "梁王坐",
            "content": "同是乾坤事不同，雨丝飞洒日轮中。\r\n若教阴朗长相似，争表梁王造化功。"
        },
        {
            "title": "将过湖南经马当山庙因书三绝",
            "content": "人说马当波浪险，我经波浪似通衢。\r\n大凡君子行藏是，自有龙神卫过湖。\r\n贪残官吏虔诚谒，毒害商人沥胆过。\r\n只怕马当山下水，不知平地有风波。\r\n九江连海一般深，未必船经庙下沈。\r\n头上苍苍没瞒处，不如平取一生心。"
        },
        {
            "title": "秋夜闻砧",
            "content": "荒凉客舍眠秋色，砧杵家家弄月明。\r\n不及巴山听猿夜，三声中有不愁声。"
        },
        {
            "title": "秋夜苦吟",
            "content": "吟尽三更未著题，竹风松雨花凄凄。\r\n此时若有人来听，始觉巴猿不解啼。"
        },
        {
            "title": "闻子规",
            "content": "楚天空阔月成轮，蜀魄声声似告人。\r\n啼得血流无用处，不如缄口过残春。"
        },
        {
            "title": "旅舍（一作馆）遇雨",
            "content": "月华星彩坐来收，岳色江声暗结愁。\r\n半夜灯前十年事，一时和雨到心头。"
        },
        {
            "title": "离家",
            "content": "丈夫三十身如此，疲马离乡懒著鞭。\r\n槐柳路长愁杀我，一枝蝉到一枝蝉。"
        },
        {
            "title": "鸬鹚",
            "content": "一般毛羽结群飞，雨岸烟汀好景时。\r\n深水有鱼衔得出，看来却是鹭鹚饥。"
        },
        {
            "title": "关试后筵上别同人",
            "content": "日午离筵到夕阳，明朝秦地与吴乡。\r\n同年多是长安客，不信行人欲断肠。"
        },
        {
            "title": "经严陵钓台",
            "content": "苍翠云峰开俗眼，泓澄烟水浸尘心。\r\n唯将道业为芳饵，钓得高名直至今。"
        },
        {
            "title": "夏日题悟空上人院",
            "content": "三伏闭门披一衲，兼无松竹荫房廊。\r\n安禅不必须山水，灭得心中火自凉。"
        },
        {
            "title": "送人归淝上",
            "content": "巢湖春涨喻溪深，才过东关见故林。\r\n莫道南来总无利，水亭山寺二年吟。"
        },
        {
            "title": "泾溪",
            "content": "泾溪石险人兢慎，终岁不闻倾覆人。\r\n却是平流无石处，时时闻说有沈沦。"
        },
        {
            "title": "赠质上人",
            "content": "枿坐云游出世尘，兼无瓶钵可随身。\r\n逢人不说人间事，便是人间无事人。"
        },
        {
            "title": "题道林寺",
            "content": "身未立间终日苦，身当立后几年荣。\r\n万般不及僧无事，共水将山过一生。"
        },
        {
            "title": "赠崔道士",
            "content": "四海兵戈无静处，人家废业望烽烟。\r\n九华道士浑如梦，犹向尊前笑揭天。"
        },
        {
            "title": "读张仆射诗（曹应举，不及第，投笔领郡）",
            "content": "秋吟一轴见心胸，万象搜罗咏欲空。才大却嫌天上桂，\r世危翻立阵前功。廉颇解武文无说，谢脁能文武不通。\r双美总输张太守，二南章句六钧弓。"
        },
        {
            "title": "旅怀",
            "content": "蒹葭月冷时闻雁，杨柳风和日听莺。\r\n水涉山行二年客，就中偏怕雨船声。"
        },
        {
            "title": "湘江秋夕",
            "content": "三湘月色三湘水，浸骨寒光似练铺。\r\n一夜塞鸿来不住，故乡书信半年无。"
        },
        {
            "title": "宿栾城驿却寄常山张书记",
            "content": "一更更尽到三更，吟破离心句不成。\r\n数树秋风满庭月，忆君时复下阶行。"
        },
        {
            "title": "秋夕病中",
            "content": "坏屋不眠风雨夜，故园无信水云秋。\r\n病中枕上谁相问，一一蝉声槐树头。"
        },
        {
            "title": "顾云侍御出二子请诗因遗一绝",
            "content": "二雏毛骨秀仍奇，小小能吟大大诗。\r\n想得月中仙桂树，各从生日长新枝。"
        },
        {
            "title": "自遣",
            "content": "粝食粗衣随分过，堆金积帛欲如何？\r\n百年身后一丘土，贫富高低争几多。"
        },
        {
            "title": "题花木障",
            "content": "不假东风次第吹，笔匀春色一枝枝。\r\n由来画看胜栽看，免见朝开暮落时。"
        },
        {
            "title": "感春",
            "content": "无况青云有恨身，眼前花似梦中春。\r\n浮生七十今三十，已是人间半世人。"
        },
        {
            "title": "秋江雨夜逢诗友",
            "content": "故友别来三四载，新诗吟得百余篇。\r\n夜来江上秋无月，恨不相逢在雪天。"
        },
        {
            "title": "田翁",
            "content": "白发星星筋力衰，种田犹自伴孙儿。\r\n官苗若不平平纳，任是丰年也受饥。"
        },
        {
            "title": "溪岸秋思",
            "content": "桑柘穷头三四家，挂罾垂钓是生涯。\r\n秋风忽起溪滩白，零落岸边芦荻花。"
        },
        {
            "title": "钓叟",
            "content": "田不曾耕地不锄，谁人闲散得如渠。\r\n渠将底物为香饵，一度抬竿一个鱼。"
        },
        {
            "title": "赠老僧",
            "content": "童子为僧今白首，暗锄心地种闲情。\r\n时将旧衲添新线，披坐披行过一生。"
        },
        {
            "title": "伤硖石县病叟",
            "content": "无子无孙一病翁，将何筋力事耕农。\r\n官家不管蓬蒿地，须勒王租出此中。"
        },
        {
            "title": "过巢湖",
            "content": "世人贪利复贪荣，来向湖边始至诚。\r\n男子登舟与登陆，把心何不一般行。"
        },
        {
            "title": "溪兴",
            "content": "山雨溪风卷钓丝，瓦瓯篷底独斟时。\r\n醉来睡着无人唤，流下前溪也不知。"
        },
        {
            "title": "宿村舍",
            "content": "野人于我有何情，半掩柴门向月明。\r\n深夜欲眠眠未著，一丛寒木一猿声。"
        },
        {
            "title": "秋夕",
            "content": "世间多少能诗客，谁是无愁得睡人？\r\n自我夜来霜月下，到头吟魄始终身。"
        },
        {
            "title": "赠僧",
            "content": "利门名路两何凭，百岁风前短焰灯。\r\n只恐为僧僧不了，为僧得了总输僧。"
        },
        {
            "title": "八骏图",
            "content": "丹雘传真未得真，那知筋骨与精神。\r\n只今恃骏凭毛色，绿耳骅骝赚杀人。"
        },
        {
            "title": "闽中秋思",
            "content": "雨匀紫菊丛丛色，风弄红蕉叶叶声。\r\n北畔是山南畔海，只堪图画不堪行。"
        },
        {
            "title": "蚕妇",
            "content": "粉色全无饥色加，岂知人世有荣华。\r\n年年道我蚕辛苦，底事浑身着苎麻。"
        },
        {
            "title": "春日旅寓",
            "content": "满城罗绮拖春色，几处笙歌揭画楼。\r\n江上有家归未得，眼前花是眼前愁。"
        },
        {
            "title": "哭贝韬",
            "content": "交朋来哭我来歌，喜傍山家葬荔萝。\r\n四海十年人杀尽，似君埋少不埋多。"
        },
        {
            "title": "哭陈陶",
            "content": "耒阳山下伤工部，采石江边吊翰林。\r\n两地荒坟各三尺，却成开解哭君心。"
        },
        {
            "title": "山寺（一作中）老僧",
            "content": "草靸无尘心地闲，静随猿鸟过寒暄。\r\n眼昏齿落看经遍，却向僧中总不言。"
        },
        {
            "title": "清溪来明府出二子请诗因遗一绝",
            "content": "珠明玉润尽惊人，不称寒门不称贫。\r\n若向吾唐作双瑞，便同祥凤与祥麟。"
        },
        {
            "title": "春来燕",
            "content": "我屋汝嫌低不住，雕梁画阁也知宽。\r\n大须稳择安巢处，莫道巢成却不安。"
        },
        {
            "title": "读诸家诗",
            "content": "辞赋文章能者稀，难中难者莫过诗。\r\n直应吟骨无生死，只我前身是阿谁。"
        },
        {
            "title": "钓叟",
            "content": "茅屋深湾里，钓船横竹门。经营衣食外，犹得弄儿孙。"
        },
        {
            "title": "马上行",
            "content": "五里复五里，去时无住时。日将家渐远，犹恨马行迟。"
        },
        {
            "title": "感寓",
            "content": "大海波涛浅，小人方寸深。海枯终见底，人死不知心。"
        },
        {
            "title": "自江西归九华",
            "content": "他乡终日忆吾乡，及到吾乡值乱荒。云外好山看不见，\r\n马头歧路去何忙。无衣织女桑犹小，阙食农夫麦未黄。\r\n许大乾坤吟未了，挥鞭回首出陵阳。"
        },
        {
            "title": "李昭象云与二三同人见访有寄",
            "content": "得君书后病颜开，云拉同人访我来。在路不妨冲雨雪，\r\n到山还免踏尘埃。吟沈水阁何宵月，坐破松岩几处苔。\r\n贫舍款宾无别物，止于空战大尊罍。"
        },
        {
            "title": "寄温州崔博士",
            "content": "怀君劳我写诗情，窣窣阴风有鬼听。县宰不仁工部饿，\r\n酒家无识翰林醒。眼昏经史天何在，心尽英雄国未宁。\r\n好向贤侯话吟侣，莫教辜负少微星。"
        },
        {
            "title": "恩门致书远及山居因献之",
            "content": "时难转觉保身难，难向师门欲继颜。若把白衣轻易脱，\r\n却成青桂偶然攀。身居剑戟争雄地，道在乾坤未丧间。\r\n必许酬恩酬未晚，且须容到九华山。"
        },
        {
            "title": "寄温州朱尚书并呈军倅崔太博（朱名褒）",
            "content": "永嘉名郡昔推名，连属荀家弟与兄。教化静师龚渤海，\r\n篇章高体谢宣城。山从海岸妆吟景，水自城根演政声。\r\n今日老输崔博士，不妨疏逸伴双旌。"
        },
        {
            "title": "和友人见题山居水阁八韵",
            "content": "池阁初成眼豁开，眼前霁景属微才。试攀檐果猿先见，\r\n才把渔竿鹤即来。修竹已多犹可种，艳花虽少不劳栽。\r\n南昌一榻延徐孺，楚国千钟逼老莱。未称执鞭奔紫陌，\r\n惟宜策杖步苍苔。笼禽岂是摩霄翼，润木元非涧下材。\r\n鉴已每将天作镜，陶情常以海为杯。和君诗句吟声大，\r\n虫豸闻之谓蛰雷。"
        },
        {
            "title": "空闲二公递以禅律相鄙因而解之",
            "content": "一教谁云辟二途，律禅禅律智归愚。念珠在手隳禅衲，\r\n禅衲披肩坏念珠。象外空分空外象，无中有作有中无。\r\n有无无有师穷取，山到平来海亦枯。"
        },
        {
            "title": "自叙",
            "content": "酒瓮琴书伴病身，熟谙时事乐于贫。宁为宇宙闲吟客，\r\n怕作乾坤窃禄人。诗旨未能忘救物，世情奈值不容真。\r\n平生肺腑无言处，白发吾唐一逸人。"
        },
        {
            "title": "闲居即事",
            "content": "形觉清羸道觉肥，竹门前径静相宜。一壶村酒无求处，\r\n数朵庭花见落时。章句偶为前辈许，话言多被俗人疑。\r\n一枝仙桂如攀得，只此山前是老期。"
        },
        {
            "title": "赠袒肩和尚",
            "content": "山衣草屐染莓苔，双眼犹慵向俗开。若比吾师居世上，\r\n何如野客卧岩隈？才闻锡杖离三楚，又说随缘向五台。\r\n乘醉吟诗问禅理，为谁须去为谁来？"
        },
        {
            "title": "登石壁禅师水阁有作",
            "content": "石壁早闻僧说好，今来偏与我相宜。有山有水堪吟处，\r\n无雨无风见景时。渔父晚船分浦钓，牧童寒笛倚牛吹。\r\n画人画得从他画，六幅应输八句诗。"
        },
        {
            "title": "行次荥阳却寄诸弟",
            "content": "难把归书说远情，奉亲多阙拙为兄。早知寸禄荣家晚，\r\n悔不深山共汝耕。枕上算程关月落，帽前搜景岳云生。\r\n如今已作长安计，只得辛勤取一名。"
        },
        {
            "title": "叙吟",
            "content": "多惭到处有诗名，转觉吟诗僻性成。度水却嫌船著岸，\r\n过山翻恨马贪程。如仇雪月年年景，似梦笙歌处处声。\r\n未合白头今已白，自知非为别愁生。"
        },
        {
            "title": "秋日卧病（一作秋日旅中）",
            "content": "浮世浮名能几何，致身流落向天涯。少年心壮轻为客，\r\n一日病来思在家。山顶老猿啼古木，渡头新雁下平沙。\r\n不堪吟罢西风起，黄叶满庭寒日斜。"
        },
        {
            "title": "赠彭蠡钓者",
            "content": "偏坐渔舟出苇林，苇花零落向秋深。只将波上鸥为侣，\r\n不把人间事系心。傍岸歌来风欲起，卷丝眠去月初沈。\r\n若教我似君闲放，赢得湖山到老吟。"
        },
        {
            "title": "入关因别舍弟",
            "content": "吾今别汝汝听言，去住人情足可安。百口度荒均食易，\r\n数年经乱保家难。莫愁寒族无人荐，但愿春官把卷看。\r\n天道不欺心意是，帝乡吾土一般般。"
        },
        {
            "title": "隽阳道中",
            "content": "客路客路何悠悠，蝉声向背槐花愁。争知百岁不百岁，\r\n未合白头今白头。四五朵山妆雨色，两三行雁帖云秋。\r\n输他江上垂纶者，只在船中老便休。"
        },
        {
            "title": "书斋即事",
            "content": "时清只合力为儒，不可家贫与善疏。卖却屋边三亩地，\r\n添成窗下一床书。沿溪摘果霜晴后，出竹吟诗月上初。\r\n乡里老农多见笑，不知稽古胜耕锄。"
        },
        {
            "title": "辞郑员外入关",
            "content": "男儿三十尚蹉跎，未遂青云一桂科。在客易为销岁月，\r\n到家难住似经过。帆飞楚国风涛润，马度蓝关雨雪多。\r\n长把行藏信天道，不知天道竟如何。"
        },
        {
            "title": "途中春",
            "content": "年光身事旋成空，毕竟何门遇至公。人世鹤归双鬓上，\r\n客程蛇绕乱山中。牧童向日眠春草，渔父隈岩避晚风。\r\n一醉未醒花又落，故乡回首楚关东。"
        },
        {
            "title": "旅寓",
            "content": "暗算乡程隔数州，欲归无计泪空流。已违骨肉来时约，\r\n更束琴书何处游？画角引风吹断梦，垂杨和雨结成愁。\r\n去年今日还如此，似与青春有旧仇。"
        },
        {
            "title": "送蜀客游维扬",
            "content": "见说西川景物繁，维扬景物胜西川。青春花柳树临水，\r\n白日绮罗人上船。夹岸画楼难惜醉，数桥明月不教眠。\r\n送君懒问君回日，才子风流正少年。"
        },
        {
            "title": "和舍弟题书堂",
            "content": "兄弟将知大自强，乱时同茸读书堂。岩泉遇雨多还闹，\r\n溪竹唯风少即凉。藉草醉吟花片落，傍山闲步药苗香。\r\n团圆便是家肥事，何必盈仓与满箱？"
        },
        {
            "title": "途中有作",
            "content": "无论南北与西东，名利牵人处处同。枕上事仍多马上，\r\n山中心更甚关中。川原晚结阴沈气，草树秋生索漠风。\r\n百岁此身如且健，大家闲作卧云翁。"
        },
        {
            "title": "投郑先辈",
            "content": "匣中长剑未酬恩，不遇男儿不合论。闷向酒杯吞日月，\r\n闲将诗句问乾坤。宁辞马足劳关路，肯为渔竿忆水村。\r\n两鬓欲斑三百首，更教装写傍谁门。"
        },
        {
            "title": "乱后宿南陵废寺寄沈明府",
            "content": "只共寒灯坐到明，塞鸿冲雪一声声。乱时为客无人识，\r\n废寺吟诗有鬼惊。且把酒杯添志气，已将身事托公卿。\r\n男儿仗剑酬恩在，未肯徒然过一生。"
        },
        {
            "title": "维扬春日再遇孙侍御",
            "content": "本为荣家不为身，读书谁料转家贫。三年行却千山路，\r\n两地思归一主人。络岸柳丝悬细雨，绣田花朵弄残春。\r\n多情御史应嗟见，未上青云白发新。"
        },
        {
            "title": "赠休粮僧",
            "content": "自言因病学休粮，本意非求不死方。徒有至人传道术，\r\n更无斋客到禅房。雨中林鸟归巢晚，霜后岩猿拾橡忙。\r\n争似吾师无一事，稳披云衲坐藤床。"
        },
        {
            "title": "乱后旅中遇友人",
            "content": "念子为儒道未亨，依依心向十年兄。莫依乱世轻依托，\r\n须学前贤隐姓名。大国未知何日静，旧山犹可入云耕。\r\n不如自此同归去，帆挂秋风一信程。"
        },
        {
            "title": "赠友人罢举赴辟命",
            "content": "连天一水浸吴东，十幅帆飞二月风。好景采抛诗句里，\r\n别愁驱入酒杯中。渔依岸柳眠圆影，鸟傍岩花戏暖红。\r\n不是桂枝终不得，自缘年少好从戎。"
        },
        {
            "title": "山居自遣",
            "content": "茅屋周回松竹阴，山翁时挈酒相寻。无人开口不言利，\r\n只我白头空爱吟。月在钓潭秋睡重，云横樵径野情深。\r\n此中一日过一日，有底闲愁得到心。"
        },
        {
            "title": "宿东林寺题愿公院",
            "content": "古寺沈沈僧未眠，支颐将客说闲缘。一溪月色非尘世，\r\n满洞松声似雨天。檐底水涵抄律烛，窗间风引煮茶烟。\r\n无由住得吟相伴，心系青云十五年。"
        },
        {
            "title": "送友人入关",
            "content": "此去青云莫更疑，出人才行足人知。况当朝野搜贤日，\r\n正是孤寒取士时。仙岛烟霞通鹤信，早春雷雨与龙期。\r\n我今不得同君去，两鬓霜欺桂一枝。"
        },
        {
            "title": "送友人宰浔阳",
            "content": "高兴那言去路长，非君不解爱浔阳。有时猿鸟来公署，\r\n到处烟霞是道乡。钓艇满江鱼贱菜，纸窑连岳楮多桑。\r\n陶潜旧隐依稀在，好继高踪结草堂。"
        },
        {
            "title": "下第东归将及故园有作",
            "content": "平生操立有天知，何事谋身与志违。上国献诗还不遇，\r\n故园经乱又空归。山城欲暮人烟敛，江月初寒钓艇归。\r\n且把风寒作闲事，懒能和泪拜庭闱。"
        },
        {
            "title": "题汪明府山居",
            "content": "不似当官只似闲，野情终日不离山。方知薄宦难拘束，\r\n多与高人作往还。牛笛漫吹烟雨里，稻苗平入水云间。\r\n羡君公退归欹枕，免向他门厚客颜。"
        },
        {
            "title": "送僧归国清寺",
            "content": "吟送越僧归海涯，僧行浑不觉程赊。路沿山脚潮痕出，\r\n睡倚松根日色斜。撼锡度冈猿抱树，挈瓶盛浪鹭翘沙。\r\n到参禅后知无事，看引秋泉灌藕花。"
        },
        {
            "title": "喜从弟雪中远至有作",
            "content": "深山大雪懒开门，门径行踪自尔新。无酒御寒虽寡况，\r\n有书供读且资身。便均情爱同诸弟，莫更生疏似外人。\r\n昼短夜长须强学，学成贫亦胜他贫。"
        },
        {
            "title": "题汪氏茅亭",
            "content": "茅亭客到多称奇，茅亭之上难题诗。出尘景物不可状，\r\n小手篇章徒尔为。牛畔稻苗新雨后，鹤边松韵晚风时。\r\n君今酷爱人间事，争得安闲老在兹。"
        },
        {
            "title": "辞杨侍郎",
            "content": "春在门阑秋未离，不因人荐只因诗。半年宾馆成前事，\r\n一日侯门失旧知。霜岛树凋猿叫夜，湖田谷熟雁来时。\r\n西风万里东归去，更把愁心说向谁。"
        },
        {
            "title": "秋日山中寄池州李常侍",
            "content": "近来参谒陡生疏，因向云山僻处居。出为羁孤营粝食，\r\n归同弟侄读生书。风凋古木秋阴薄，月满寒山夜景虚。\r\n但得中兴知己在，算应身未老樵渔。"
        },
        {
            "title": "登城有作",
            "content": "上得孤城向晚春，眼前何事不伤神。遍看原上累累冢，\r\n曾是城中汲汲人。尽谓黄金堪润屋，谁思荒骨旋成尘？\r\n一名一宦平生事，不放愁侵易过身。"
        },
        {
            "title": "戏赠渔家",
            "content": "见君生计羡君闲，求食求衣有底难。养一箔蚕供钓线，\r\n种千茎竹作渔竿。葫芦杓酌春浓酒，舴艋舟流夜涨滩。\r\n却笑侬家最辛苦，听蝉鞭马入长安。"
        },
        {
            "title": "和友人寄长林孟明府",
            "content": "为政为人渐见心，长才聊屈宰长林。莫嫌月入无多俸，\r\n须喜秋来不废吟。寒雨旋疏丛菊艳，晚风时动小松阴。\r\n讼庭闲寂公书少，留客看山索酒斟。"
        },
        {
            "title": "题弟侄书堂",
            "content": "何事居穷道不穷，乱时还与静时同。家山虽在干戈地，\r\n弟侄常修礼乐风。窗竹影摇书案上，野泉声入砚池中。\r\n少年辛苦终身事，莫向光阴惰寸功。"
        },
        {
            "title": "题衡阳隐士山居",
            "content": "闲居不问世如何，云起山门日已斜。放鹤去寻三岛客，\r\n任人来看四时花。松醪腊酝安神酒，布水宵煎觅句茶。\r\n毕竟金多也头白，算来争得似君家。"
        },
        {
            "title": "送项山人归天台",
            "content": "因话天台归思生，布囊藤杖笑离城。不教日月拘身事，\r\n自与烟萝结野情。龙镇古潭云色黑，露淋秋桧鹤声清。\r\n此中是处堪终隐，何要世人知姓名？"
        },
        {
            "title": "出关投孙侍御",
            "content": "东归还著旧麻衣，争免花前有泪垂。每岁春光九十日，\r\n一生年少几多时。青云寸禄心耕早，明月仙枝分种迟。\r\n不为感恩酬未得，五湖闲作钓鱼师。"
        },
        {
            "title": "题开元寺门阁",
            "content": "一登高阁眺清秋，满目风光尽胜游。何处画桡寻绿水，\r\n几家鸣笛咽红楼。云山已老应长在，岁月如波只暗流。\r\n唯有禅居离尘俗，了无荣辱挂心头。"
        },
        {
            "title": "长安道中有作",
            "content": "回头不忍看羸僮，一路行人我最穷。马迹蹇于槐影里，\r\n钓船抛在月明中。帽檐晓滴淋蝉露，衫袖时飘卷雁风。\r\n子细寻思底模样，腾腾又过玉关东。"
        },
        {
            "title": "题江寺禅和",
            "content": "江寺禅僧似悟禅，坏衣芒履住茅轩。懒求施主修真像，\r\n翻说经文是妄言。出浦钓船惊宿雁，伐岩樵斧迸寒猿。\r\n行人莫问师宗旨，眼不浮华耳不喧。"
        },
        {
            "title": "遣怀",
            "content": "驱驰岐路共营营，只为人间利与名。红杏园中终拟醉，\r\n白云山下懒归耕。题桥每念相如志，佩印当期季子荣。\r\n谩道强亲堪倚赖，到头须是有前程。"
        },
        {
            "title": "献钱塘县罗著作判官",
            "content": "还乡夫子遇贤侯，抚字情知不自由。莫把一名专懊恼，\r\n放教双眼绝冤仇。猩袍懒著辞公宴，鹤氅闲披访道流。\r\n犹有九华知己在，羡君高卧早回头。"
        },
        {
            "title": "题所居村舍",
            "content": "家随兵尽屋空存，税额宁容减一分。衣食旋营犹可过，\r\n赋输长急不堪闻。蚕无夏织桑充寨，田废春耕犊劳军。\r\n如此数州谁会得，杀民将尽更邀勋。"
        },
        {
            "title": "读张仆射诗（曹应举",
            "content": "秋吟一轴见心胸，万象搜罗咏欲空。才大却嫌天上桂，\r\n世危翻立阵前功。廉颇解武文无说，谢脁能文武不通。\r\n双美总输张太守，二南章句六钧弓。"
        },
        {
            "title": "赠溧水（一作涟水）崔少府",
            "content": "庭户萧条燕雀喧，日高窗下枕书眠。只闻留客教沽酒，\r\n未省逢人说料钱。洞口礼星披鹤氅，溪头吟月上渔船。\r\n九华山叟心相许，不计官卑赠一篇。"
        },
        {
            "title": "登灵山水阁贻钓者",
            "content": "江上见僧谁是了，修斋补衲日劳身。未胜渔父闲垂钓，\r\n独背斜阳不采人。纵有风波犹得睡，总无蓑笠始为贫。\r\n瓦瓶盛酒瓷瓯酌，荻浦芦湾是要津。"
        },
        {
            "title": "长安春感",
            "content": "出京无计住京难，深入东风转索然。满眼有花寒食下，\r\n一家无信楚江边。此时晴景愁于雨，是处莺声苦却蝉。\r\n公道算来终达去，更从今日望明年。"
        },
        {
            "title": "晚春寄同年张曙先辈",
            "content": "莫将时态破天真，只合高歌醉过春。易落好花三个月，\r\n难留浮世百年身。无金润屋浑闲事，有酒扶头是了人。\r\n恩地未酬闲未得，一回醒话一沾巾。"
        },
        {
            "title": "乱后逢李昭象叙别",
            "content": "李生李生何所之，家山窣云胡不归。兵戈到处弄性命，\r\n礼乐向人生是非。却与野猿同橡坞，还将溪鸟共渔矶。\r\n也知不是男儿事，争奈时情贱布衣。"
        },
        {
            "title": "依韵次（一作酬）同年张曙先辈见寄之什",
            "content": "天上诗名天下传，引来齐列玉皇前。大仙录后头无雪，\r\n至药成来灶绝烟。笑蹑紫云金作阙，梦抛尘世铁为船。\r\n九华山叟惊凡骨，同到蓬莱岂偶然。"
        },
        {
            "title": "早发",
            "content": "东窗未明尘梦苏，呼童结束登征途。落叶铺霜马蹄滑，\r\n寒猿啸月人心孤。时逆帽檐风刮顶，旋呵鞭手冻粘须。\r\n青云快活一未见，争得安闲钓五湖。"
        },
        {
            "title": "山中对雪有作",
            "content": "一浑乾坤万象收，唯应不壅大江流。虎狼遇猎难藏迹，\r\n松柏因风易举头。玉帐英雄携妓赏，山村鸟雀共民愁。\r\n岂堪久蔽苍苍色，须放三光照九州。"
        },
        {
            "title": "戏题王处士书斋",
            "content": "先生高兴似樵渔，水鸟山猿一处居。石径可行苔色厚，\r\n钓竿时斫竹丛疏。欺春只爱和醅酒，讳老犹看夹注书。\r\n莫道无金空有寿，有金无寿欲何如？"
        },
        {
            "title": "春日山中对雪有作",
            "content": "竹树无声或有声，霏霏漠漠散还凝。岭梅谢后重妆蕊，\r\n岩水铺来却结冰。牢系鹿儿防猎客，满添茶鼎候吟僧。\r\n好将膏雨同功力，松径莓苔又一层。"
        },
        {
            "title": "题护国大师塔",
            "content": "莫认双林是佛林，禅栖无地亦无金。塔前尽礼灰来相，\r\n衲下谁宗印了心。笠象胤明双不见，线源分派寸难寻。\r\n吾师觉路余知处，大藏经门一夜吟。"
        },
        {
            "title": "别四明钟尚书",
            "content": "九华天际碧嵯峨，无奈春来入梦何。难与英雄论教化，\r\n却思猿鸟共烟萝。风前柳态闲时少，雨后花容淡处多。\r\n都大人生有离别，且将诗句代离歌。"
        },
        {
            "title": "赠题兜率寺闲上人院",
            "content": "人间寺应诸天号，真行僧禅此寺中。百岁有涯头上雪，\r\n万般无染耳边风。挂帆波浪惊心白，上马尘埃翳眼红。\r\n毕竟浮生谩劳役，算来何事不成空。"
        },
        {
            "title": "题仇处士郊居（处士弃官卜居）",
            "content": "江南景簇此林亭，手板蓝裾自可轻。洞里客来无俗话，\r\n郭中人到有公情。闲敲岩果呼猿接，时钓溪鱼引鹤争。\r\n笑我有诗三百首，马蹄红日急于名。"
        },
        {
            "title": "塞上",
            "content": "旌旗鬣鬣汉将军，闲出巡边帝命新。沙塞旋收饶帐幕，\r\n犬戎时杀少烟尘。冰河夜渡偷来马，雪岭朝飞猎去人。\r\n独作书生疑不稳，软弓轻剑也随身。"
        },
        {
            "title": "下第寄池州郑员外",
            "content": "省出蓬蒿修谒初，蒙知曾不见生疏。侯门数处将书荐，\r\n帝里经年借宅居。未必有诗堪讽诵，只怜无援过吹嘘。\r\n如今足得成持取，莫使江湖却钓鱼。"
        },
        {
            "title": "白发吟",
            "content": "一茎两茎初似丝，不妨惊度少年时。几人乱世得及此，\r\n今我满头何足悲。九转灵丹那胜酒，五音清乐未如诗。\r\n家山苍翠万余尺，藜杖楮冠输老儿。"
        },
        {
            "title": "秋日泊浦江",
            "content": "一帆程歇九秋时，漠漠芦花拂浪飞。寒浦更无船并宿，\r\n暮山时见鸟双归。照云烽火惊离抱，剪叶风霜逼暑衣。\r\n江月渐明汀露湿，静驱吟魄入玄微。"
        },
        {
            "title": "哭方干",
            "content": "何言寸禄不沾身，身没诗名万古存。况有数篇关教化，\r\n得无余庆及儿孙。渔樵共垒坟三尺，猿鹤同栖月一村。\r\n天下未宁吾道丧，更谁将酒酹吟魂。"
        },
        {
            "title": "下第投所知",
            "content": "落第愁生晓鼓初，地寒才薄欲何如。不辞更写公卿卷，\r\n却是难修骨肉书。御苑早莺啼暖树，钓乡春水浸贫居。\r\n拟离门馆东归去，又恐重来事转疏。"
        },
        {
            "title": "投宣谕张侍郎乱后遇毗陵",
            "content": "此生今日似前生，重著麻衣特地行。经乱后囊新卷轴，\r\n出山来见旧公卿。雨笼蛩壁吟灯影，风触蝉枝噪浪声。\r\n闻道中兴重人物，不妨西去马蹄轻。"
        },
        {
            "title": "中山临上人院观牡丹寄诸从事（一作弟）",
            "content": "闲来吟绕牡丹丛，花艳人生事略同。半雨半风三月内，\r\n多愁多病百年中。开当韶景何妨好，落向僧家即是空。\r\n一境别无唯此有，忍教醒坐对支公。"
        },
        {
            "title": "乱后书事寄（一作呈）同志",
            "content": "九土如今尽用兵，短戈长戟困书生。思量在世头堪白，\r\n画度归山计未成。皇泽正沾新将士，侯门不是旧公卿。\r\n到头诗卷须藏却，各向渔樵混姓名。"
        },
        {
            "title": "献新安于尚书",
            "content": "九土雄师竟若何，未如良牧与天和。月留清俸资家少，\r\n岁计阴功及物多。四野绿云笼稼穑，千山明月静干戈。\r\n行人耳满新安事，尽是无愁父老歌。"
        },
        {
            "title": "酬张员外见寄",
            "content": "分应天与吟诗老，如此兵戈不废诗。生在世间人不识，\r\n死于泉下鬼应知。啼花蜀鸟春同苦，叫雪巴猿昼共饥。\r\n今日逢君惜分手，一枝何校一年迟。"
        },
        {
            "title": "送李先辈从知（一作军）塞上",
            "content": "去草军书出帝乡，便从城外学戎装。好随汉将收胡土，\r\n莫遣胡兵近汉疆。洒碛雪粘旗力重，冻河风揭角声长。\r\n此行也是男儿事，莫向征人恃桂香。"
        },
        {
            "title": "和友人送弟",
            "content": "君说无家只弟兄，此中言别若为情。干戈闹日分头去，\r\n山水寒时信路行。月下断猿空有影，雪中孤雁却无声。\r\n我今骨肉虽饥冻，幸喜团圆过乱兵。"
        },
        {
            "title": "赠休禅和",
            "content": "为僧难得不为僧，僧戒僧仪未是能。弟子自知心了了，\r\n吾师应为醉腾腾。多生觉悟非关衲，一点分明不在灯。\r\n只道诗人无佛性，长将二雅入三乘。"
        },
        {
            "title": "献郑给事",
            "content": "化行邦域二年春，樵唱渔歌日日新。未降诏书酬善政，\r\n不知天泽答何人。秋登岳寺云随步，夜宴江楼月满身。\r\n他日朱门恐难扫，沙堤新筑必无尘。"
        },
        {
            "title": "送韦书记归京（座主侍郎同举）",
            "content": "韦杜相逢眼自明，事连恩地倍牵情。闻归帝里愁攀送，\r\n知到师门话姓名。朝客半修前辈礼，古人多重晚年荣。\r\n从来有泪非无泪，未似今朝泪满缨。"
        },
        {
            "title": "献池州牧",
            "content": "池阳今日似渔阳，大变凶年作小康。江路静来通客货，\r\n郡城安后绝戎装。分开野色收新麦，惊断莺声摘嫩桑。\r\n纵有逋民归未得，远闻仁政旋还乡。"
        },
        {
            "title": "哭山友",
            "content": "十载同栖庐岳云，寒烧枯叶夜论文。在生未识公卿面，\r\n至死不离麋鹿群。从见蓬蒿丛坏屋，长忧雨雪透荒坟。\r\n把君诗句高声读，想得天高也合闻。"
        },
        {
            "title": "送僧赴黄山沐汤泉兼参禅宗长老",
            "content": "闻有汤泉独去寻，一瓶一钵一无金。不愁乱世兵相害，\r\n却喜寒山路入深。野老祷神鸦噪庙，猎人冲雪鹿惊林。\r\n患身是幻逢禅主，水洗皮肤语洗心。"
        },
        {
            "title": "馆舍秋夕",
            "content": "寒雨萧萧灯焰青，灯前孤客难为情。兵戈闹日别乡国，\r\n鸿雁过时思弟兄。冷极睡无离枕梦，苦多吟有彻云声。\r\n出门便作还家计，直至如今计未成。"
        },
        {
            "title": "伤病马",
            "content": "此马堪怜力壮时，细匀行步恐尘知。骑来未省将鞭触，\r\n病后长教觅药医。顾主强抬和泪眼，就人轻刷带疮皮。\r\n只今筋骨浑全在，春暖莎青放未迟。"
        },
        {
            "title": "夏日留题张山人林亭",
            "content": "此中偏称夏中游，时有风来暑气收。涧底松摇千尺雨，\r\n庭中竹撼一窗秋。求猿句寄山深寺，乞鹤书传海畔洲。\r\n闲与先生话身事，浮名薄宦总悠悠。"
        },
        {
            "title": "下第东归道中作",
            "content": "一回落第一宁亲，多是途中过却春。心火不销双鬓雪，\r\n眼泉难濯满衣尘。苦吟风月唯添病，遍识公卿未免贫。\r\n马壮金多有官者，荣归却笑读书人。"
        },
        {
            "title": "赠元上人",
            "content": "多少僧中僧行高，偈成流落遍僧抄。经窗月静滩声到，\r\n石径人稀藓色交。垂露竹粘蝉落壳，窣云松载鹤栖巢。\r\n煮茶童子闲胜我，犹得依时把磬敲。"
        },
        {
            "title": "友人赠舍弟依韵戏和",
            "content": "吾家此弟有何知，多愧君开道业基。不觉裹头成大汉，\r\n昨来竹马作童儿。还缘世遇兵戈闹，只恐身修礼乐迟。\r\n及见和诗诗自好，石公不到更何时。"
        },
        {
            "title": "闲居书事",
            "content": "竹门茅屋带村居，数亩生涯自有余。鬓白只应秋炼句，\r\n眼昏多为夜抄书。雁惊风浦渔灯动，猿叫霜林橡实疏。\r\n待得功成即西去，时清不问命何如。"
        },
        {
            "title": "访蔡融因题",
            "content": "杖藜时复过荒郊，来到君家不忍抛。每见苦心修好事，\r\n未尝开口怨平交。一溪寒色渔收网，半树斜阳鸟傍巢。\r\n必若天工主人事，肯交吾子委衡茅。"
        },
        {
            "title": "赠友人罢举赴交趾辟命",
            "content": "罢却名场拟入秦，南行无罪似流人。纵经商岭非驰驿，\r\n须过长沙吊逐臣。舶载海奴镮硾耳，象驼蛮女彩缠身。\r\n如何待取丹霄桂，别赴嘉招作上宾。"
        },
        {
            "title": "乱后出山逢高员外",
            "content": "自从乱后别京关，一入烟萝十五年。重出故山生白发，\r\n却装新卷谒清贤。窗回旅梦城头角，柳结乡愁雨后蝉。\r\n名姓暗投心暗祝，永期收拾向门前。"
        },
        {
            "title": "题宗上人旧院",
            "content": "此院重来事事乖，半欹茅屋草侵阶。啄生鸦忆啼松枿。\r\n接果猿思啸石崖。壁上尘粘蒲叶扇，床前苔烂笋皮鞋。\r\n分明记得谈空日，不向秋风更怆怀。"
        },
        {
            "title": "秋日湖外书事",
            "content": "十五年来笔砚功，只今犹在苦贫中。三秋客路湖光外，\r\n万里乡关楚邑东。鸟径杖藜山翳雨，猿林欹枕树摇风。\r\n朱门处处若相似，此命到头通不通。"
        },
        {
            "title": "书事投所知",
            "content": "古陌寒风来去吹，马蹄尘旋上麻衣。虽然干禄无休意，\r\n争奈趋时不见机。诗思趁云从岳涌，乡心随雁绕湖飞。\r\n肯将骨肉轻离别，未遇人知未得归。"
        },
        {
            "title": "投江上崔尚书",
            "content": "此生何路出尘埃，犹把中才谒上才。闭户十年专笔砚，\r\n仰天无处认梯媒。马前霜叶催归去，枕上边鸿唤觉来。\r\n若许登门换鬐鬣，必应辛苦事风雷。"
        },
        {
            "title": "春日行次钱塘却寄台州姚中丞",
            "content": "岂为无心求上第，难安帝里为家贫。江南江北闲为客，\r\n潮去潮来老却人。两岸雨收莺语柳，一楼风满角吹春。\r\n花前不独垂乡泪，曾是朱门寄食身。"
        },
        {
            "title": "春日登楼遇雨",
            "content": "忽地晴天作雨天，全无暑气似秋间。看看水没来时路，\r\n渐渐云藏望处山。风趁鹭鸶双出苇，浪催渔父尽归湾。\r\n一心准拟闲登眺，却被诗情使不闲。"
        },
        {
            "title": "献长沙王侍郎",
            "content": "文星渐见射台星，皆仰为霖沃众情。天泽逼来逢圣主，\r\n辞林盛去得书生。云妆岳色供吟景，月浩湘流递政声。\r\n美化事多难讽诵，未如耕钓口分明。"
        },
        {
            "title": "和友人见题山居",
            "content": "避时多喜葺居成，七字君题万象清。开户晓云连地白，\r\n访人秋月满山明。庭前树瘦霜来影，洞口泉喷雨后声。\r\n有景供吟且如此，算来何必躁于名。"
        },
        {
            "title": "投长沙裴侍郎",
            "content": "此身虽贱道长存，非谒朱门谒孔门。只望至公将卷读，\r\n不求朝士致书论。垂纶雨结渔乡思，吹木风传雁夜魂。\r\n男子受恩须有地，平生不受等闲恩。"
        },
        {
            "title": "怀庐岳旧隐",
            "content": "一别三年长在梦，梦中时蹑石棱层。泉声入夜方堪听，\r\n山色逢秋始好登。岩鹿惯随锄药叟，溪鸥不怕洗苔僧。\r\n人间有许多般事，求要身闲直未能。"
        },
        {
            "title": "春日山居寄友人",
            "content": "野吟何处最相宜，春景暄和好入诗。高下麦苗新雨后，\r\n浅深山色晚晴时。半岩云脚风牵断，平野花枝鸟踏垂。\r\n倒载干戈是何日，近来麋鹿欲相随。"
        },
        {
            "title": "题德玄上人院",
            "content": "刳得心来忙处闲，闲中方寸阔于天。浮生自是无空性，\r\n长寿何曾有百年。罢定磬敲松罅月，解眠茶煮石根泉。\r\n我虽未似师披衲，此理同师悟了然。"
        },
        {
            "title": "感秋（一作秋感）",
            "content": "年年名路谩辛勤，襟袖空多马上尘。画戟门前难作客，\r\n钓鱼船上易安身。冷烟粘柳蝉声老，寒渚澄星雁叫新。\r\n自是侬家无住处，不关天地窄于人。"
        },
        {
            "title": "题觉禅和",
            "content": "少见修行得似师，茅堂佛像亦随时。禅衣衲后云藏线，\r\n夏腊高来雪印眉。耕地诫侵连冢土。伐薪教护带巢枝。\r\n有时问着经中事，却道山僧总不知。"
        },
        {
            "title": "秋日闲居寄先达",
            "content": "到头身事欲何为，窗下工夫鬓上知。乍可百年无称意，\r\n难教一日不吟诗。风驱早雁冲湖色，雨挫残蝉点柳枝。\r\n自古书生也如此，独堪惆怅是明时。"
        },
        {
            "title": "寄临海姚中丞",
            "content": "夏辞旌旆已秋深，永夕思量泪满襟。风月易斑搜句鬓，\r\n星霜难改感恩心。寻花洞里连春醉，望海楼中彻晓吟。\r\n虽有梦魂知处所，去来多被角声侵。"
        },
        {
            "title": "夏日登友人书斋林亭",
            "content": "暑天长似秋天冷，带郭林亭画不如。蝉噪槛前遮日竹，\r\n鹭窥池面弄萍鱼。抛山野客横琴醉，种药家僮踏雪锄。\r\n众惜君才堪上第，莫因居此与名疏。"
        },
        {
            "title": "将入关安陆遇兵寇",
            "content": "家贫无计早离家，离得家来蹇滞多。已是数程行雨雪，\r\n更堪中路阻兵戈。几州户口看成血，一旦天心却许和。\r\n四面烟尘少无处，不知吾土自如何。"
        },
        {
            "title": "乱后逢村叟（一作时世行）",
            "content": "经乱衰翁居破村，村中何事不伤魂。因供寨木无桑柘，\r\n为著乡兵绝子孙。还似平宁征赋税，未尝州县略安存。\r\n至于鸡犬皆星散，日落前山独倚门。"
        },
        {
            "title": "山居寄同志",
            "content": "茅斋深僻绝轮蹄，门径缘莎细接溪。垂钓石台依竹垒，\r\n待宾茶灶就岩泥。风生谷口猿相叫，月照松头鹤并栖。\r\n不是无端过时日，拟从窗下蹑云梯。"
        },
        {
            "title": "乱后山居",
            "content": "从乱移家拟傍山，今来方办买山钱。九州有路休为客，\r\n百岁无愁即是仙。野叟并田锄暮雨，溪禽同石立寒烟。\r\n他人似我还应少，如此安贫亦荷天。"
        },
        {
            "title": "舟行即事",
            "content": "年少髭须雪欲侵，别家三日几般心。朝随贾客忧风色，\r\n夜逐渔翁宿苇林。秋水鹭飞红蓼晚，暮山猿叫白云深。\r\n重阳酒熟茱萸紫，却向江头倚棹吟。"
        },
        {
            "title": "贺顾云",
            "content": "青桂朱袍不贺兄，贺兄荣是见儿荣。孝经始向堂前彻，\r\n官诰当从幕下迎。戏把蓝袍包果子，娇将竹笏恼先生。\r\n自惭乱世无知己，弟侄鞭牛傍陇耕。"
        },
        {
            "title": "送福昌周繇少府归宁兼谋隐",
            "content": "少见古人无远虑，如君真得古人情。登科作尉官虽小，\r\n避世安亲禄已荣。一路水云生隐思，几山猿鸟认吟声。\r\n知君未作终焉计，要著文章待太平。"
        },
        {
            "title": "冬末自长沙游桂岭留献所知",
            "content": "家隔重湖归未期，更堪南去别深知。前程笑到山多处，\r\n上马愁逢岁尽时。四海内无容足地，一生中有苦心诗。\r\n朱门只见朱门事，独把孤寒问阿谁。"
        },
        {
            "title": "送李镡游新安",
            "content": "邯郸李镡才峥嵘，酒狂诗逸难干名。气直不与儿辈洽，\r\n醉来拟共天公争。孤店夜烧枯叶坐，乱时秋踏早霜行。\r\n一间茅屋住不稳，刚出为人平不平。"
        },
        {
            "title": "入关寄九华友人",
            "content": "坐床难稳露蝉新，便作东西马上身。醲酒却输耽睡客，\r\n好山翻对不吟人。无多志气禁离别，强半年光属苦辛。\r\n箧里篇章头上雪，未知谁恋杏园春。"
        },
        {
            "title": "重阳日有作",
            "content": "一为重阳上古台，乱时谁见菊花开。偷撏白发真堪笑，\r\n牢锁黄金实可哀。是个少年皆老去，争知荒冢不荣来。\r\n大家拍手高声唱，日未沈山且莫回。"
        },
        {
            "title": "赠张员外儿",
            "content": "张公一子才三岁，闻客吟声便出来。唤物舌头犹未稳，\r\n诵诗心孔迥然开。天生便是成家庆，年长终为间世才。\r\n月里桂枝知有分，不劳诸丈作梯媒。"
        },
        {
            "title": "投从叔补阙",
            "content": "吾宗不谒谒诗宗，常仰门风继国风。空有篇章传海内，\r\n更无亲族在朝中。其来虽愧源流浅，所得须怜雅颂同。\r\n三十年吟到今日，不妨私荐亦成公。"
        },
        {
            "title": "江下（一作上）初秋寓泊",
            "content": "蒙蒙烟雨蔽江村，江馆愁人好断魂。自别家来生白发，\r\n为侵星起谒朱门。也知柳欲开春眼，争奈萍无入土根。\r\n兄弟无书雁归北，一声声觉苦于猿。"
        },
        {
            "title": "秋宿临江驿",
            "content": "南来北去二三年，年去年来两鬓斑。举世尽从愁里老，\r\n谁人肯向死前闲。渔舟火影寒归浦，驿路铃声夜过山。\r\n身事未成归未得，听猿鞭马入长关。"
        },
        {
            "title": "山中寄诗友",
            "content": "山深长恨少同人，览景无时不忆君。庭果自从霜后熟，\r\n野猿频向屋边闻。琴临秋水弹明月，酒就东山酌白云。\r\n仙桂算攀攀合得，平生心力尽于文。"
        },
        {
            "title": "题庐岳刘处士草堂",
            "content": "仙境闲寻采药翁，草堂留话一宵同。若看山下云深处，\r\n直是人间路不通。泉领藕花来洞口，月将松影过溪东。\r\n求名心在闲难遂，明日马蹄尘土中。"
        },
        {
            "title": "雪",
            "content": "风搅长空寒骨生，光于晓色报窗明。江湖不见飞禽影，\r\n岩谷时闻折竹声。巢穴几多相似处，路岐兼得一般平。\r\n拥袍公子休言冷，中有樵夫跣足行。"
        },
        {
            "title": "题瓦棺寺真上人院矮桧",
            "content": "天生仙桧是长材，栽桧希逢此最低。一自旧山来砌畔，\r\n几番凡木与云齐。迥无斜影教僧踏，免有闲枝引鹤栖。\r\n今日偶题题似着，不知题后更谁题？"
        },
        {
            "title": "赠秋浦张明府",
            "content": "君为秋浦三年宰，万虑关心两鬓知。人事旋生当路县，\r\n吏才难展用兵时。农夫背上题军号，贾客船头插战旗。\r\n他日亲知问官况，但教吟取杜家诗。"
        },
        {
            "title": "旅泊遇郡中叛乱示同志",
            "content": "握手相看谁敢言，军家刀剑在腰边。遍搜宝货无藏处，\r\n乱杀平人不怕天。古寺拆为修寨木，荒坟开作甃城砖。\r\n郡侯逐出浑闲事，正是銮舆幸蜀年。"
        },
        {
            "title": "旅中卧病",
            "content": "秋来谁料病相萦，枕上心犹算去程。风射破窗灯易灭，\r\n月穿疏屋梦难成。故园何啻三千里，新雁才闻一两声。\r\n我自与人无旧分，非干人与我无情。"
        },
        {
            "title": "赠李镡（镡",
            "content": "君行君文天合知，见君如此我兴悲。只残三口兵戈后，\r\n才到孤村雨雪时。著卧衣裳难办洗，旋求粮食莫供炊。\r\n地炉不暖柴枝湿，犹把蒙求授小儿。"
        },
        {
            "title": "冬末同友人泛潇湘",
            "content": "残腊泛舟何处好，最多吟兴是潇湘。就船买得鱼偏美，\r\n踏雪沽来酒倍香。猿到夜深啼岳麓，雁知春近别衡阳。\r\n与君剩采江山景，裁取新诗入帝乡。"
        },
        {
            "title": "御沟柳",
            "content": "律到御沟春，沟边柳色新。细笼穿禁水，轻拂入朝人。\r\n日近韶光早，天低圣泽匀。谷莺栖未稳，宫女画难真。\r\n楚国空摇浪，隋堤暗惹尘。如何帝城里，先得覆龙津。"
        },
        {
            "title": "和刘评事送海禅和归山",
            "content": "衲外元无象，言寻那路寻。问禅将底说，传印得何心。\r\n未了群山浅，难休一室深。伏魔宁是兽，巢顶亦非禽。\r\n观色风驱雾，听声雪洒林。凡归是归处，不必指高岑。"
        },
        {
            "title": "送紫阳僧归庐岳旧寺",
            "content": "紫衣明主赠，归寺感先师。受业恩难报，开堂影不知。\r\n松风欹枕夜，山雪下楼时。此际无人会，微吟复敛眉。"
        },
        {
            "title": "乱后送友人（一作送人遇乱）归湘中",
            "content": "家枕三湘岸，门前即钓矶。渔竿壮岁别，鹤发乱时归。\r\n岳暖无猿叫，江春有燕飞。平生书剑在，莫便学忘机。"
        },
        {
            "title": "和吴太守罢郡山村偶题二首",
            "content": "罢郡饶山兴，村家不惜过。官情随日薄，诗思入秋多。\r\n野兽眠低草，池禽浴动荷。眼前余政在，不似有干戈。\r\n快活田翁辈，常言化育时。纵饶稽岁月，犹说向孙儿。\r\n茅屋梁和节，茶盘果带枝。相传终不忘，何必立生祠。"
        },
        {
            "title": "维扬冬末寄幕中二从事",
            "content": "闻道长溪尉，相留一馆闲。□□□□□，尚隔几重山。\r\n为旅春风外，怀人夜雨间。年来疏览镜，怕见减朱颜。"
        },
        {
            "title": "赠李蒙叟",
            "content": "在我成何事，逢君更劝吟。纵饶不得力，犹胜别劳心。\r\n凡事有兴废，诗名无古今。百年能几日，忍不惜光阴。"
        },
        {
            "title": "题",
            "content": "昔舜曾耕地，遗风日寂寥。世人那肯祭，大圣不兴妖。\r\n殿宇秋霖坏，杉松野火烧。时讹竞淫祀，丝竹醉山魈。"
        },
        {
            "title": "寄窦处士",
            "content": "漳水醉中别，今来犹未醒。半生因酒废，大国几时宁。\r\n海畔将军柳，天边处士星。游人不可见，春入乱山青。"
        },
        {
            "title": "送人宰德清",
            "content": "乱世人多事，耕桑或失时。不闻宽赋敛，因此转流离。\r\n天意未如是，君心无自欺。能依四十字，可立德清碑。"
        },
        {
            "title": "观棋",
            "content": "对面不相见，用心同用兵。算人常欲杀，顾己自贪生。\r\n得势侵吞远，乘危打劫赢。有时逢敌手，当局到深更。"
        },
        {
            "title": "山中喜与故交宿话",
            "content": "远地能相访，何惭事力微。山中深夜坐，海内故交稀。\r\n村酒沽来浊，溪鱼钓得肥。贫家只如此，未可便言归。"
        },
        {
            "title": "乱后再逢汪处士",
            "content": "如君真道者，乱世有闲情。每别不知处，见来长后生。\r\n药非因病服，酒不为愁倾。笑我于身苦，吟髭白数茎。"
        },
        {
            "title": "秋宿栖贤寺怀友人",
            "content": "一宿三秋寺，闲忙与晓分。细泉山半落，孤客夜深闻。\r\n鹤去巢盛月，龙潜穴拥云。苦吟方见景，多恨不同君。"
        },
        {
            "title": "春日闲居即事",
            "content": "未得青云志，春同秋日情。花开如叶落，莺语似蝉鸣。\r\n道合和贫守，诗堪与命争。饥寒是吾事，断定不归耕。"
        },
        {
            "title": "题著禅师",
            "content": "大道本无幻，常情自有魔。人皆迷著此，师独悟如何？\r\n为岳开窗阔，因虫长草多。说空空说得，空得到维摩。"
        },
        {
            "title": "送吴蜕下第入蜀",
            "content": "下第言之蜀，那愁举别杯。难兄方在幕，上相复怜才。\r\n鸟径盘春霭，龙湫发夜雷。临邛无久恋，高桂待君回。"
        },
        {
            "title": "新栽竹",
            "content": "劚破苍苔色，因栽十数茎。窗风从此冷，诗思当时清。\r\n酒入杯中影，棋添局上声。不同桃与李，潇洒伴书生。"
        },
        {
            "title": "哭友人",
            "content": "病向名场得，终为善误身。无儿承后嗣，有女托何人。\r\n葬礼难求备，交情好者贫。惟余旧文集，一览一沾巾。"
        },
        {
            "title": "春日访独孤处士",
            "content": "地僻春来静，深宜长者居。好花都待晚，修竹不妨疏。\r\n雁入湘江食，人侵晓色锄。似君无学处，头白道如初。"
        },
        {
            "title": "乱后归山（一作山居）",
            "content": "乱世归山谷，征鼙喜不闻。诗书犹满架，弟侄未为军。\r\n山犬眠红叶，樵童唱白云。此心非此志，终拟致明君。"
        },
        {
            "title": "闽中别所知",
            "content": "触目生归思，那堪路七千。腊中离此地，马上见明年。\r\n郡邑溪山巧，寒暄日月偏。自疑双鬓雪，不似到南天。"
        },
        {
            "title": "苦吟",
            "content": "世间何事好，最好莫过诗。一句我自得，四方人已知。\r\n生应无辍日，死是不吟时。始拟归山去，林泉道在兹。"
        },
        {
            "title": "湘中秋日呈所知",
            "content": "四海无寸土，一生惟苦吟。虚垂异乡泪，不滴别人心。\r\n雨色凋湘树，滩声下塞禽。求归归未得，不是掷光阴。"
        },
        {
            "title": "寄益阳武灌明府",
            "content": "县称诗人理，无嫌日寂寥。溪山入城郭，户口半渔樵。\r\n月满弹琴夜，花香漉酒朝。相思不相见，烟水路迢迢。"
        },
        {
            "title": "旅感",
            "content": "白发根丛出，镊频愁不开。自怜空老去，谁信苦吟来？\r\n客路东西阔，家山早晚回。翻思钓鱼处，一雨一层苔。"
        },
        {
            "title": "塞上伤战士",
            "content": "战士说辛勤，书生不忍闻。三边远天子，一命信将军。\r\n野火烧人骨，阴风卷阵云。其如禁城里，何以重要勋。"
        },
        {
            "title": "赠聂尊师",
            "content": "诗道将仙分，求之不可求。非关从小学，应是数生修。\r\n蟾桂云梯折，鳌山鹤驾游。他年两成事，堪喜是邻州。"
        },
        {
            "title": "送友人游南海",
            "content": "南海南边路，君游只为贫。山川多少地，郡邑几何人？\r\n花鸟名皆别，寒暄气不均。相期早晚见，莫待瘴侵身。"
        },
        {
            "title": "江上与从弟话别",
            "content": "相逢尽说归，早晚遂归期。流水多通处，孤舟少住时。\r\n干人不得已，非我欲为之。及此终无愧，其如道在兹。"
        },
        {
            "title": "秋日寄吟友",
            "content": "闲坐细思量，唯吟不可忘。食无三亩地，衣绝一株桑。\r\n蝉树生寒色，渔潭落晓光。青云旧知己，未许钓沧浪。"
        },
        {
            "title": "江南逢李先辈",
            "content": "李杜复李杜，彼时逢此时。干戈侵帝里，流落向天涯。\r\n岁月消于酒，平生断在诗。怀才不得志，只恐满头丝。"
        },
        {
            "title": "辞九江李郎中入关",
            "content": "帝里无相识，何门迹可亲。愿开言重口，荐与分深人。"
        },
        {
            "title": "登山寺",
            "content": "山半一山寺，野人秋日登。就中偏爱石，独上最高层。\r\n有果猿攀树，无斋鸽看僧。儒门自多事，来此复何能。"
        },
        {
            "title": "送人宰吴县",
            "content": "海涨兵荒后，为官合动情。字人无异术，至论不如清。\r\n草履随船卖，绫梭隔水鸣。唯持古人意，千里赠君行。"
        },
        {
            "title": "秋宿诗僧云英房（一作院）因赠",
            "content": "贾岛怜无可，都缘数句诗。君虽是后辈，我谓过当时。\r\n溪浪和星动，松阴带鹤移。同吟到明坐，此道淡谁知？"
        },
        {
            "title": "下第东归别友人",
            "content": "不得同君住，当春别帝乡。年华落第老，岐路出关长。\r\n芳草缘流水，残花向夕阳。怀亲暂归去，非是钓沧浪。"
        },
        {
            "title": "经青山吊李翰林",
            "content": "何为先生死，先生道日新。青山明月夜，千古一诗人。\r\n天地空销骨，声名不傍身。谁移耒阳冢，来此作吟邻？"
        },
        {
            "title": "哭刘德仁",
            "content": "贾岛还如此，生前不见春。岂能诗苦者，便是命羁人。\r\n家事因吟失，时情碍国亲。多应衔恨骨，千古不为尘。"
        },
        {
            "title": "秋日怀九华旧居",
            "content": "吾道在五字，吾身宁陆沈。凉生中夜雨，病起故山心。\r\n烛共寒酸影，蛩添苦楚吟。何当遂归去，一径入松林。"
        },
        {
            "title": "读友人诗",
            "content": "君诗通大雅，吟觉古风生。外却浮华景，中含教化情。\r\n名应高日月，道可润公卿。莫以孤寒耻，孤寒达更荣。"
        },
        {
            "title": "钱塘别罗隐",
            "content": "故国看看远，前程计在谁？五更听角后，一叶渡江时。\r\n吾道天宁丧，人情日可疑。西陵向西望，双泪为君垂。"
        },
        {
            "title": "秋日山中寄李处士",
            "content": "吾辈道何穷，寒山细雨中。儿童书懒读，果栗树将空。\r\n言论关时务，篇章见国风。升平犹可用，应不废为公。"
        },
        {
            "title": "秋晨有感",
            "content": "木叶落时节，旅人初梦惊。钟才枕上尽，事已眼前生。\r\n吟发不长黑，世交无久情。且将公道约，未忍便归耕。"
        },
        {
            "title": "维扬逢诗友张乔",
            "content": "天下方多事，逢君得话诗。直应吾道在，未觉国风衰。\r\n生计吟消日，人情醉过时。雅篇三百首，留作后来师。"
        },
        {
            "title": "贻里中同志",
            "content": "乡里为儒者，唯君见我心。诗书常共读，雨雪亦相寻。\r\n贫贱志气在，子孙交契深。古人犹晚达，况未鬓霜侵。"
        },
        {
            "title": "投李大夫",
            "content": "自小僻于诗，篇篇恨不奇。苦吟无暇日，华发有多时。\r\n进取门难见，升沈命未知。秋风夜来急，还恐到京迟。"
        },
        {
            "title": "山中贻同志",
            "content": "君贫我亦贫，为善喜为邻。到老如今日，无心愧古人。\r\n闭门非傲世，守道是谋身。别有同山者，其如未可亲。"
        },
        {
            "title": "送姚庭珪",
            "content": "脱衣将换酒，对酌话何之。雨后秋萧索，天涯晚别离。\r\n人生无此恨，鬓色不成丝。未得重相见，看君马上诗。"
        },
        {
            "title": "将游湘湖有作",
            "content": "一家相别意，不得不潸然。远作南方客，初登上水船。\r\n岳钟思冷梦，湘月少残篇。便有归来计，风波亦隔年。"
        },
        {
            "title": "江上送韦彖先辈",
            "content": "不易为离抱，江天即见鸿。暮帆何处落，凉月与谁同？\r\n木叶新霜后，渔灯夜浪中。时难慎行止，吾道利于穷。"
        },
        {
            "title": "送青阳李明府",
            "content": "善政无惭色，吟归似等闲。惟将六幅绢，写得九华山。\r\n求理头空白，离京债未还。仍闻猿与鹤，都在一船间。"
        },
        {
            "title": "别敬侍郎",
            "content": "交道有寒暑，在人无古今。与君中夜话，尽我一生心。\r\n所向未得志，岂惟空解吟？何当重相见，旧隐白云深。"
        },
        {
            "title": "塞上",
            "content": "草白河冰合，蕃戎出掠频。戍楼三号火，探马一条尘。\r\n战士风霜老，将军雨露新。封侯不由此，何以慰征人？"
        },
        {
            "title": "江岸秋思",
            "content": "驱马傍江行，乡愁步步生。举鞭挥柳色，随手失蝉声。\r\n秋稼缘长道，寒云约古城。家贫遇丰岁，无地可归耕。"
        },
        {
            "title": "下第出关投郑拾遗",
            "content": "丹霄桂有枝，未折未为迟。况是孤寒士，兼行苦涩诗。\r\n杏园人醉日，关路独归时。更卜深知意，将来拟荐谁？"
        },
        {
            "title": "长林山中闻贼退寄孟明府",
            "content": "一县今如此，残民数不多。也知贤宰切，争奈乱兵何。\r\n皆自干戈达，咸思雨露和。应怜住山者，头白未登科。"
        },
        {
            "title": "舟行晚泊江上寺",
            "content": "久劳风水上，禅客喜相依。挂衲虽无分，修心未觉非。\r\n日沈山虎出，钟动寺禽归。月上潮平后，谈空渐入微。"
        },
        {
            "title": "旅寓书事",
            "content": "日日惊身事，凄凄欲断魂。时清不自立，发白傍谁门。\r\n中路残秋雨，空山一夜猿。公卿得见面，怀抱细难言。"
        },
        {
            "title": "乱后山中作",
            "content": "自从天下乱，日晚别庭闱。兄弟团圞乐，羁孤远近归。\r\n文章甘世薄，耕种喜山肥。直待中兴后，方应出隐扉。"
        },
        {
            "title": "和高秘书早春对雪登楼见寄之什",
            "content": "天有惜花意，恐花开染尘。先教微雪下，始放满城春。\r\n且醉登楼客，重期出郭人。因酬郢中律，霜鬓数茎新。"
        },
        {
            "title": "寄同人",
            "content": "尽与贫为患，唯余即不然。四方无静处，百口度荒年。\r\n白发生闲事，新诗出数联。时情竟如此，不免却归田。"
        },
        {
            "title": "赠秋浦金明府长",
            "content": "倚郭难为宰，非君即有私。惟凭野老口，不立政声碑。\r\n苦甚求名日，贫于未选时。溪山竟如此，利得且吟诗。"
        },
        {
            "title": "冬末投长沙裴侍郎",
            "content": "欲露尘中事，其如不易言。家山一离别，草树匝春暄。\r\n吹梦风天角，啼愁雪岳猿。伫思心觉满，何以远门轩？"
        },
        {
            "title": "望远",
            "content": "门前通大道，望远上高台。落日人行尽，穷边信不来。\r\n还闻战得胜，未见敕招回。却入机中坐，新愁织不开。"
        },
        {
            "title": "赠宣城麋明府",
            "content": "天下为官者，无君一轴诗。数联同我得，当代遇谁知？\r\n年齿吟将老，生涯说可悲。何当抛手板，邻隐过危时。"
        },
        {
            "title": "寄顾云",
            "content": "省得前年别，蘋洲旅馆中。乱离身不定，彼此信难通。\r\n侯国兵虽敛，吾乡业已空。秋来忆君梦，夜夜逐征鸿。"
        },
        {
            "title": "下第投所知",
            "content": "若以名场内，谁无一轴诗？纵饶生白发，岂敢怨明时。\r\n知己虽然切，春官未必私。宁教读书眼，不有看花期。"
        },
        {
            "title": "寄舍弟",
            "content": "世乱信难通，乡心日万重。弟兄皆向善，天地合相容。\r\n大野阴云重，连城杀气浓。家山白云里，卧得最高峰。"
        },
        {
            "title": "送九华道士游茅山",
            "content": "忽起地仙兴，飘然出旧山。于身无切事，在世有余闲。\r\n日月浮生外，乾坤大醉间。故园华表上，谁得见君还。"
        },
        {
            "title": "送僧",
            "content": "道了亦未了，言闲今且闲。从来无住处，此去向何山。\r\n片石树阴下，斜阳潭影间。请师留偈别，恐不到人寰。"
        },
        {
            "title": "与友人对酒吟",
            "content": "凭君满酌酒，听我醉中吟。客路如天远，侯门似海深。\r\n新坟侵古道，白发恋黄金。共有人间事，须怀济物心。"
        },
        {
            "title": "溪居叟",
            "content": "溪翁居静处，溪鸟入门飞。早起钓鱼去，夜深乘月归。\r\n见君无事老，觉我有求非。不说风霜苦，三冬一草衣。"
        },
        {
            "title": "经九华费征君墓",
            "content": "凡吊先生者，多伤荆棘间。不知三尺墓，高却九华山。\r\n天地有何外，子孙无亦闲。当时若征起，未必得身还。"
        },
        {
            "title": "将归山逢友人",
            "content": "儒为君子儒，儒道不妨孤。白发多生矣，青山可住乎？\r\n徉狂宁是事，巧达又非夫。只此平生愿，他人肯信无？"
        },
        {
            "title": "送舍弟",
            "content": "我受羁栖惯，客情方细知。好看前路事，不比在家时。\r\n勉汝言须记，闻人善即师。旅中无废业，时作一篇诗。"
        },
        {
            "title": "秋夜（一作江）晚泊",
            "content": "一望一苍然，萧骚起暮天。远山横落日，归鸟度平川。\r\n家是去秋别，月当今夕圆。渔翁似相伴，彻晓苇丛边。"
        },
        {
            "title": "经贾岛墓",
            "content": "谪宦自麻衣，衔冤至死时。山根三尺墓，人口数联诗。\r\n仙桂终无分，皇天似有私。暗松风雨夜，空使老猿悲。"
        },
        {
            "title": "送人南游",
            "content": "凡游南国者，未有不蹉跎。到海路难尽，挂帆人更多。\r\n潮沙分象迹，花洞响蛮歌。纵有投文处，于君能几何？"
        },
        {
            "title": "别从叔",
            "content": "立马不忍上，醉醒天气寒。都缘在门易，直似别家难。\r\n世路既如此，客心须自宽。江村亦饥冻，争及问长安。"
        },
        {
            "title": "泗上客思",
            "content": "痛饮复高歌，愁终不奈何。家山随日远，身事逐年多。\r\n没雁云横楚，兼蝉柳夹河。此心闲未得，到处被诗磨。"
        },
        {
            "title": "辞座主侍郎",
            "content": "一饭尚怀感，况攀高桂枝。此恩无报处，故国远归时。\r\n只恐兵戈隔，再趋门馆迟。茅堂拜亲后，特地泪双垂。"
        },
        {
            "title": "送友人牧江州",
            "content": "本国兵戈后，难官在此时。远分天子命，深要使君知。\r\n但遂生灵愿，当应雨露随。江山胜他郡，闲赋庾楼诗。"
        },
        {
            "title": "近试投所知",
            "content": "白发随梳落，吟怀说向谁。敢辞成事晚，自是出山迟。\r\n拟动如浮海，凡言似课诗。终身事知己，此外复何为？"
        },
        {
            "title": "送黄补阙南迁",
            "content": "得罪非天意，分明谪去身。一心贪谏主，开口不防人。\r\n自古有迁客，何朝无直臣？喧然公论在，难滞楚南春。"
        },
        {
            "title": "题会上人院",
            "content": "鼓角城中寺，师居日得闲。必能行大道，何用在深山。\r\n破衲新添线，空门夜不关。心知与眼见，终取到无间。"
        },
        {
            "title": "怀紫阁隐者",
            "content": "紫阁白云端，云中有地仙。未归蓬岛上，犹隐国门前。\r\n洞口人无迹，花阴鹿自眠。焚香赋诗罢，星月冷遥天。"
        },
        {
            "title": "赠庐岳隐者",
            "content": "自见来如此，未尝离洞门。结茅遮雨雪，采药给晨昏。\r\n古树藤缠杀，春泉鹿过浑。悠悠无一事，不似属乾坤。"
        },
        {
            "title": "与友人话别",
            "content": "客路行多少，干人无易颜。未成终老计，难致此身闲。\r\n月兔走入海，日乌飞出山。流年留不得，半在别离间。"
        },
        {
            "title": "题唐兴寺小松",
            "content": "虽小天然别，难将众木同。侵僧半窗月，向客满襟风。\r\n枝拂行苔鹤，声分叫砌虫。如今未堪看，须是雪霜中。"
        },
        {
            "title": "怀庐岳书斋",
            "content": "长忆在庐岳，免低尘土颜。煮茶窗底水，采药屋头山。\r\n是境皆游遍，谁人不羡闲？无何一名系，引出白云间。"
        },
        {
            "title": "题岳麓寺",
            "content": "一簇楚江山，江山胜此难。觅人来画取，到处得吟看。\r\n鹤隐松声尽，鱼沈槛影寒。自知心未了，闲话亦多端。"
        },
        {
            "title": "送宾贡登第后归海东",
            "content": "归捷中华第，登船鬓未丝。直应天上桂，别有海东枝。\r\n国界波穷处，乡心日出时。西风送君去，莫虑到家迟。"
        },
        {
            "title": "雪中别诗友",
            "content": "酒寒无小户，请满酌行杯。若待雪消去，自然春到来。\r\n出城人迹少，向暮鸟声哀。未遇应关命，侯门处处开。"
        },
        {
            "title": "别舍弟",
            "content": "欲往往不得，出门天气秋。惟知偷拭泪，不忍更回头。\r\n此日只愁老，况身方远游。孤寒将五字，何以动诸侯？"
        },
        {
            "title": "赠老僧",
            "content": "众僧尊夏腊，灵岳遍曾登。度水手中杖，行山溪畔藤。\r\n心空默是印，眉白雪为棱。自得巡方道，栖禅老未能。"
        },
        {
            "title": "秋宿山馆",
            "content": "山馆坐待晓，夜长吟役神。斜风吹败叶，寒烛照愁人。\r\n蕴蓄天然性，浇讹世恶真。男儿出门志，不独为谋身。"
        },
        {
            "title": "秋日旅舍卧病呈所知",
            "content": "秋色上庭枝，愁怀切向谁？青云无势日，华发有狂时。\r\n枕上闻风雨，江南系别离。如何吟到此，此道不闻知。"
        },
        {
            "title": "题江山寺",
            "content": "江上山头寺，景留吟客船。遍游销一日，重到是何年？\r\n沙鸟多翘足，岩僧半露肩。为诗我语涩，喜此得终篇。"
        },
        {
            "title": "自述",
            "content": "四海欲行遍，不知终遇谁。用心常合道，出语或伤时。\r\n拟作闲人老，惭无识者嗤。如今已无计，只得苦于诗。"
        },
        {
            "title": "山中寄友人",
            "content": "深山多隙地，无力及耕桑。不是营生拙，都缘觅句忙。\r\n破窗风翳烛，穿屋月侵床。吾友应相笑，辛勤道未光。"
        },
        {
            "title": "霁后登唐兴寺水阁",
            "content": "一雨三秋色，萧条古寺间。无端登水阁，有处似家山。\r\n白日生新事，何时得暂闲。将知老僧意，未必恋松关。"
        },
        {
            "title": "题田翁家（一作家翁）",
            "content": "田翁真快活，婚嫁不离村。州县供输罢，追随鼓笛喧。\r\n盘飧同老少，家计共田园。自说身无事，应官有子孙。"
        },
        {
            "title": "寄诗友",
            "content": "别来春又春，相忆喜相亲。与我为同志，如君能几人。\r\n何时吟得力，渐老事关身。惟有前溪水，年年濯客尘。"
        },
        {
            "title": "郊居即事投李给事",
            "content": "无禄奉晨昏，闲居几度春。江湖苦吟士，天地最穷人。\r\n书剑同三友，蓬蒿外四邻。相知不相荐，何以自谋身。"
        },
        {
            "title": "寄李溥",
            "content": "如我如君者，不妨身晚成。但从时辈笑，自得古人情。\r\n共莫更初志，俱期立后名。男儿且如此，何用叹平生。"
        },
        {
            "title": "读友人诗卷",
            "content": "冰齿味瑶轴，只应神鬼知。坐当群静后，吟到月沈时。\r\n雪峡猿声健，风柽鹤立危。篇篇一字字，谁复更言诗。"
        },
        {
            "title": "寄从叔",
            "content": "三族不当路，长年犹布衣。苦吟天与性，直道世将非。\r\n雁夜愁痴坐，渔乡老忆归。为儒皆可立，自是拙时机。"
        },
        {
            "title": "长安冬日",
            "content": "近腊饶风雪，闲房冻坐时。书生教到此，天意转难知。\r\n吟苦猿三叫，形枯柏一枝。还应公道在，未忍与山期。"
        },
        {
            "title": "别衡州牧",
            "content": "朝别使君门，暮投江上村。从来无旧分，临去望何恩。\r\n行计自不定，此心谁与论。秋猿叫寒月，只欲断人魂。"
        },
        {
            "title": "送人游江南",
            "content": "满酌劝君酒，劝君君莫辞。能禁几度别，即到白头时。\r\n晚岫无云蔽，春帆有燕随。男儿两行泪，不欲等闲垂。"
        },
        {
            "title": "题战岛僧居（在江之心）",
            "content": "师爱无尘地，江心岛上居。接船求化惯，登陆赴斋疏。\r\n载土春栽树，抛生日餧鱼。入云萧帝寺，毕竟欲何如？"
        },
        {
            "title": "赠临上人",
            "content": "不计禅兼律，终须入悟门。解空非有自，所得是无言。\r\n眼豁浮生梦，心澄大道源。今来习师者，多锁教中猿。"
        },
        {
            "title": "赠欧阳明府",
            "content": "贤宰宰斯邑，政闻闾里间。都缘民讼少，长觉吏徒闲。\r\n帆落樽前浦，钟鸣枕上山。回舟却惆怅，数宿钓鱼湾。"
        },
        {
            "title": "入关历阳道中却寄舍弟",
            "content": "求名日苦辛，日望日荣亲。落叶山中路，秋霖马上人。\r\n晨昏知汝道，诗酒卫吾身。自笑抛麋鹿，长安拟醉春。"
        },
        {
            "title": "途中春",
            "content": "马上览春色，丈夫惭泪垂。一生看却老，五字未逢知。\r\n酒力不能久，愁根无可医。明年到今日，公道与谁期。"
        },
        {
            "title": "登天台寺",
            "content": "一到天台寺，高低景旋生。共僧岩上坐，见客海边行。\r\n野色人耕破，山根浪打鸣。忙时向闲处，不觉有闲情。"
        },
        {
            "title": "经废宅",
            "content": "人生当贵盛，修德可延之。不虑有今日，争教无破时。\r\n藓斑题字壁，花发带巢枝。何况蒿原上，荒坟与折碑。"
        },
        {
            "title": "出常山界使回有寄",
            "content": "自小即南北，未如今日离。封疆初尽处，人使却回时。\r\n开口有所忌，此心无以为。行行复垂泪，不称是男儿。"
        },
        {
            "title": "送友游吴越",
            "content": "去越从吴过，吴疆与越连。有园多种橘，无水不生莲。\r\n夜市桥边火，春风寺外船。此中偏重客，君去必经年。"
        },
        {
            "title": "浙中逢诗友",
            "content": "到处有同人，多为赋与文。诗中难得友，湖畔喜逢君。\r\n冻把城根雪，风开岳面云。苦吟吟不足，争忍话离群。"
        },
        {
            "title": "出山",
            "content": "病眼看春榜，文场公道开。朋人登第尽，白发出山来。\r\n处世曾无过，惟天合是媒。长安不觉远，期遂一名回。"
        },
        {
            "title": "送陈昈归麻川",
            "content": "麻川清见底，似入武陵溪。两岸山相向，三春鸟乱啼。\r\n酒旗和柳动，僧屋与云齐。即此吾乡路，怀君梦不迷。"
        },
        {
            "title": "访道者不遇",
            "content": "寂寂白云门，寻真不遇真。只应松上鹤，便是洞中人。\r\n药圃花香异，沙泉鹿迹新。题诗留姓字，他日此相亲。"
        },
        {
            "title": "再经胡城县",
            "content": "去岁曾经此县城，\r\n县民无口不冤声。\r\n新来县宰加朱绂，\r\n便是生灵血染成。"
        },
        {
            "title": "春闺怨",
            "content": "朝喜花艳春，\r\n暮悲花委尘。\r\n不悲花落早，\r\n悲妾似花身。"
        },
        {
            "title": "春宫怨",
            "content": "早被婵娟误，欲妆临镜慵。\r\n承恩不在貌，教妾若为容。\r\n风暖鸟声碎，日高花影重。\r\n年年越溪女，相忆采芙蓉。\r\n【注释】：１、婵娟：形态美好貌。\r\n２、若为容：又教我怎样饰容取宠呢。\r\n３、越溪女：指西施浣纱时的女伴。【译文】：??这首诗是代宫女抒怨的代言诗，其实也含有自叹无人赏识之意。首联写因貌美而入宫，受尽孤寂，不愿梳妆，颔联写取宠不在容貌，因而不必妆扮了。颈联写景，春风骀荡，风和日丽，鸟语花香，借以烘托春心受残，寂寞空虚的情感。末联写往日之悲苦，更露其怨情。“风暖鸟声碎，日高花影重”是历来为人所推崇的名句。\r\n??关于此诗作者，历来有所争议。欧阳修和吴聿以为周仆所为，而胡仔《苕溪渔隐丛话》却断为杜荀鹤所作，且云：“故谚云：杜诗三百首，惟在一联中，‘风暖鸟声碎，日高花影重’是也。”孰是孰非，有待行家考证。\r\n【简析】：\r\n这首诗传神地将“春”与“宫怨”密合无间地表现出来，不仅表达了宫女的怨和恨，也是诗人的自况。"
        },
        {
            "title": "山中寡妇",
            "content": "夫因兵死守蓬茅，麻苎衣衫鬓发焦。\r\n桑柘废来犹纳税，田园荒尽尚征苗。\r\n时挑野菜和根煮，旋斫生柴带叶烧。\r\n任是深山更深处，也应无计避征徭。"
        },
        {
            "title": "送人遊吴",
            "content": "君到姑苏见，人家尽枕河。\r\n古宫闲地少，水巷小桥多。\r\n夜市卖菱藕，春船载绮罗。 \r\n遥知未眠月，乡思在渔歌。"
        }
    ]
}