{
    "dynasty": "唐",
    "author": "马戴",
    "intro": "马戴，字虞臣，生卒年不详，海州东海（今江苏连云港市\r\n西南）人。生活于中晚唐之交的动荡年代，会昌四年进士及第，\r\n终官太学博士。其诗很为时人及后世所推崇，尤以五言律诗著\r\n称。作品以《会昌进士集》之名行世。",
    "items": [
        {
            "title": "晚眺有怀",
            "content": "默默抱离念，旷怀成怨歌。\r\n高台试延望，落照在寒波。\r\n此地芳草歇，旧山乔木多。\r\n悠然暮天际，但见鸟相过。"
        },
        {
            "title": "题女道士居　不饵芝术四十余年。[一作秦系",
            "content": "不饵住云溪，休丹罢药畦。\r\n杏花虚结子，石髓任成泥。\r\n扫地青牛卧，栽松白鹤栖。\r\n共知仙女丽，莫是阮郎妻。"
        },
        {
            "title": "赠友人边游回　[一作薛能诗]",
            "content": "游子新从绝塞回，自言曾上李陵台。\r尊前语尽北风起，秋色萧条胡雁来。"
        },
        {
            "title": "答鄜(田寺)友人同宿见示",
            "content": "为客自堪悲，风尘日满衣。\r承明无计入，旧隐但怀归。\r雪积孤城暗，灯残晓角微。\r相逢喜同宿，此地故人稀。"
        },
        {
            "title": "夕发(分阝)宁寄从弟",
            "content": "半酣走马别，别后锁边城。\r日落月未上，鸟栖人独行。\r方驰故国恋，复怆长年情。\r入夜不能息，何当闲此生。"
        },
        {
            "title": "秋日送僧志幽归山寺　[一作秦系诗]",
            "content": "禅室绳床在翠微，松间荷笠一僧归。\r磬声寂历宜秋夜，手冷灯前自衲衣。"
        },
        {
            "title": "期王炼师不至　[一作秦系诗]",
            "content": "黄精蒸罢洗琼杯，林下从留石上苔。\r昨日围棋未终局，多乘白鹤下山来。"
        },
        {
            "title": "题章野人山居　[一作秦系诗]",
            "content": "带郭茅草诗兴饶，回看一曲倚危桥。\r门前山色能深浅，壁上湖光自动摇。\r闲花散落填书帙，戏鸟低飞碍柳条。\r向此隐来经几载，如今已是汉家朝。"
        },
        {
            "title": "题女道士居　不饵芝术四十余年。[一作秦系 ",
            "content": ""
        },
        {
            "title": "题镜湖野老所居　[一作秦系诗]",
            "content": "湖里寻君去，樵风往返吹。\r树喧巢鸟出，路细葑田移。\r沤苎成渔网，枯根是酒卮。\r老年唯自适，生事任群儿。"
        },
        {
            "title": "蛮家　[一作项斯诗]",
            "content": "领得卖珠钱，还归铜柱边。\r看儿调小象，打鼓放新船。\r醉后眠神树，耕时语瘴烟。\r又逢衰蹇老，相问莫知年。"
        },
        {
            "title": "白鹿原晚望",
            "content": "浐曲雁飞下，秦原人葬回。丘坟与城阙，草树共尘埃。"
        },
        {
            "title": "摅情留别并州从事",
            "content": "浅学长自鄙，谬承贤达知。才希汉主召，玉任楚人疑。\r\n年长惭漂泊，恩深惜别离。秋光独鸟过，暝色一蝉悲。\r\n鹤发生何速，龙门上苦迟。雕虫羞朗鉴，干禄贵明时。\r\n故国诚难返，青云致未期。空将感激泪，一自洒临岐。"
        },
        {
            "title": "边将",
            "content": "玉榼酒频倾，论功笑李陵。红缰跑骏马，金镞掣秋鹰。\r\n塞迥连天雪，河深彻底冰。谁言提一剑，勤苦事中兴。"
        },
        {
            "title": "送王道士　[一作秦系诗]",
            "content": "真人俄整舄，双鹤屡飞翔。\r恐入壶中住，须传肘后方。\r霓裳云气润，石径术苗香。\r一去何时见，仙家日月长。"
        },
        {
            "title": "赠鄠县尉李先辈二首",
            "content": "同人家鄠杜，相见罢官时。野坐苔生石，荒居菊入篱。\r\n听蝉临水久，送鹤背山迟。未拟还城阙，溪僧别有期。\r\n休官不到阙，求静匪营他。种药唯愁晚，看云肯厌多。\r\n渚边逢鹭下，林表伴僧过。闲检仙方试，松花酒自和。"
        },
        {
            "title": "宿王屋天坛",
            "content": "星斗半沈苍翠色，红霞远照海涛分。折松晓拂天坛雪，\r\n投简寒窥玉洞云。绝顶醮回人不见，深林磬度鸟应闻。\r\n未知谁与传金箓，独向仙祠拜老君。"
        },
        {
            "title": "答太原从军杨员外送别",
            "content": "君将海月珮，赠之光我行。见知言不浅，怀报意非轻。\r\n反照临岐思，中年未达情。河梁人送别，秋汉雁相鸣。\r\n衰柳摇边吹，寒云冒古城。西游还献赋，应许托平生。"
        },
        {
            "title": "寄广州杨参军",
            "content": "南方春景好，念子缓归心。身方脱野服，冠未系朝簪。\r\n足恣平生赏，无虞外役侵。汀洲观鸟戏，向月和猿吟。\r\n税驾楚山广，扬帆湘水深。采奇搜石穴，怀胜即枫林。\r\n怅望极霞际，流情堕海阴。前朝杳难问，叹息洒鸣琴。"
        },
        {
            "title": "客行",
            "content": "路岐长不尽，客恨杳难通。芦荻晚汀雨，柳花南浦风。\r\n乱钟嘶马急，残日半帆红。却羡渔樵侣，闲歌落照中。"
        },
        {
            "title": "晚眺有怀",
            "content": "点点抱离念，旷怀成怨歌。高台试延望，落照在寒波。\r\n此地芳草歇，旧山乔木多。悠然暮天际，但见鸟相过。"
        },
        {
            "title": "断句",
            "content": "申胥任向秦庭哭，靳尚终贻楚国忧。"
        },
        {
            "title": "相和歌辞·关山曲",
            "content": "金锁耀兜鍪，黄云拂紫骝。叛羌旗下戮，陷壁夜中收。\r\n霜霰戎衣故，关河碛气秋。箭创殊未合，更遣击兰州。\r\n火发龙山北，中宵易左贤。勒兵临汉水，惊雁散胡天。\r\n木落防河急，军孤受敌偏。犹闻汉皇怒，按剑待开边。"
        },
        {
            "title": "秋日送僧志",
            "content": "禅室绳床在翠微，松间荷笠一僧归。\r\n磬声寂历宜秋夜，手冷灯前自衲衣。"
        },
        {
            "title": "期王炼师不",
            "content": "黄精蒸罢洗琼杯，林下从留石上苔。\r\n昨日围棋未终局，多乘白鹤下山来。"
        },
        {
            "title": "题章野人山",
            "content": "带郭茅草诗兴饶，回看一曲倚危桥。\r\n门前山色能深浅，壁上湖光自动摇。\r\n闲花散落填书帙，戏鸟低飞碍柳条。\r\n向此隐来经几载，如今已是汉家朝。"
        },
        {
            "title": "无题",
            "content": "真人俄整舄，双鹤屡飞翔。\r\n恐入壶中住，须传肘后方。\r\n霓裳云气润，石径术苗香。\r\n一去何时见，仙家日月长。"
        },
        {
            "title": "题女道士",
            "content": "不饵住云溪，休丹罢药畦。\r\n杏花虚结子，石髓任成泥。\r\n扫地青牛卧，栽松白鹤栖。\r\n共知仙女丽，莫是阮郎妻。"
        },
        {
            "title": "题镜湖野老",
            "content": "湖里寻君去，樵风往返吹。\r\n树喧巢鸟出，路细葑田移。\r\n沤苎成渔网，枯根是酒卮。\r\n老年唯自适，生事任群儿。"
        },
        {
            "title": "蛮家",
            "content": "领得卖珠钱，还归铜柱边。\r\n看儿调小象，打鼓放新船。\r\n醉后眠神树，耕时语瘴烟。\r\n又逢衰蹇老，相问莫知年。"
        },
        {
            "title": "校猎曲",
            "content": "楚子畋郊野，布罟笼天涯。\r\n浮云张作罗，万草结成罝。\r\n意在绝飞鸟，臂弓腰莫邪。\r\n远将射勾践，次欲诛夫差。\r\n壮志一朝尽，他囗囗繁华。\r\n当时能猎贤，保国兼保家。"
        },
        {
            "title": "送淮阳县令",
            "content": "荒堤杨柳烟，孤棹正悠然。\r\n萧寺通淮戍，芜城枕楚田。\r\n鱼盐桥上市，灯火雨中船。\r\n故老青葭岸，先知宓子贤。"
        },
        {
            "title": "过潜岳",
            "content": "塞上征兵久，淮南赋敛多。\r\n抱琴方此去，为县欲如何？\r\n潜岳积苍翠，皖溪生素波。\r\n真君松庙近，公退为谁过？"
        },
        {
            "title": "江中遇客",
            "content": "危石江中起，孤云岭上还。\r\n相逢皆得意，何处是乡关？"
        },
        {
            "title": "送道友人天台山作",
            "content": "却忆天台去，移居海岛空。\r\n观寒琪树碧，雪浅石桥通。\r\n漱齿飞泉外，餐霞早境中。\r\n终期赤城里，披氅与君同。"
        },
        {
            "title": "中秋夜坐有怀",
            "content": "秋光动河汉，耿耿曙难分。\r\n堕露垂丛药，残星间薄云。\r\n心悬赤城峤，志向紫阳君。\r\n雁过海风起，萧萧时独闻。"
        },
        {
            "title": "寄金州姚使君员外",
            "content": "老怀清净化，乞去守洵阳。\r\n废井人应满，空林虎自藏。\r\n迸泉疏石窦，残雨发椒香。\r\n山缺通巴峡，江流带楚樯。\r\n忧农生野思，祷庙结云装。\r\n覆局松移影，听琴月堕光。\r\n鸟鸣开郡印，僧去置禅床。\r\n罢贡金休凿，凌寒笋更长。\r\n退公披鹤氅，高步隔鹓行。\r\n相见朱门内，麾幢拂曙霜。"
        },
        {
            "title": "宿阳台观",
            "content": "玉洞仙何在，炉香客自焚。\r\n醮坛围古木，石磬响寒云。\r\n曙月孤霞映，悬流峭壁分。\r\n心知人世隔，坐与鹤为群。"
        },
        {
            "title": "春日寻浐川王处士",
            "content": "碧草径微断，白云扉晚开。\r\n罢琴松韵发，鉴水月光来。\r\n宿鸟排花动，樵童浇竹回。\r\n与君同露坐，涧石拂青苔。"
        },
        {
            "title": "失意书怀呈知己",
            "content": "直道何由启圣君，非才谁敢议论文。\r\n心存黄箓与丹诀，家忆青山与白云。\r\n麋鹿幽栖闲可近，鸳鸾高举势宜分。\r\n微生不学刘琨辈，剑刃相交拟立勋。"
        },
        {
            "title": "送宗密上人",
            "content": "门前九陌尘，石上定中身。\r\n近放辽天鹤，曾为南岳人。\r\n腊高松叶换，雪尽茗芽新。\r\n一自传香后，名山愿卜邻。"
        },
        {
            "title": "田氏南楼对月",
            "content": "主人同露坐，明月在高台。\r\n咽咽阴虫叫，萧萧寒雁来。\r\n影摇疏木落，魄转曙钟开。\r\n幸免丹霞映，清光溢酒杯。"
        },
        {
            "title": "别灵武令狐校书",
            "content": "北风吹别思，落月度关河。\r\n树隐流沙短，山平近塞多。\r\n雁池戎马饮，雕帐戍人过。\r\n莫虑行军苦，华夷道正和。"
        },
        {
            "title": "送皇甫协律淮南从事",
            "content": "辟书丞相草，招作广陵行。\r\n隋柳疏淮岸，汀洲接海城。\r\n楚樯经雨泊，烟月隔潮生。\r\n谁与同尊俎，鹓鸾集虎营？"
        },
        {
            "title": "山中兴作",
            "content": "高高丹桂枝，袅袅女萝衣。\r\n密叶浮云过，幽阴暮鸟归。\r\n月和风翠动，花落瀑泉飞。\r\n欲剪兰为佩，中林露未晞。"
        },
        {
            "title": "送柳秀才往连州看弟",
            "content": "离人非逆旅，有弟谪连州。\r\n楚雨沾猿暮，湘云拂雁秋。\r\n蒹葭行广泽，星月棹寒流。\r\n何处江关锁，风涛阻客愁。"
        },
        {
            "title": "酬刑部姚郎中",
            "content": "路歧人不见，尚得记心中。\r\n月忆潇湘渚，春生兰杜丛。\r\n鸟啼花半落，人散爵方空。\r\n所赠诚难答，泠然一榻风。"
        },
        {
            "title": "送李侍御福建从事",
            "content": "晋安来越国，蔓草故宫迷。\r\n钓渚龙应在，琴台鹤乱栖。\r\n泛涛明月广，边海众山齐。\r\n宾府通兰棹，蛮僧接石梯。\r\n片云和瘴湿，孤屿映帆低。\r\n上客多诗兴，秋猿足夜啼。"
        },
        {
            "title": "新春闻赦　龙阳作。",
            "content": "道在猜谗息，仁深疾苦除。\r\n尧聪能下听，汤网本来疏。"
        },
        {
            "title": "华下逢杨侍御",
            "content": "巨灵掌上月，玉女盆中泉。\r\n柱史息车看，孤云心浩然。"
        },
        {
            "title": "赠道者",
            "content": "深居白云穴，静注赤松经。\r\n往往龙潭上，焚香礼斗星。"
        },
        {
            "title": "闻瀑布冰折",
            "content": "万仞冰峭折，寒声投白云。\r\n光摇山月堕，我向石床闻。"
        },
        {
            "title": "过亡友墓",
            "content": "忆昨送君葬，今看坟树高。\r\n寻思后期者，只是益生劳。"
        },
        {
            "title": "秋思二首",
            "content": "万木秋霖后，孤山夕照余。\r\n田园无岁计，寒尽忆樵渔。\r\n亭树霜霰满，野塘凫鸟多。\r\n蕙兰不可折，楚老徒悲歌。"
        },
        {
            "title": "赠前蔚州崔使君",
            "content": "战回脱剑绾铜鱼，塞雁迎风避隼旟。\r\n欲识前时为郡政，校成上下考新书。"
        },
        {
            "title": "射雕骑",
            "content": "蕃面将军著鼠裘，酣歌冲雪在边州。\r\n猎过黑山犹走马，寒雕射落不回头。"
        },
        {
            "title": "边上送杨侍御鞫狱回",
            "content": "狱成冤雪晚云开，豸角威清塞雁回。\r\n飞将送迎遥避马，离亭不敢劝金杯。"
        },
        {
            "title": "高司马移竹",
            "content": "丛居堂下幸君移，翠掩灯窗露叶垂。\r\n莫羡孤生在山者，无人看着拂云枝。"
        },
        {
            "title": "寄云台观田秀才",
            "content": "云压松枝拂石窗，幽人独坐鹤成双。\r\n晚来漱齿敲冰渚，闲读仙书倚翠幢。"
        },
        {
            "title": "黄神谷纪事",
            "content": "霹雳振秋岳，折松横洞门。\r\n云龙忽变化，但觉玉潭昏。"
        },
        {
            "title": "出塞词",
            "content": "金带连环束战袍，马头冲雪度临洮。\r\n卷旗夜劫单于帐，乱斫胡儿缺宝刀。\r\n【赏析】：　　这首《出塞》，除具有一般边塞诗那种激越的诗情和那种奔腾的气势外，还很注意语言的精美，并善于在雄壮的场面中插入细节的描写，酝酿诗情，勾勒形象，因而能够神完气足，含蓄不尽，形成独特的艺术风格。　\r\n　　“金带连环束战袍，马头冲雪过临洮。”“金带连环”四字，极精美。“金”字虽是“带”字的装饰词，但又不仅限于装饰“带”字。看似写战袍，目的却在传达将士的那种风神俊逸的丰姿。“马头冲雪”的“冲”字，也不只是一个单纯的动词。作者不用带雪、披雪，而用冲雪，是要用这个动词传出人物一往无前的气概和内心的壮烈感情。“金”字和“冲”字，都极简炼而又很含蓄，都为激扬的诗情涂上了一层庄严壮丽的色彩。在着重外形描写时用一两字透露人物内心的美，使人读后感到诗情的既激扬又精致，没有那种简单粗犷，一览无余的缺点。　\r\n　　“卷旗夜劫单于帐，乱斫胡兵缺宝刀。”“卷旗”，避免惊动敌人，的是夜间劫营景象。因风疾所以卷旗，一以见战事之紧急，再以见边塞战场之滚滚风尘。这岂只为景物描写，作者正以战旗之卷，写出勇士夜赴战场的决心与行动。　\r\n　　卷旗夜战，正是短兵相接了，但实际上只是雷声前的闪电，为下句作铺垫。“乱斫胡兵缺宝刀”，才是全诗中最壮烈最动人的一幕。这场“乱斫胡兵”的血战，场面是很激烈的。“缺宝刀”的“缺”用得好。言宝刀砍到缺了刃口，其肉搏拼杀之烈，战斗时间之长，最后胜利之夺得，都在此一字中传出。作者在全诗二十八字中，极为精彩地处理了选材、顺序与如何运用并积聚力量等重要问题。前三句，只是引臂抡锤，到第二十六字“缺”时，奋力一击，流火纷飞。　\r\n　　读岳飞《满江红》“驾长车，踏破贺兰山缺”，深感“缺”字韵押得险而有，得高山危卵之势。而马戴在这首诗中的这个“缺”字，虽不当韵脚处，却同样使人惊赏不置。“乱斫”两字虽很真切而且精辟，但，如无“缺”字，则不见作者扛鼎之力。这一个字所传达的这一真实细节，使诗情达到了“传神”境界，使全诗神采飞扬。　\r\n　　全诗结构紧密，首句以英俊传人物风姿，次句以艰难传人物苦心，第三句以惊险见人物之威烈，结句最有力，以壮举传神。至此，人物之丰神壮烈，诗情之飞越激扬均无以复加了。"
        },
        {
            "title": "山中作",
            "content": "屐齿无泥竹策轻，莓苔梯滑夜难行。\r\n独开石室松门里，月照前山空水声。"
        },
        {
            "title": "赠友人边游",
            "content": "游子新从绝塞回，自言曾上李陵台。\r\n尊前语尽北风起，秋色萧条胡雁来。"
        },
        {
            "title": "送僧二首",
            "content": "亲在平阳忆久归，洪河雨涨出关迟。\r\n独过旧寺人稀识，一一杉松老别时。\r\n龛中破衲自持行，树下禅床坐一生。\r\n来往白云知岁久，满山猿鸟会经声。"
        },
        {
            "title": "易水怀古",
            "content": "荆卿西去不复返，易水东流无尽期。\r\n落日萧条蓟城北，黄沙白草任风吹。"
        },
        {
            "title": "集宿姚侍御宅怀永乐宰殷侍御",
            "content": "石田虞芮接，种树白云阴。\r\n穴闭神踪古，河流禹凿深。\r\n樵人应满郭，仙鸟几巢林。\r\n此会偏相语，曾供雪夜吟。"
        },
        {
            "title": "寄襄阳王公子",
            "content": "君马勒金羁，君家贮玉笄。\r\n白云登岘首，碧树醉铜鞮。\r\n泽广荆州北，山多汉水西。\r\n鹿门知不隐，芳草自萋萋。"
        },
        {
            "title": "送客南游",
            "content": "拟卜何山隐，高秋指岳阳。\r\n苇干云梦色，橘熟洞庭香。\r\n疏雨残虹影，回云背鸟行。\r\n灵均如可问，一为哭清湘。"
        },
        {
            "title": "哭京兆庞尹",
            "content": "神州丧贤尹，父老泣关中。\r\n未尽群生愿，才留及物功。\r\n清光沉皎月，素业振遗风。\r\n履迹莓苔掩，珂声紫陌空。\r\n从来受知者，会葬汉陵东。"
        },
        {
            "title": "雪中送青州薛评事",
            "content": "腊景不可犯，从戎难自由。\r\n怜君急王事，走马赴边州。\r\n岳雪明日观，海云冒营丘。\r\n惭无斗酒泻，敢望御重裘。"
        },
        {
            "title": "路旁树",
            "content": "古树何人种，清阴减昔时。\r\n莓苔根半露，风雨节偏危。\r\n虫蠹心将穴，蝉催叶向衰。\r\n樵童不须翦，聊起邵公思。"
        },
        {
            "title": "酬田卿送西游",
            "content": "华堂开翠簟，惜别玉壶深。\r\n客去当烦暑，蝉鸣复此心。\r\n废城乔木在，古道浊河侵。\r\n莫虑西游远，西关绝陇阴。"
        },
        {
            "title": "抒情留别并州从事",
            "content": "浅学常自鄙，谬承贤达知。\r\n才希汉主召，玉任楚人疑。\r\n年长惭漂泊，恩深惜别离。\r\n秋光独鸟过，暝色一蝉悲。\r\n鹤发生何速，龙门上苦迟。\r\n雕虫羞朗鉴，干禄贵明时。\r\n故国诚难返，青云致未期。\r\n空将感激泪，一自洒临岐。"
        },
        {
            "title": "送和北虏使",
            "content": "路始阴山北，迢迢雨雪天。\r\n长城人过少，沙碛马难前。\r\n日入流沙际，阴生瀚海边。\r\n刀环向月动，旌纛冒霜悬。\r\n逐兽孤围合，交兵一箭传。\r\n穹庐移斥候，烽火绝祁连。\r\n汉将行持节，胡儿坐控弦。\r\n明妃的回面，南送使君旋。"
        },
        {
            "title": "送春坊董正字浙右归觐",
            "content": "去觐毗陵日，秋残建业中。\r\n莎垂石城古，山阔海门空。\r\n灌木寒樯远，层波皓月同。\r\n何当复雠校，春集少阳宫。"
        },
        {
            "title": "下第别令狐员外",
            "content": "论文期雨夜，饮酒及芳晨。\r\n坐叹百花发，潜惊双鬓新。\r\n旧交多得路，别业远仍贫。\r\n便欲辞知己，归耕海上春。"
        },
        {
            "title": "赠户县尉李先辈二首",
            "content": "同人家户杜，相见罢官时。\r\n野坐苔生石，荒居菊入篱。\r\n听蝉临水久，送鹤背山迟。\r\n未拟还城阙，溪僧别有期。\r\n休官不到阙，求静匪营他。\r\n种药唯愁晚，看云肯厌多？\r\n渚边逢鹭下，林表伴僧过。\r\n闲检仙方试，松花酒自和。"
        },
        {
            "title": "送武陵王将军",
            "content": "河外今无事，将军有战名。\r\n艰难长剑缺，功业少年成。\r\n晓仗亲云陛，寒宵突禁营。\r\n朱旗身外色，玉漏耳边声。\r\n开阁谈宾至，调弓过雁惊。\r\n为儒多不达，见学请长缨。"
        },
        {
            "title": "送册东夷王使",
            "content": "越海传金册，华夷礼命行。\r\n片帆秋色动，万里信潮生。\r\n日映孤舟出，沙连绝岛明。\r\n翳空翻大鸟，飞雪洒长鲸。\r\n旧鬓回应改，遐荒梦易惊。\r\n何当理风楫，天外问来程。"
        },
        {
            "title": "赠祠部令狐郎中",
            "content": "官初执宪称雄才，省转为郎雅望催。\r\n待制松阴移玉殿，分宵露气静天台。\r\n算棋默向孤云坐，随鹤闲穷片云回。\r\n忽忆十年相识日，小儒新自海边来。"
        },
        {
            "title": "酬李景章先辈",
            "content": "平生诗句忝多同，不得陪君奉至公。\r\n金镝自宜先中鹄，铅刀甘且学雕虫。\r\n莺啼细柳临关路，燕接飞花绕汉宫。\r\n九陌芳菲人竞赏，此时心在别离中。"
        },
        {
            "title": "赠杨先辈",
            "content": "平生闲放久，野鹿许为群。\r\n居止邻西岳，轩窗度白云。\r\n斋心饭松子，话道接茅君。\r\n汉主思清净，休书谏猎文。"
        },
        {
            "title": "题静住寺钦用上人房",
            "content": "寺近朝天路，多闻玉佩音。\r\n鉴人开慧眼，归鸟息禅心。\r\n磐接星河曙，窗连夏木深。\r\n此中能宴坐，何必在云林。"
        },
        {
            "title": "送朴山人归新罗",
            "content": "浩渺行无极，扬帆但信风。\r\n云山过海半，乡树入舟中。\r\n波定遥天出，沙平远岸穷。\r\n离心寄何处，目断曙霞东。"
        },
        {
            "title": "谒仙观二首",
            "content": "我生求羽化，斋沐造仙居。\r\n葛蔓没丹井，石函盛道书。\r\n寒松多偃侧，灵洞遍清虚。\r\n一就泉西饮，云中采药蔬。\r\n山空蕙气香，乳管折云房。\r\n愿值壶中客，亲传肘后方。\r\n三更礼星斗，寸匕服丹霜。\r\n默坐树阴下，仙经横石床。"
        },
        {
            "title": "题石瓮寺",
            "content": "僧室并皇宫，云门辇路同。\r\n渭分双阙北，山迥五陵东。\r\n修绠悬林表，深泉汲洞中。\r\n人烟窥垤蚁，鸳瓦拂冥鸿。\r\n藓壁松生峭，龛灯月照空。\r\n稀逢息心侣，独礼竺乾公。"
        },
        {
            "title": "题庐山寺",
            "content": "白茅为屋宇编荆，数处阶墀石叠成。\r\n东谷言笑西谷响，下方云雨上方晴。\r\n鼠惊樵客缘苍壁，猿戏山头撼紫柽。\r\n别有一条投涧水，竹筒斜引入茶铛。"
        },
        {
            "title": "赠禅僧",
            "content": "弟子人天遍，童年在沃洲。\r\n开禅山木长，浣衲海沙秋。\r\n振锡摇汀月，持瓶接瀑流。\r\n赤城何日上，鄙愿从师游。"
        },
        {
            "title": "岐阳逢曲阳故人话旧",
            "content": "异地还相见，平生分可知。\r\n壮年俱欲暮，往事尽堪悲。\r\n道路频艰阻，亲朋久别离。\r\n解兵逃白刃，谒帝值明时。\r\n淹疾生涯故，因官事业移。\r\n鸡鸣关月落，雁度朔风吹。\r\n客泪翻岐下，乡心落海湄。\r\n积愁何计遣，满酌浣相思。"
        },
        {
            "title": "宿王屋天坛",
            "content": "星斗半沉苍翠色，红霞远照海涛分。\r\n折松晓拂天坛雪，投简寒窥玉洞云。\r\n绝顶醮回人不见，深林磐度鸟应闻。\r\n未知谁与传金箓，独向仙祠拜老君。"
        },
        {
            "title": "边馆逢贺秀才",
            "content": "贫病无疏我与君，不知何事久离群！\r\n鹿裘共弊同为客，龙阙将移拟献文。\r\n空馆夕阳鸦绕树，荒城寒色雁和云。\r\n不堪吟断边笳晓，叶落东西客又分。"
        },
        {
            "title": "府试水始冰",
            "content": "南池寒色动，北陆岁阴生。\r\n薄薄流澌聚，漓漓翠潋平。\r\n暗沾霜稍厚，回照日还轻。\r\n乳窦悬残滴，湘流减恨声。\r\n即堪金井贮，会映玉壶清。\r\n洁白心谁识，空期饮此明。"
        },
        {
            "title": "府试观开元皇帝东封图",
            "content": "俨若翠华举，登封图乍开。\r\n冕旒明主立，冠剑侍臣陪。\r\n迹类飞仙去，光同拜日来。\r\n粉痕疑检玉，黛色讶生苔。\r\n挂壁云将起，陵风仗若回。\r\n何年复东幸，鲁叟望悠哉。"
        },
        {
            "title": "赠别空公",
            "content": "云门秋却入，微径久无人。\r\n后夜中峰月，空林百衲身。\r\n寂聊寒磐尽，盥漱瀑泉新。\r\n履迹谁相见，松风扫石尘。"
        },
        {
            "title": "宿贾岛原居",
            "content": "寒雁过原急，渚边秋色深。\r\n烟霞向海岛，风雨宿园林。\r\n俱住明时愿，同怀故国心。\r\n未能先隐迹，聊此一相寻。"
        },
        {
            "title": "集宿姚殿中宅期僧无可不至",
            "content": "殿中日相命，开尊话旧时。\r\n余钟催鸟绝，积雪阻僧期。\r\n林静寒光远，天阴曙色迟。\r\n今夕复何夕，人谒去难追。"
        },
        {
            "title": "宿裴氏溪居怀厉玄先辈",
            "content": "树下孤石坐，草间微有霜。\r\n同人不同北，云鸟自南翔。\r\n迢递夜山色，清冷泉月光。\r\n西风耿离抱，江海遥相望。"
        },
        {
            "title": "襄阳席上呈于司空",
            "content": "花枝临水复临堤，也照清江也照泥。\r\n寄语东君好抬举，夜来曾伴凤凰栖。"
        },
        {
            "title": "幽上留别令狐侍郎",
            "content": "自别丘中隐，频年哭路歧。\r\n辛勤今若是，少壮岂多时。\r\n露滴阴虫苦，秋声远客悲。\r\n晚营严鼓角，红叶拂旌旗。\r\n北阙虚延望，西林久见思。\r\n川流寒水急，云返故山迟。\r\n落照游人去，长空独鸟随。\r\n不堪风景隔，忠信寡相知。"
        },
        {
            "title": "送顾少府之永康",
            "content": "婺女星边去，春生即有花。\r\n寒关云复雪，古渡草连沙。\r\n宿次吴江晚，行侵日徼斜。\r\n官传梅福政，县顾赤松家。\r\n烧起明山翠，潮回动海霞。\r\n清高宜阅此，莫叹近天涯。"
        },
        {
            "title": "送韩校书江西从事",
            "content": "出关寒色尽，云梦草生新。\r\n雁背岳阳雨，客行江上春。\r\n遥程随水阔，枉路倒帆频。\r\n夕阳临孤馆，朝霞发广津。\r\n湖山潮半隔，郡壁岸斜邻。\r\n自此钟陵道，裁书有故人。"
        },
        {
            "title": "送从叔重赴海南从事",
            "content": "又从连帅请，还作岭南行。\r\n穷海何时到，孤帆累月程。\r\n乱蝉吟暮色，哀狖落秋声。\r\n晚路潮波起，寒葭雾雨声。\r\n沙埋铜柱没，山簇瘴云平。\r\n念此别离苦，其如宗从情！"
        },
        {
            "title": "答太原从事杨员外送别",
            "content": "君将海月佩，赠之光我行。\r\n见知言不浅，怀报意非轻。\r\n返照临歧思，中年未达情。\r\n河梁人送别，秋汉雁相鸣。\r\n衰柳摇边吹，寒云冒古城。\r\n西游还献赋，应许托平生。"
        },
        {
            "title": "寄广州杨参军",
            "content": "甫方春景好，念子缓归心。\r\n身方脱野服，冠未系朝簪。\r\n足恣于生赏，无虞外役侵。\r\n汀洲观鸟戏，向月和猿吟。\r\n税驾楚山广，扬帆湘水深。\r\n采奇搜石穴，怀胜即枫林。\r\n怅望极霞际，流情堕海阴。\r\n前期杳难问，叹息洒鸣琴。"
        },
        {
            "title": "下第寄友人",
            "content": "金门君待问，石室我思归。\r\n圣主尊黄屋，何人荐白衣？\r\n年来御沟柳，赠别雨霏霏。"
        },
        {
            "title": "中秋月",
            "content": "阴魄出海上，望之增苦吟。\r\n冷搜俪颔重，寒彻蚌胎深。\r\n皓气笼诸夏，清光射万岑。\r\n悠然天地内，皎洁一般心。"
        },
        {
            "title": "山中寄姚合员外",
            "content": "朝与城阙别，暮同糜鹿归。\r\n鸟鸣松观静，人过石桥稀。\r\n木叶摇山翠，泉痕入涧扉。\r\n敢招仙署客，暂此拂朝衣。"
        },
        {
            "title": "征妇叹",
            "content": "稚子在我抱，送君登远道。\r\n稚于今已行，念君上边城。\r\n蓬根既无定，蓬子焉用生？\r\n但见请防胡，不闻言罢兵。\r\n及老能得归，少者还长征。"
        },
        {
            "title": "离夜二首",
            "content": "东征辽水迥，北近单于台。\r\n戎衣挂宝剑，玉箸衔金杯。\r\n红烛暗将灭，翠蛾终不开。\r\n凝夜照离色，恐闻啼晚鸦。\r\n前年营雁塞，明月戍龙沙。\r\n曾与五陵子，休装孤剑花。"
        },
        {
            "title": "洛中寒夜姚侍御宅怀贾岛",
            "content": "夜木动寒色，洛阳城阙深。\r\n如何异乡思，更抱故人心。\r\n微月关山远，闲阶霜霰侵。\r\n谁知石门路，待与子同寻。"
        },
        {
            "title": "题吴发原南居",
            "content": "闲居谁厌僻，门掩汉祠前。\r\n山色夏云映，树阴幽草连。\r\n晴光分渚曲，绿气冒原田。\r\n何日远游罢，高枝已噪蝉。"
        },
        {
            "title": "送国子韦丞",
            "content": "临水独相送，归期千里间。\r\n云回逢过雨，路转入连山。\r\n一骑行芳草，新蝉发故关。\r\n遥聆茂陵下，夜启竹扉闲。"
        },
        {
            "title": "旅次寄贾岛兼简无可上人",
            "content": "相思边草长，回望水连空。\r\n雁过当行次，蝉鸣复客中。\r\n壮年看即改，羸病计多同。\r\n倘宿林中寺，深凭问远公。"
        },
        {
            "title": "寄剡中友人",
            "content": "故人今在剡，秋草意如何？\r\n岭暮云霞杂，潮回岛屿多。\r\n沃洲僧几访，天姥客谁过。\r\n岁晚偏相忆，风生隔楚波。"
        },
        {
            "title": "江亭赠别",
            "content": "长亭晚送君，秋色渡江濆。\r\n衰柳风难定，寒涛雪不分。\r\n猿声离楚峡，帆影入湘云。\r\n独泛扁舟夜，山钟可卧闻。"
        },
        {
            "title": "边城独望",
            "content": "聊凭危堞望，倍起异乡情。\r\n霜落蒹葭白，山昏雾露生。\r\n河滩胡雁下，戎垒汉鼙惊。\r\n独树残秋色，狂歌泪满缨。"
        },
        {
            "title": "题青龙寺镜公房",
            "content": "一室意何有，闲门为我开。\r\n炉香寒自灭，履雪饭初回。\r\n窗迥孤山入，灯残片月来。\r\n禅心方此地，不必访天台。"
        },
        {
            "title": "别家后次飞狐西即事",
            "content": "远归从此别，亲爱失天涯。\r\n去国频回首，方秋不在家。\r\n鸣蛩闻塞路，冷雁背龙沙。\r\n西次桑干曲，洲中见荻花。"
        },
        {
            "title": "邯郸驿楼作",
            "content": "芜没丛台久，清漳废御沟。\r\n蝉鸣河外树，人在驿西楼。\r\n云烧天中赤，山当日落秋。\r\n近郊经战后，处处骨成丘。"
        },
        {
            "title": "长安书怀",
            "content": "歧路今如此，还堪恸哭频。\r\n关中成久客，海上老诸亲。\r\n谷口田应废，乡山草又春。\r\n年年销壮志，空作献书人。"
        },
        {
            "title": "陇上独望",
            "content": "斜日挂边树，萧萧独望间。\r\n阴云藏汉垒，飞火照胡山。\r\n陇首行人绝，河源夕鸟还。\r\n谁为立勋者，可惜宝刀闲。"
        },
        {
            "title": "怀黄颇",
            "content": "有客南浮去，平生与我同。\r\n炎州结遥思，芳杜采应空。\r\n秦雁归侵月，湘猿戏袅枫。\r\n期君翼明代，未可恋山中。"
        },
        {
            "title": "送杜秀才东游",
            "content": "羁游年复长，去日值秋残。\r\n草出函关白，云藏野渡寒。\r\n鸿多霜雪重，山广道途难。\r\n心事何人识，斗牛应数看。"
        },
        {
            "title": "留别定襄卢军事",
            "content": "行行与君别，路在雁门西。\r\n秋色见边草，军声闻戍鼙。\r\n酣歌击宝剑，跃马上金堤。\r\n归去咸阳里，平生志不迷。"
        },
        {
            "title": "河梁别",
            "content": "河梁送别者，行哭半非亲。\r\n此路足征客，胡天多杀人。\r\n金罍照离思，宝瑟凝残春。\r\n早晚期相见，垂杨凋复新。"
        },
        {
            "title": "寄崇德里居作",
            "content": "扫君园林地，泽我清凉襟。\r\n高乌云路晚，孤蝉杨柳深。\r\n风微汉宫漏，月迥秦城砧。\r\n光景坐如此，徒怀经济心。"
        },
        {
            "title": "怀故山寄贾岛",
            "content": "心偶羡明代，学诗观国风。\r\n自从来阙下，未胜在山中。\r\n丹桂日应老，白云居久空。\r\n谁能谢时去，聊与此生同。"
        },
        {
            "title": "题僧禅院",
            "content": "虚室焚香久，禅心悟几生。\r\n滤泉侵月起，扫径避虫行。\r\n树隔前朝在，苔滋废渚平。\r\n我来风雨夜，像设一灯明。"
        },
        {
            "title": "同州冬日陪吴常侍闲宴",
            "content": "中天白云散，集客郡斋时。\r\n陶性聊飞爵，看山忽罢棋。\r\n雪花凝始散，木叶脱无遗。\r\n静理良多暇，招邀惬所思。"
        },
        {
            "title": "寄西岳白石僧",
            "content": "挂锡中峰上，经行踏石梯。\r\n云房出定后，岳月在池西。\r\n峭壁残霞照，欹松积雪齐。\r\n年年着山屐，曾得到招提。"
        },
        {
            "title": "浙江夜宿",
            "content": "落帆人更起，露草满汀洲。\r\n远狖啼荒峤，孤萤溺漫流。\r\n积阴开片月，爽气集高秋。\r\n去去胡为恋，搴芳时一游。"
        },
        {
            "title": "冬日寄河中杨少尹",
            "content": "黄河岸柳衰，城下渡流澌。\r\n年长从公懒，天寒入府迟。\r\n家山望几遍，魏阙赴何时。\r\n怀古心谁识，应多谒舜祠。"
        },
        {
            "title": "经咸阳北原",
            "content": "秦山曾共转，秦云自舒卷。\r\n古来争雄图，到此多不返。\r\n野狖穴孤坟，农人耕废苑。\r\n川长波又逝，日与岁俱晚。\r\n夜入咸阳中，悲吞不能饭。"
        },
        {
            "title": "寄远",
            "content": "坐想亲爱远，行嗟天地阔。\r\n积疹甘毁颜，沉忧更销骨。\r\n迢迢游子心，望望归云没。\r\n乔木非故里，高楼共明月。\r\n夜深秋风多，闻雁来天末。"
        },
        {
            "title": "送僧归闽中旧寺",
            "content": "寺隔海山遥，帆前落叶飘。\r\n断猿通楚塞，惊鹭出兰桡。\r\n星月浮波岛，烟萝渡石桥。\r\n钟声催野饭，秋色落寒潮。\r\n旧社人多老，闲房树半凋。\r\n空林容病士，岁晚待相招。"
        },
        {
            "title": "湘川吊舜",
            "content": "伊予生好古，吊舜苍梧间。\r\n白日坐将没，游波疑不还。\r\n九疑云动影，旷野竹成斑。\r\n雁集蒹葭渚，猿啼雾露山。\r\n南风吹早恨，瑶瑟怨长闲。\r\n元化谁能问，天门恨久关。"
        },
        {
            "title": "寄贾岛",
            "content": "海上不同来，关中俱久住。\r\n寻思别山日，老尽经行树。\r\n志业人未闻，时光鸟空度。\r\n风悲汉苑秋，雨滴秦城暮。\r\n佩玉与锵金，非亲亦非故。\r\n朱颜枉自毁，明代空相遇。\r\n岁晏各能归，心知旧歧路。"
        },
        {
            "title": "赠淮南将",
            "content": "何事淮南将，功高业未成。\r\n风涛辞海郡，雷雨镇山营。\r\n度碛黄云起，防秋白发生。\r\n密机曾制敌，忧国更论兵。\r\n塞色侵旗动，寒光锁甲明。\r\n自怜心有作，独立望专征。"
        },
        {
            "title": "鹳雀楼晴望",
            "content": "尧女楼西望，人怀太古时。\r\n海波通禹凿，山木闭虞祠。\r\n鸟道残虹挂，龙潭返照移。\r\n行云如可驭，万里赴心期。"
        },
        {
            "title": "同庄秀才宿镇星观",
            "content": "的的星河落，沾苔复洒松。\r\n湿光微泛草，石翠澹摇峰。\r\n野观云和月，秋城漏间钟。\r\n知君亲此境，九陌少相逢。"
        },
        {
            "title": "旅次夏州",
            "content": "嘶马发相续，行次夏王台。\r\n锁郡云阴暮，鸣笳烧色来。\r\n霜繁边上宿，鬓改碛中回。\r\n怅望胡沙晚，惊蓬朔吹催。"
        },
        {
            "title": "宿无可上人房",
            "content": "稀逢息心侣，细话远山期。\r\n河汉秋深夜，杉梧露滴时。\r\n风传林磬久，月掩草堂迟。\r\n坐卧禅心在，浮生皆不知。"
        },
        {
            "title": "送人游蜀",
            "content": "别离杨柳陌，迢递蜀门行。\r\n若听清猿后，应多白发生。\r\n红霓侵栈道，风雨杂江声。\r\n过尽愁人处，烟花是锦城。"
        },
        {
            "title": "广陵曲",
            "content": "葱茏桂树枝，高系黄金羁。\r\n叶隐青蛾翠，花飘白玉墀。\r\n上鸣间关鸟，下醉游侠儿。\r\n炀帝国已破，此中都不知。"
        },
        {
            "title": "塞下曲二首",
            "content": "旌旗倒北风，霜霰逐南鸿。\r\n夜救龙城急，朝焚虏帐空。\r\n骨销金镞在，鬓改玉关中。\r\n却想羲轩世，无人尚战功。\r\n广漠云凝惨，日斜飞霰生。\r\n烧山搜猛兽，伏道击回兵。\r\n风折旗竿曲，沙埋树杪平。\r\n黄云飞旦夕，偏奏苦寒声。"
        },
        {
            "title": "关山曲二首",
            "content": "金甲耀兜鍪，黄云拂紫骝。\r\n叛羌旗下戳，陷壁夜中收。\r\n霜霰戎衣月，关河碛气秋。\r\n箭疮殊未合，更遣击兰州。\r\n火发龙山北，中宵易左贤。\r\n勒兵临汉水，惊雁散胡天。\r\n木落防河急，军孤受敌偏。\r\n犹闻汉皇怒，按剑待开边。"
        },
        {
            "title": "新秋雨霁宿王处士东郊",
            "content": "夕阳逢一雨，夜木洗清阴。\r\n露气竹窗静，秋光云月深。\r\n煎尝灵药味，话及故山心。\r\n得意两不寐，微风生玉琴。"
        },
        {
            "title": "送僧归金山寺",
            "content": "金陵山色里，蝉急向秋分。\r\n迥寺横洲岛，归僧渡水云。\r\n夕阳依岸尽，清磬隔潮闻。\r\n遥想禅林下，炉香带月焚。"
        },
        {
            "title": "霁后寄白阁僧",
            "content": "苍翠霾高雪，西峰鸟外看。\r\n久披山衲坏，孤坐石床寒。\r\n盥手水泉滴，燃灯夜烧残。\r\n终期老云峤，煮药伴中餐。"
        },
        {
            "title": "宿翠微寺",
            "content": "处处松阴满，樵开一径通。\r\n鸟归云壑静，僧语石楼空。\r\n积翠含微月，遥泉韵细风。\r\n经行心不厌，忆在故山中。"
        },
        {
            "title": "赠别江客",
            "content": "湘中有岑穴，君去挂帆过。\r\n露细蒹葭广，潮回岛屿多。\r\n汀洲延夕照，枫叶坠寒波。\r\n应使同渔者，生涯许钓歌。"
        },
        {
            "title": "早发故园",
            "content": "语别在中夜，登车离故乡。\r\n曙钟寒出岳，残月迥凝霜。\r\n风柳条多折，沙云气尽黄。\r\n行逢海西雁，零落不成行。"
        },
        {
            "title": "雀台怨",
            "content": "魏宫歌舞地，蝶戏鸟还鸣。\r\n玉座人难到，铜台雨滴平。\r\n西陵树不见，漳浦草空生。\r\n万恨尽埋此，徒悬千载名。"
        },
        {
            "title": "送田使君牧蔡州",
            "content": "主意思政理，牧人官不轻。\r\n树多淮右地，山远汝南城。\r\n望稼周田隔，登楼楚月生。\r\n悬知蒋亭下，渚鹤伴闲行。"
        },
        {
            "title": "巴江夜猿",
            "content": "日饮巴江水，还啼巴岸边。\r\n秋声巫峡断，夜影楚云连。\r\n露滴青枫树，山空明月天。\r\n谁知泊船者，听此不能眠。"
        },
        {
            "title": "山行偶作",
            "content": "缘危路忽穷，投宿值樵翁。\r\n鸟下山含暝，蝉鸣露滴空。\r\n石门斜月入，云窦暗泉通。\r\n寂寞生幽思，心疑旧隐同。"
        },
        {
            "title": "送吕郎中牧东海郡",
            "content": "假道经淮泗，樯鸟集隼旟。\r\n芜城沙菼接，波岛石林疏。\r\n海鹤空庭下，夷人远岸居。\r\n山乡足遗老，伫听荐贤书。"
        },
        {
            "title": "夜下湘中",
            "content": "洞庭人夜别，孤棹下湘中。\r\n露洗寒山遍，波摇楚月空。\r\n密林飞暗狖，广泽发鸣鸿。\r\n行值扬帆者，江分又不同。"
        },
        {
            "title": "赠别北客",
            "content": "君生游侠地，感激气何高。\r\n饮尽玉壶酒，赠留金错刀。\r\n雁关飞霰雪，鲸海落云涛。\r\n决去如征鸟，离心空自劳。"
        },
        {
            "title": "远水",
            "content": "荡漾空沙际，虚明入远天。\r\n秋光照不极，鸟影去无边。\r\n势引长云断，波轻片雪连。\r\n汀洲杳难别，万古覆苍烟。"
        },
        {
            "title": "宿崔邵池阳别墅",
            "content": "杨柳色已改，郊原日复低。\r\n烟生寒渚上，霞散乱山西。\r\n待月人相对，惊风雁不齐。\r\n此心君莫问，旧国去将迷。"
        },
        {
            "title": "落照",
            "content": "照曜天山外，飞鸦几共过。\r\n微红拂秋汉，片白透长波。\r\n影促寒汀薄，光残古木多。\r\n金霞与云气，散漫复相和。"
        },
        {
            "title": "过故人所迁新居",
            "content": "金马诏何晚，茂陵居近修。\r\n客来云雨散，鸟下梧桐秋。\r\n迥汉衔天阙，遥泉响御沟。\r\n坐看凉月上，为子一淹留。"
        },
        {
            "title": "送狄参军赴杭州",
            "content": "新官非次受，圣主宠前勋。\r\n关雪发车晚，风涛挂席闻。\r\n海门山叠翠，湖岸郡藏云。\r\n执简从公后，髯参岂胜君。"
        },
        {
            "title": "汧上劝旧友",
            "content": "斗酒故人同，长歌起北风。\r\n斜阳高垒闭，秋角暮山空。\r\n雁叫寒流上，萤飞薄雾中。\r\n坐来生白发，况复久从戎。"
        },
        {
            "title": "送顾非熊下第归江南",
            "content": "无成西别秦，返驾江南春。\r\n草际楚田雁，舟中吴苑人。\r\n残云挂绝岛，迥树入通津。\r\n想到长洲日，门前多白苹。"
        },
        {
            "title": "赠越客",
            "content": "故国波涛隔，明时已久留。\r\n献书双阙晚，看月五陵秋。\r\n南棹何时返，长江忆共游。\r\n遥知钓船畔，相望在汀洲。"
        },
        {
            "title": "秋郊夕望",
            "content": "度鸟向栖急，阴虫逢夜多。\r\n余霞媚秋汉，迥月濯沧波。\r\n蔓草将萎绝，流年其奈何。\r\n耿然摇落思，独酌不成歌。"
        },
        {
            "title": "寄终南真空禅师",
            "content": "闲想白云外，了然清净僧。\r\n松门山半寺，夜雨佛前灯。\r\n此境可长住，浮生自不能。\r\n一从林下别，瀑布几成冰？"
        },
        {
            "title": "早发故山作",
            "content": "云门夹峭石，石路荫长松。\r\n谷响云相应，山深水复重。\r\n餐霞人不见，采药客犹逢。\r\n独宿灵潭侧，时闻岳顶钟。"
        },
        {
            "title": "落日怅望",
            "content": "孤云与归鸟，千里片时间。\r\n念我一何滞，辞家久未还。\r\n微阳下乔木，远色隐秋山。\r\n临水不敢照，恐惊平昔颜。"
        },
        {
            "title": "夕次淮口",
            "content": "天涯秋光尽，木末群鸟还。\r\n夜久游子息，月明歧路闲。\r\n风生淮水上，帆落楚云间。\r\n此意竟谁见，行行非故关。"
        },
        {
            "title": "下第再过崔邵池阳居",
            "content": "岂无故乡路，路远未成归。\r\n关内相知少，海边来信稀。\r\n离云空石穴，芳草偃郊扉。\r\n谢子一留宿，此心聊息机。"
        },
        {
            "title": "答光州王使君",
            "content": "信来淮上郡，楚岫入秦云。\r\n自顾为儒者，何由答使君。\r\n蜕风蝉半失，阻雨雁频闻。\r\n欲识平生分，他时别纪勋。"
        },
        {
            "title": "过野叟居",
            "content": "野人闲种树，树老野人前。\r\n居止白云内，渔樵沧海边。\r\n呼儿采山药，放犊饮溪泉。\r\n自著养生论，无烦忧暮年。"
        },
        {
            "title": "客行",
            "content": "路歧长不尽，客恨杳难通。\r\n芦荻晚汀雨，柳花南浦风。\r\n乱钟嘶马急，残日半帆红。\r\n却羡渔樵侣，闲歌落照中。"
        },
        {
            "title": "将别寄友人",
            "content": "帝乡归未得，辛苦事羁游。\r\n别馆一尊酒，客程千里秋。\r\n霜风红叶寺，夜雨白苹洲。\r\n长恐此时泪，不禁和恨流。"
        },
        {
            "title": "江行留别",
            "content": "吴楚半秋色，渡江逢苇花。\r\n云侵帆影尽，风逼雁行斜。\r\n返照开岚翠，寒潮荡浦沙。\r\n余将何所往，海峤拟营家。"
        },
        {
            "title": "送从叔赴南海幕",
            "content": "洞庭秋色起，哀狖更难闻。\r\n身往海边郡，帆悬天际云。\r\n炎州罗翠鸟，瘴岭控蛮军。\r\n信息来非易，堪悲此路分。"
        },
        {
            "title": "春思",
            "content": "初日照杨柳，玉楼含翠阴。\r\n啼春独鸟思，望远佳人心。\r\n幽怨贮瑶瑟，韶光凝碧林。\r\n所思曾不见，芳草意空深。"
        },
        {
            "title": "楚江怀古",
            "content": "露气寒光集，微阳下楚丘。\r\n猿啼洞庭树，人在木兰舟。\r\n广泽生明月，苍山夹乱流。\r\n云中君不见，竟夕自悲秋。\r\n【注释】：①微阳：微弱的阳光。\r\n②楚丘：楚地的山丘。\r\n③洞庭：洞庭湖。\r\n④木兰舟：木兰树所制的舟船。\r\n⑤广泽：广阔的大水面。\r\n⑥云中君：《楚辞》中的云神。\r\n⑦竟夕：整夜。【译文】：　　露气凝集着寒光，斜阳落入楚山。猿猴在洞庭湖畔的树上啼叫，人坐在栏舟上。宽阔的湖面上升起一轮明月，苍山夹着乱奔的泉流。我看不见云神，整夜对着秋天悲伤。【赏析】：　　唐宣宗大中初年，原在山西太原幕府掌书记的马戴，因直言被贬为龙阳（今湖南汉寿）尉。从北方来到江南，徘徊在洞庭湖畔和湘江之滨，触景生情，追慕前贤，感怀身世，写下《楚江怀古》五律三章。这是其中一篇。诗人描写了洞庭湖的风景，凭吊屈原，抒发了自已羡慕屈原的情怀，表达了自已苦闷忧伤的心境。全诗借景抒怀，凝练深挚，情真意切。"
        },
        {
            "title": "灞上秋居",
            "content": "灞原风雨定，晚见雁行频。\r\n落叶他乡树，寒灯独夜人。\r\n空园白露滴，孤壁野僧邻。\r\n寄卧郊扉久，何年致此身？\r\n【注释】：①灞原：灞水之西。\r\n②雁行：雁阵。\r\n③郊扉：郊居。\r\n④致此身：这里指身体为国家效力。【译文】：　　灞原上的风雨停了，晚上看见雁队频频飞过。异乡树上的叶子纷纷落下，寒灯照着孤独不眠的人。空寂的园中滴满了白露，孤房旁边只有野僧和我作邻居。在野外已经居住了很久，什么时候才能出仕为官，报效国家？【赏析】：　　此诗纯写闭门寥落之感。整首诗篇好似一幅形象鲜明、艺术精湛的画卷。诗人居住的灞上在秋天呈现出一片萧瑟的秋意，表现了诗人独居的孤独凄清的心情，抒发了他壮志难酬的忧愁心境。这首诗写景抒情，直抒胸臆，自然纯朴，意境深厚。"
        },
        {
            "title": "长安寓居寄赠贾岛",
            "content": "岁暮见华发，平生志半空。\r\n孤云不我弃，归隐与谁同。\r\n枉道紫宸谒，妨栽丹桂丛。\r\n何如随野鹿，栖止石岩中。"
        },
        {
            "title": "下第别郜扶",
            "content": "穷途别故人，京洛泣风尘。\r\n在世即应老，他乡又欲春。\r\n平生空志学，晚岁拙谋身。\r\n静话归休计，唯将海上亲。"
        }
    ]
}