{
    "dynasty": "唐",
    "author": "李益",
    "intro": "李益（公元748－829年），字君虞，凉州姑臧（今甘肃武\r\n威）人。广德二年（764）随家迁居洛阳。大历四年（769）进士，授华州郑县（今陕西华县）尉。多次从军边塞出任幕僚，脱离军府后漫游江淮，入长安历任中书舍人、集贤殿学士、右散骑常侍等职，终于礼部尚书衔。中晚唐的重要诗人，尤以七言绝句和边塞诗著称。有《李君虞诗集》。《唐才子传》卷4有传。",
    "items": [
        {
            "title": "失题（此卢纶诗，题作赴虢州留别故人）",
            "content": "世故相逢各未闲，百年多在别离间。\r昨夜秋风今夜雨，不知何处入空山。"
        },
        {
            "title": "行舟????",
            "content": "柳花飞入正行舟，卧引菱花信碧流。\r\n闻道风光满扬子，天晴共上望乡楼。"
        },
        {
            "title": "送归中丞使新罗册立吊祭　[一作李端诗]",
            "content": "东望扶桑日，何年是到时。片帆通雨露，积水隔华夷。\r浩渺风来远，虚明鸟去迟。长波静云月，孤岛宿旌旗。\r别叶传秋意，回潮动客思。沧溟无旧路，何处问前期。"
        },
        {
            "title": "过马嵬二首　[第二首一作李远诗]",
            "content": "路至墙垣问樵者，顾予云是太真宫。太真血染马蹄尽，\r朱阁影随天际空。丹壑不闻歌吹夜，玉阶唯有薜萝风。\r世人莫重霓裳曲，曾致干戈是此中。\r金甲银旌尽已回，苍茫罗袖隔风埃。浓香犹自随鸾辂，\r恨魄无由离马嵬。南内真人悲帐殿，东溟方士问蓬莱。\r唯留坡畔弯环月，时送残辉入夜台。"
        },
        {
            "title": "野田行　[一作于鹄诗]",
            "content": "日没出古城，野田何茫茫。寒狐啸青冢，鬼火烧白杨。\r昔人未为泉下客，行到此中曾断肠。"
        },
        {
            "title": "火荧荧又为碧，有鸟自称蜀帝魂。",
            "content": "南人伐竹湘山下，交根接叶满泪痕。\r请君先问湘江水，然我此恨乃可论。”\r秦亡汉绝三十国，关山战死知何极。\r风飘雨洒水自流，此中有冤消不得。\r为之弹剑作哀吟，风沙四起云沉沉。\r满营战马嘶欲尽，毕昴不见胡天阴。\r东征曾吊长平苦，往往晴明独风雨。\r年移代去感精魂，空山月暗闻鼙鼓。\r秦坑赵卒四十万，未若格斗伤戎虏。\r圣君破胡为六州，六州又尽为胡丘。\r韩公三城断胡路，汉甲百万屯边秋。\r乃分司空授朔土，拥以玉节临诸侯，\r汉为一雪万世仇。\r我今抽刀勒剑石，告尔万世为唐休。\r又闻招魂有美酒，为我浇酒祝东流。\r殇为魂兮，可以归故乡些。\r沙场地无人兮，尔独不可以久留。"
        },
        {
            "title": "寄许炼师　[一作戎昱诗]",
            "content": "扫石焚香礼碧空，露华偏湿蕊珠宫。\r如何说得天坛上，万里无云月在中。"
        },
        {
            "title": "途中寄李二　[一作戎昱诗]",
            "content": "杨柳含烟灞岸春，年年攀折为行人。\r好风若借低枝便，莫遣青丝扫路尘。"
        },
        {
            "title": "江南曲　[一作韩翃诗]",
            "content": "长乐花枝雨点销，江城日暮好相邀。\r春楼不闭葳蕤锁，绿水回连宛转桥。"
        },
        {
            "title": "汉宫词　[一作韩翃诗]",
            "content": "汉室长陵小市东，珠帘绣户对春风。\r君王昨日移仙仗，玉辇将迎入汉中。"
        },
        {
            "title": "赋应门照绿苔",
            "content": "宫阙何年月，应门何岁苔。清光一以照，白露共裴回。\r\n--李益\r\n珠履久行绝，玉房重未开。妾心正如此，昭阳歌吹来。\r\n--法振"
        },
        {
            "title": "失题（",
            "content": "世故相逢各未闲，百年多在别离间。\r\n昨夜秋风今夜雨，不知何处入空山。"
        },
        {
            "title": "赴渭北宿石泉驿南望黄堆烽",
            "content": "边城已在虏城中，烽火南飞入汉宫。\r\n汉庭议事先黄老，麟阁何人定战功。"
        },
        {
            "title": "统汉峰下（一作过降户至统漠烽）",
            "content": "统汉峰西降户营，黄河战骨拥长城。\r\n只今已勒燕然石，北地无人空月明。"
        },
        {
            "title": "赋得路傍一株柳送邢校书赴延州使府",
            "content": "路傍一株柳，此路向延州。延州在何处，此路起悠悠。"
        },
        {
            "title": "盐州过胡儿饮马泉（一作过五原胡儿饮马泉）",
            "content": "绿杨著水草如烟，旧是胡儿饮马泉。几处吹笳明月夜，\r\n何人倚剑白云天。从来冻合关山路，今日分流汉使前。\r\n莫遣行人照容鬓，恐惊憔悴入新年。"
        },
        {
            "title": "夜上受降城闻笛（一作戎昱诗）",
            "content": "入夜思归切，笛声清更哀。愁人不愿听，自到枕前来。\r\n风起塞云断，夜深关月开。平明独惆怅，落尽一庭梅。"
        },
        {
            "title": "晚春卧病喜振上人见访",
            "content": "卧床如旧日，窥户易伤春。灵寿扶衰力，芭蕉对病身。\r\n道心空寂寞，时物自芳新。旦夕谁相访，唯当摄上人。"
        },
        {
            "title": "赋得垣衣",
            "content": "漠漠复霏霏，为君垣上衣。昭阳辇下草，应笑此生非。\r\n掩蔼青春去，苍茫白露稀。犹胜萍逐水，流浪不相依。"
        },
        {
            "title": "自朔方还与郑式瞻崔称郑子周岑赞同会法云寺",
            "content": "予本疏放士，朅来非外矫。误落边尘中，爱山见山少。\r\n始投清凉宇，门值烟岫表。参差互明灭，彩翠竟昏晓。\r\n泠泠远风来，过此群木杪。英英二三彦，襟旷去烦扰。\r\n游川出潜鱼，息阴倦飞鸟。徇物不可穷，唯于此心了。"
        },
        {
            "title": "杂曲歌辞·游子吟",
            "content": "女羞夫婿荡，客耻主人贱。遭遇同众流，低回愧相见。\r\n君非青铜镜，何事空照面。莫以衣上尘，不谓心如练。\r\n人生当荣盛，待士勿言倦。君看白日驰，何异弦上箭。"
        },
        {
            "title": "相和歌辞·宫怨",
            "content": "露湿晴花宫殿香，月明歌吹在昭阳。\r\n似将海水添宫漏，共滴长门一夜长。"
        },
        {
            "title": "城傍少年（一作汉宫少年行）",
            "content": "生长边城傍，出身事弓马。少年有胆气，独猎阴山下。\r\n偶与匈奴逢，曾擒射雕者。名悬壮士籍，请君少相假。"
        },
        {
            "title": "残句",
            "content": "闲庭草色能留马，当路杨花不避人。（张为《主客图》）.\r\n第二百八十四卷"
        },
        {
            "title": "惜春伤同幕故人孟郎中兼呈去年看花友",
            "content": "畏老身全老，逢春解惜春。今年看花伴，已少去年人。"
        },
        {
            "title": "七言滑语联句",
            "content": "雨里下山蹋榆皮，[颜真卿]\r\n莓苔石桥步难移，[皎然]\r\n芜荑酱醋吃煮葵，[刘全白]\r\n缝靴蜡线油涂锥，[李崿]\r\n急逢龙背须且骑。[李益]"
        },
        {
            "title": "与僧法振同赋应门照绿苔",
            "content": "宫上何年月，应门何岁苔。\r\n清光一以照，白露共徘徊。[李益]\r\n珠履久行绝，玉房重未开。\r\n妾心正如此，昭阳歌吹来。[法振]"
        },
        {
            "title": "天津桥南山中各题一句",
            "content": "野坐分苔席，[李益]\r\n山行绕菊丛。[韦执中]\r\n云衣惹不破，[诸葛觉]\r\n秋色望来空。[贾岛]"
        },
        {
            "title": "兰陵僻居联句",
            "content": "潘岳闲居赋，陶潜独酌谣。\r\n二贤成往事，三径是今朝。[广宣]\r\n生幸逢唐运，昌时奉帝尧。\r\n进思谐启沃，退混即渔樵。[李益]\r\n蠹简封延阁，雕栏閟上霄。\r\n相从清旷地，秋露浥兰苕。[杜羔]"
        },
        {
            "title": "与宣供奉携瘿尊归杏溪园联句",
            "content": "千畦抱瓮园，一酌瘿尊酒。\r\n惟有沃洲僧，时过杏溪叟。[李益]\r\n追欢君适性，独饮我空口。\r\n儒释事虽殊，文章意多偶。[广宣]"
        },
        {
            "title": "月李舍人十兄迟明将至因话昨宵乘兴联句",
            "content": "九重城接天花界，三五秋生一夜风。\r\n行听漏声云散后，遥闻天语月明中。[广宣]\r\n含凉阁迥通仙掖，承露盘高出上宫。\r\n谁问独愁门外客，清谈不与此宵同。[李益]"
        },
        {
            "title": "红楼下联句",
            "content": "佛刹接重城，红楼切太清。\r\n紫云连照耀，丹槛郁峥嵘。[广宣]\r\n榱栋烟虹入，轩窗日月平。\r\n参差五陵晚，分背八川明。[李益]\r\n松韵风初过，莲陂浪欲倾。\r\n敬瞻疑谛见，围绕学无生。[杜羔]"
        },
        {
            "title": "塞下曲",
            "content": "伏波惟愿裹尸还，定远何须生入关。\r\n莫遣只轮归海窟，仍留一箭射天山。"
        },
        {
            "title": "无题",
            "content": "扫石焚香礼碧空，露华偏湿蕊珠宫。\r\n如何说得天坛上，万里无云月在中。"
        },
        {
            "title": "入华山访隐者经仙人石坛",
            "content": "三考四岳下，官曹少休沐。久负青山诺，今还获所欲。\r\n尝闻玉清洞，金简受玄箓。夙驾升天行，云游恣霞宿。\r\n平明矫轻策，扪石入空曲。仙人古石坛，苔绕青瑶局。\r\n阳桂凌烟紫，阴罗冒水绿。隔世闻丹经，悬泉注明玉。\r\n前惊羽人会，白日天居肃。问我将致辞，笑之自相目。\r\n竦身云遂起，仰见双白鹄。堕其一纸书，文字类鸟足。\r\n视之了不识，三返又三复。归来问方士，举世莫解读。\r\n何必若蜉蝣，然后为跼促。鄙哉宦游子，身志俱降辱。\r\n再往不及期，劳歌叩山木。"
        },
        {
            "title": "途中寄李二",
            "content": "杨柳含烟灞岸春，年年攀折为行人。\r\n好风若借低枝便，莫遣青丝扫路尘。"
        },
        {
            "title": "寄赠衡州杨使君",
            "content": "湘竹斑斑湘水春，衡阳太守虎符新。\r\n朝来笑向归鸿道，早晚南飞见主人。"
        },
        {
            "title": "宿石邑山中",
            "content": "浮云不共此山齐，山霭苍苍望转迷。\r\n晓月暂飞高树里，秋河隔在数峰西。"
        },
        {
            "title": "江",
            "content": "长乐花枝雨点销，江城日暮好相邀。\r\n春楼不闭葳蕤锁，绿水回连宛转桥。"
        },
        {
            "title": "汉",
            "content": "汉室长陵小市东，珠帘绣户对春风。\r\n君王昨日移仙仗，玉辇将迎入汉中。"
        },
        {
            "title": "赠宣大师",
            "content": "一国沙弥独解诗，人人道胜惠林师。先皇诏下征还日，\r\n今上龙飞入内时。看月忆来松寺宿，寻花思作杏溪期。\r\n因论佛地求心地，只说常吟是住持。"
        },
        {
            "title": "上黄堆烽",
            "content": "心期紫阁山中月，身过黄堆烽上云。\r\n年发已从书剑老，戎衣更逐霍将军。"
        },
        {
            "title": "宣上人病中相寻联句",
            "content": "策杖迎诗客，归房理病身。\r\n闲收无效药，遍寄有情人。[广宣]\r\n草木分千品，方书问六陈。\r\n还知一室内，尔我即天亲。[李益]"
        },
        {
            "title": "府试古镜",
            "content": "旧是秦时镜，今藏古匣中。龙盘初挂月，凤舞欲生风。\r\n石黛曾留殿，朱光适在宫。应祥知道泰，鉴物觉神通。\r\n肝胆诚难隐，妍媸信易穷。幸居君子室，长愿免尘蒙。"
        },
        {
            "title": "送客归振武",
            "content": "骏马事轻车，军行万里沙。胡山通嗢落，汉节绕浑邪。\r\n桂满天西月，芦吹塞北笳。别离俱报主，路极不为赊。"
        },
        {
            "title": "和丘员外《题湛长史旧居》",
            "content": "昔降英王顾，屏身幽岩曲。灵波结繁笳，爽籁赴鸣玉。\r\n运转春华至，岁来山草绿。青松掩落晖，白云竟空谷。\r\n伊人抚遗叹，恻恻芳又缛。云谁斅美香，分毫寄明牧。"
        },
        {
            "title": "赠毛仙翁",
            "content": "玉树溶溶仙气深，含光混俗似无心。\r\n长愁忽作鹤飞去，一片孤云何处寻。"
        },
        {
            "title": "逢归信偶寄",
            "content": "无事将心寄柳条，等闲书字满芭蕉。\r\n乡关若有东流信，遣送扬州近驿桥。"
        },
        {
            "title": "赴渭北宿石泉驿南望黄堆烽",
            "content": "边城已在虏尘中，烽火南飞入汉宫。\r\n汉庭议事先黄老，麟阁何人定战功。"
        },
        {
            "title": "夜上受降城闻笛",
            "content": "回乐烽前沙似雪，受降城外月如霜。\r\n不知何处吹芦管，一夜征人尽望乡。"
        },
        {
            "title": "写情",
            "content": "水纹珍簟思悠悠，千里佳期一夕休。\r\n从此无心爱良夜，任他明月下西楼。"
        },
        {
            "title": "临滹沱见蕃使列名",
            "content": "漠南春色到滹沱，碧柳青青塞马多。\r\n万里关山今不闭，汉家频许郅支和。"
        },
        {
            "title": "送人归岳阳",
            "content": "烟草连天枫树齐，岳阳归路子规啼。\r\n春江万里巴陵戍，落日看沈碧水西。"
        },
        {
            "title": "避暑女冠",
            "content": "雾袖烟裾云母冠，碧花瑶簟井冰寒。\r\n焚香欲降三青鸟，静拂桐阴上玉坛。"
        },
        {
            "title": "统汉烽下",
            "content": "统汉烽西降户营，黄沙白骨拥长城。\r\n只今已勒燕然石，北地无人空月明。"
        },
        {
            "title": "扬州送客",
            "content": "南行直入鹧鸪群，万岁桥边一送君。\r\n闻道望乡闻不得，梅花暗落岭头云。"
        },
        {
            "title": "夜宴观石将军舞",
            "content": "微月东南上戍楼，琵琶起舞锦缠头。\r\n更闻横笛关山远，白草胡沙西塞秋。"
        },
        {
            "title": "古瑟怨",
            "content": "破瑟悲秋已减弦，湘灵沈怨不知年。\r\n感君拂拭遗音在，更奏新声明月天。"
        },
        {
            "title": "重阳夜集兰陵居与宣上人联句",
            "content": "蟋蟀催寒服，茱萸滴露房。\r\n酒巡明烛刻，篱菊暗寻芳。[李益]\r\n新月和秋露，繁星混夜霜。\r\n登高今夕事，九九是天长。[广宣]"
        },
        {
            "title": "邠宁春日",
            "content": "桃李年年上国新，风沙日日塞垣人。\r\n伤心更见庭前柳，忽有千条欲占春。"
        },
        {
            "title": "行舟",
            "content": "柳花飞入正行舟，卧引菱花信碧流。\r\n闻道风光满扬子，天晴共上望乡楼。"
        },
        {
            "title": "回军行",
            "content": "关城榆叶早疏黄，日暮沙云古战场。\r\n表请回军掩尘骨，莫教士卒哭龙荒。"
        },
        {
            "title": "奉和武相公《郊居寓目》",
            "content": "黄扉晚下禁垣钟，归坐南闱山万重。\r\n独有月中高兴尽，雪峰明处见寒松。\r\n·56 ·"
        },
        {
            "title": "暮过回乐烽",
            "content": "烽火高飞百尺台，黄昏遥自碛西来。\r\n昔时征战回应乐，今日从军乐未回。"
        },
        {
            "title": "诣红楼院寻广宣不遇留题",
            "content": "柿叶翻红霜景秋，碧天如水倚红楼。\r\n隔窗爱竹有人问，遣向邻房觅户钩。\r\n李益\r\n关城榆叶早疏黄，日暮沙云古战场。\r\n表请回军掩尘骨，莫教士卒哭龙荒。\r\n李益\r\n桃李年年上国新，风沙日日塞垣人。\r\n伤心更见庭前柳，忽有千条欲占春。"
        },
        {
            "title": "听晓角",
            "content": "边霜昨夜堕关榆，吹角当城汉月孤。\r\n无限塞鸿飞不度，秋风卷入小单于。"
        },
        {
            "title": "宫怨",
            "content": "露湿晴花春殿香，月明歌吹在昭阳。\r\n似将海水添宫漏，共滴长门一夜长。"
        },
        {
            "title": "从军北征",
            "content": "天山雪后海风寒，横笛偏吹行路难。\r\n碛里征人三十万，一时回向月明看。"
        },
        {
            "title": "柳杨送客",
            "content": "青枫江畔白蘋洲，楚客伤离不待秋。\r\n君见隋朝更何事，柳杨南渡水悠悠。"
        },
        {
            "title": "送客还幽州",
            "content": "惆怅秦城送独归，蓟门云树远依依。\r\n秋来莫射南飞雁，从遣乘春更北飞。"
        },
        {
            "title": "奉和武相公《春晓闻莺》",
            "content": "蜀道山川心易惊，绿窗残梦晓闻莺。\r\n分明似写文君恨，万怨千愁弦上声。"
        },
        {
            "title": "边思",
            "content": "腰悬锦带佩吴钩，走马曾防玉塞秋。\r\n莫笑关西将家子，只将诗思入凉州。"
        },
        {
            "title": "咏牡丹赠从兄正封",
            "content": "紫蕊丛开未到家，却教游客赏繁华。\r\n始知年少求名处，满眼空中别有花。"
        },
        {
            "title": "答许五端公马上口号",
            "content": "晚逐旌旗俱白首，少游京洛共缁尘。\r\n不堪身外悲前事，强向杯中觅旧春。"
        },
        {
            "title": "过马嵬",
            "content": "汉将如云不直言，寇来翻罪绮罗恩。\r\n托君休洗莲花血，留记千年妾泪痕。"
        },
        {
            "title": "暖川",
            "content": "胡风冻合鸊鹈泉，牧马千群逐暖川。\r\n塞外征行无尽日，年年移帐雪中天。"
        },
        {
            "title": "夜上西城听梁州曲二首",
            "content": "行人夜上西城宿，听唱梁州双管逐。\r\n此时秋月满关山，何处关山无此曲。\r\n鸿雁新从北地来，闻声一半却飞回。\r\n金河戍客肠应断，更在秋风百尺台。"
        },
        {
            "title": "塞下曲四首",
            "content": "蕃州部落能结束，朝暮驰猎黄河曲。\r\n燕歌未断塞鸿飞，牧马群嘶边草绿。\r\n秦筑长城城已摧，汉武北上单于台。\r\n古来征战虏不尽，今日还复天兵来。\r\n黄河东流流九折，沙场埋恨何时绝。\r\n蔡琰没去造胡笳，苏武归来持汉节。\r\n为报如今都护雄，匈奴且莫下云中。\r\n请书塞北阴山石，愿比燕然车骑功。"
        },
        {
            "title": "九月十日雨中过张伯佳期柳镇未至以诗招之",
            "content": "柳吴兴近无消息，张长公贫苦寂寥。\r\n唯有角巾沾雨至，手持残菊向西招。"
        },
        {
            "title": "中桥北送穆质兄弟应制戏赠萧二策",
            "content": "洛水桥边雁影疏，陆机兄弟驻行车。\r\n欲陈汉帝登封草，犹待萧郎寄内书。"
        },
        {
            "title": "拂云堆",
            "content": "汉将新从虏地来，旌旗半上拂云堆。\r\n单于每近沙场猎，南望阴山哭始回。"
        },
        {
            "title": "度破讷沙二首",
            "content": "眼见风来沙旋移，经年不省草生时。\r\n莫言塞北无春到，总有春来何处知。\r\n破讷沙头雁正飞，鸊鹈泉上战初归。\r\n平明日出东南地，满碛寒光生铁衣。"
        },
        {
            "title": "下楼",
            "content": "话旧全应老，逢春喜又悲。看花行拭泪，倍觉下楼迟。"
        },
        {
            "title": "扬州早雁",
            "content": "江上三千雁，年年过故宫。可怜江上月，偏照断根蓬。"
        },
        {
            "title": "水宿闻雁",
            "content": "早雁忽为双，惊秋风水窗。夜长人自起，星月满空江。"
        },
        {
            "title": "扬州怀古",
            "content": "故国歌钟地，长桥车马尘。彭城阁边柳，偏似不胜春。"
        },
        {
            "title": "上洛桥",
            "content": "金谷园中柳，春来似舞腰。何堪好风景，独上洛阳桥。"
        },
        {
            "title": "代人乞花",
            "content": "绣户朝眠起，开帘满地花。春风解人意，欲落妾西家。"
        },
        {
            "title": "山鹧鸪词",
            "content": "湘江斑竹枝，锦翅鹧鸪飞。处处湘云合，郎从何处归。"
        },
        {
            "title": "金吾子",
            "content": "绣帐博山炉，银鞍冯子都。黄昏莫攀折，惊起欲栖乌。"
        },
        {
            "title": "立秋前一日览镜",
            "content": "万事销身外，生涯在镜中。唯将满鬓雪，明日对秋风。"
        },
        {
            "title": "题太原落漠驿西堠",
            "content": "征戍在桑干，年年蓟水寒。殷勤驿西路，北去向长安。"
        },
        {
            "title": "军次阳城烽舍北流泉",
            "content": "何地可潸然，阳城烽树边。今朝望乡客，不饮北流泉。"
        },
        {
            "title": "答广宣供奉问兰陵居",
            "content": "居北有朝路，居南无住人。劳师问家第，山色是南邻。"
        },
        {
            "title": "乞宽禅师瘿山罍呈宣供奉",
            "content": "石色凝秋藓，峰形若夏云。谁留秦苑地，好赠杏溪君。"
        },
        {
            "title": "观骑射",
            "content": "边头射雕将，走马出中军。远见平原上，翻身向暮云。"
        },
        {
            "title": "答窦二曹长留酒还榼",
            "content": "榼小非由榼，星郎是酒星。解酲元有数，不用吓刘伶。"
        },
        {
            "title": "赠内兄卢纶",
            "content": "世故中年别，馀生此会同。却将悲与病，来对朗陵翁。"
        },
        {
            "title": "听唱赤白桃李花",
            "content": "赤白桃李花，先皇在时曲。欲向西宫唱，西宫宫树绿。"
        },
        {
            "title": "嘉禾寺见亡友王七题壁",
            "content": "今日忆君处，忆君君岂知。空馀暗尘字，读罢泪仍垂。"
        },
        {
            "title": "惜春伤同幕故人孟郎中兼呈去年看花友",
            "content": "畏老身今老，逢春解惜春。\r\n今年看花伴，已少去年人。"
        },
        {
            "title": "石楼山见月",
            "content": "紫塞连年戍，黄砂碛路穷。故人今夜宿，见月石楼中。"
        },
        {
            "title": "登白楼见白鸟席上命鹧鸪辞",
            "content": "一鸟如霜雪，飞向白楼前。问君何以至，天子太平年。"
        },
        {
            "title": "闻鸡赠主人",
            "content": "胶胶司晨鸣，报尔东方旭。无事恋君轩，今君重凫鹄。"
        },
        {
            "title": "书院无历日以诗代书问路侍御六月大小",
            "content": "野性迷尧历，松窗有道经。故人为柱史，为我数阶蓂。"
        },
        {
            "title": "照镜",
            "content": "衰鬓朝临镜，将看却自疑。惭君明似月，照我白如丝。"
        },
        {
            "title": "重赠邢校书",
            "content": "俱从四方事，共会九秋中。断蓬与落叶，相值各因风。"
        },
        {
            "title": "赋得路旁一株柳送邢校书赴延州使府",
            "content": "路旁一株柳，此路向延州。\r\n延州在何处，此路起悠悠。"
        },
        {
            "title": "送归中丞使",
            "content": "东望扶桑日，何年是到时。片帆通雨露，积水隔华夷。\r\n浩渺风来远，虚明鸟去迟。长波静云月，孤岛宿旌旗。\r\n别叶传秋意，回潮动客思。沧溟无旧路，何处问前期。"
        },
        {
            "title": "再赴渭北使府留别",
            "content": "结发逐鸣鼙，连兵追谷蠡。山川搜伏虏，铠甲被重犀。\r\n故府旌旗在，新军羽校齐。报恩身未死，识路马还嘶。\r\n列嶂高烽举，当营太白低。平戎七尺剑，封检一丸泥。\r\n截海取蒲类，跑泉饮鸊鹈。汉庭中选重，更事五原西。"
        },
        {
            "title": "春日晋祠同声会集得疏字韵",
            "content": "风壤瞻唐本，山祠阅晋馀。水亭开帟幕，岩榭引簪裾。\r\n地绿苔犹少，林黄柳尚疏。菱苕生皎镜，金碧照澄虚。\r\n翰苑声何旧，宾筵醉止初。中州有辽雁，好为系边书。"
        },
        {
            "title": "送襄阳李尚书",
            "content": "天寒发梅柳，忆昔到襄州。树暖然红烛，江清展碧油。\r\n风烟临岘首，云水接昭丘。俗尚春秋学，词称文选楼。\r\n都门送旌节，符竹领诸侯。汉沔分戎寄，黎元减圣忧。\r\n时追山简兴，本自习家流。莫废思康乐，诗情满沃洲。"
        },
        {
            "title": "宿冯翊夜雨赠主人",
            "content": "危心惊夜雨，起望漫悠悠。气耿残灯暗，声繁高树秋。\r\n凉轩辞夏扇，风幌揽轻裯。思绪蓬初断，归期燕暂留。\r\n关山蔼已失，脸泪迸难收。赖君时一笑，方能解四愁。"
        },
        {
            "title": "过五原胡儿饮马泉",
            "content": "绿杨着水草如烟，旧是胡儿饮马泉。\r\n[鸊鹈泉在丰州城北，胡人饮马于此。]\r\n几处吹笳明月夜，何人倚剑白云天。\r\n从来冻合关山路，今日分流汉使前。\r\n莫遣行人照容鬓，恐惊憔悴入新年。"
        },
        {
            "title": "过马",
            "content": "路至墙垣问樵者，顾予云是太真宫。太真血染马蹄尽，\r\n朱阁影随天际空。丹壑不闻歌吹夜，玉阶唯有薜萝风。\r\n世人莫重霓裳曲，曾致干戈是此中。\r\n金甲银旌尽已回，苍茫罗袖隔风埃。浓香犹自随鸾辂，\r\n恨魄无由离马嵬。南内真人悲帐殿，东溟方士问蓬莱。\r\n唯留坡畔弯环月，时送残辉入夜台。"
        },
        {
            "title": "送贾校书东归寄振上人",
            "content": "北风吹雁数声悲，况指前林是别时。秋草不堪频送远，\r\n白云何处更相期。山随匹马行看暮，路入寒城独去迟。\r\n为向东州故人道，江淹已拟惠休诗。"
        },
        {
            "title": "奉酬崔员外副使《携琴宿使院》见示",
            "content": "忽闻此夜携琴宿，遂叹常时尘吏喧。庭木已衰空月亮，\r\n城砧自急对霜繁。犹持副节留军府，未荐高词直掖垣。\r\n谁问南飞长绕树，官微同在谢公门。"
        },
        {
            "title": "同崔邠登鹳雀楼",
            "content": "鹳雀楼西百尺樯，汀洲云树共茫茫。汉家萧鼓空流水，\r\n魏国山河半夕阳。事去千年犹恨速。愁来一日即为长。\r\n风烟并起思归望，远目非春亦自伤。"
        },
        {
            "title": "哭柏岩禅师",
            "content": "遍与傍人别，临终尽不愁。影堂谁为扫，坐塔自看修。\r\n白日钟边晚，青苔钵上秋。天涯禅弟子，空到柏岩游。"
        },
        {
            "title": "又献刘济",
            "content": "草绿古燕州，莺声引独游。雁归天北畔，春尽海西头。\r\n向日花偏落，驰年水自流。感恩知有地，不上望京楼。"
        },
        {
            "title": "喜入兰陵望紫阁峰呈宣上人",
            "content": "薙草开三径，巢林喜一枝。地宽留种竹，泉浅欲开池。\r\n紫阁当疏牖，青松入坏篱。从今安僻陋，萧相是吾师。"
        },
        {
            "title": "述怀寄衡州令狐相公",
            "content": "调元方翼圣，轩盖忽言东。道以中枢密，心将外理同。\r\n白头生远浪，丹叶下高枫。江上萧疏雨，何人对谢公。"
        },
        {
            "title": "紫骝马",
            "content": "争场看斗鸡，白鼻紫骝嘶。漳水春闺晚，丛台日向低。\r\n歇鞍珠作汗，试剑玉如泥。为谢红梁燕，年年妾独栖。"
        },
        {
            "title": "送柳判官赴振武",
            "content": "边庭汉仪重，旌甲似云中。虏地山川壮，单于鼓角雄。\r\n关寒塞榆落，月白胡天风。君逐嫖姚将，麒麟有战功。"
        },
        {
            "title": "送同落第者东归",
            "content": "东门有行客，落日满前山。圣代谁知者，沧洲今独还。\r\n片云归海暮，流水背城闲。余亦依嵩颍，松花深闭关。"
        },
        {
            "title": "同萧炼师宿太一庙",
            "content": "微月空山曙，春祠谒少君。落花坛上拂，流水洞中闻。\r\n酒引芝童奠，香馀桂子焚。鹤飞将羽节，遥向赤城分。"
        },
        {
            "title": "寻纪道士偶会诸叟",
            "content": "山阴寻道士，映竹羽衣新。侍坐双童子，陪游五老人。\r\n水花松下静，坛草雪中春。见说桃源洞，如今犹避秦。"
        },
        {
            "title": "洛阳河亭奉酬留守群公追送",
            "content": "离亭饯落晖，腊酒减春衣。岁晚烟霞重，川寒云树微。\r\n戎装千里至，旧路十年归。还似汀洲雁，相逢又背飞。"
        },
        {
            "title": "春行",
            "content": "侍臣朝谒罢，戚里自相过。落日青丝骑，春风白纻歌。\r\n恩承三殿近，猎向五陵多。归路南桥望，垂杨拂细波。"
        },
        {
            "title": "晚春卧病喜振上人见访",
            "content": "卧床殊旧日，窥户易伤春。\r\n灵寿扶衰力，芭蕉对病身。\r\n道心空寂寞，时物自芳新。\r\n旦夕谁相访，唯当揖上人。"
        },
        {
            "title": "送韩将军还边",
            "content": "白马羽林儿，扬鞭薄暮时。独将轻骑出，暗与伏兵期。\r\n雨雪移军远，旌旗上垄迟。圣心戎寄重，未许让恩私。"
        },
        {
            "title": "入南山至全师兰若",
            "content": "木陨水归壑，寂然无念心。南行有真子，被褐息山阴。\r\n石路瑶草散，松门寒景深。吾师亦何爱，自起定中吟。"
        },
        {
            "title": "送常曾侍御使西蕃寄题西川",
            "content": "凉王宫殿尽，芜没陇云西。今日闻君使，雄心逐鼓鼙。\r\n行当收汉垒，直可取蒲泥。旧国无由到，烦君下马题。"
        },
        {
            "title": "水亭夜坐赋得晓雾",
            "content": "月落寒雾起，沈思浩通川。宿禽啭木散，山泽一苍然。\r\n漠漠沙上路，沄沄洲外田。犹当依远树，断续欲穷天。"
        },
        {
            "title": "立春日宁州行营因赋朔风吹飞雪",
            "content": "边声日夜合，朔风惊复来。龙山不可望，千里一裴回。\r\n捐扇破谁执，素纨轻欲裁。非时妒桃李，自是舞阳台。"
        },
        {
            "title": "送人南归",
            "content": "人言下江疾，君道下江迟。五月江路恶，南风惊浪时。\r\n应知近家喜，还有异乡悲。无奈孤舟夕，山歌闻竹枝。"
        },
        {
            "title": "送人流贬",
            "content": "汉章虽约法，秦律已除名。谤远人多惑，官微不自明。\r\n霜风先独树，瘴雨失荒城。畴昔长沙事，三年召贾生。"
        },
        {
            "title": "竹窗闻风寄苗发司空曙",
            "content": "微风惊暮坐，临牖思悠哉。开门复动竹，疑是故人来。\r\n时滴枝上露，稍沾阶下苔。何当一入幌，为拂绿琴埃。"
        },
        {
            "title": "汉宫少年行",
            "content": "君不见上宫警夜营八屯，冬冬街鼓朝朱轩。\r\n玉阶霜仗拥未合，少年排入铜龙门。暗闻弦管九天上，\r\n宫漏沈沈清吹繁。平明走马绝驰道，呼鹰挟弹通缭垣。\r\n玉笼金锁养黄口，探雏取卵伴王孙。分曹陆博快一掷，\r\n迎欢先意笑语喧。巧为柔媚学优孟，儒衣嬉戏冠沐猿。\r\n晚来香街经柳市，行过倡舍宿桃根。相逢杯酒一言失，\r\n回朱点白闻至尊。金张许史伺颜色，王侯将相莫敢论。\r\n岂知人事无定势，朝欢暮戚如掌翻。椒房宠移子爱夺，\r\n一夕秋风生戾园。徒用黄金将买赋，宁知白玉暗成痕。\r\n持杯收水水已覆，徙薪避火火更燔。欲求四老张丞相，\r\n南山如天不可上。\r\n第二百八十三卷"
        },
        {
            "title": "古别离",
            "content": "双剑欲别风凄然，雌沉水底雄上天。江回汉转两不见，\r\n云交雨合知何年。古来万事皆由命，何用临岐苦涕涟。"
        },
        {
            "title": "野",
            "content": "日没出古城，野田何茫茫。寒狐啸青冢，鬼火烧白杨。\r\n昔人未为泉下客，行到此中曾断肠。"
        },
        {
            "title": "赴邠宁留别",
            "content": "身承汉飞将，束发即言兵。侠少何相问，从来事不平。\r\n黄云断朔吹，白雪拥沙城。幸应边书募，横戈会取名。"
        },
        {
            "title": "轻薄篇",
            "content": "豪不必驰千骑，雄不在垂双鞬。天生俊气自相逐，\r\n出与雕鹗同飞翻。朝行九衢不得意，下鞭走马城西原。\r\n忽闻燕雁一声去，回鞍挟弹平陵园。归来青楼曲未半，\r\n美人玉色当金尊。淮阴少年不相下，酒酣半笑倚市门。\r\n安知我有不平色，白日欲落红尘昏。死生容易如反掌，\r\n得意失意由一言。少年但饮莫相问，此中报仇亦报恩。"
        },
        {
            "title": "大礼毕皇帝御丹凤门改元建中大赦",
            "content": "大明曈曈天地分，六龙负日升天门。凤凰飞来衔帝箓，\r\n言我万代金皇孙。灵鸡鼓舞承天赦，高翔百尺垂朱幡。\r\n宸居穆清受天历，建中甲子合上元。昊穹景命即已至，\r\n王事乃可酬乾坤。升中告成答玄贶，泥金检玉昭鸿恩。\r\n云亭之事略可记，七十二君宁独尊。小臣欲上封禅表，\r\n久而未就归文园。"
        },
        {
            "title": "登天坛夜见海日",
            "content": "朝游碧峰三十六，夜上天坛月边宿。仙人携我搴玉英，\r\n坛上夜半东方明。仙钟撞撞近海日，海中离离三山出。\r\n霞梯赤城遥可分，霓旌绛节倚彤云。八鸾五凤纷在御，\r\n王母欲上朝元君。群仙指此为我说，几见尘飞沧海竭。\r\n竦身别我期丹宫，空山处处遗清风。九州下视杳未旦，\r\n一半浮生皆梦中。始知武皇求不死，去逐瀛洲羡门子。"
        },
        {
            "title": "火荧",
            "content": "南人伐竹湘山下，交根接叶满泪痕。\r\n请君先问湘江水，然我此恨乃可论。”\r\n秦亡汉绝三十国，关山战死知何极。\r\n风飘雨洒水自流，此中有冤消不得。\r\n为之弹剑作哀吟，风沙四起云沉沉。\r\n满营战马嘶欲尽，毕昴不见胡天阴。\r\n东征曾吊长平苦，往往晴明独风雨。\r\n年移代去感精魂，空山月暗闻鼙鼓。\r\n秦坑赵卒四十万，未若格斗伤戎虏。\r\n圣君破胡为六州，六州又尽为胡丘。\r\n韩公三城断胡路，汉甲百万屯边秋。\r\n乃分司空授朔土，拥以玉节临诸侯，\r\n汉为一雪万世仇。\r\n我今抽刀勒剑石，告尔万世为唐休。\r\n又闻招魂有美酒，为我浇酒祝东流。\r\n殇为魂兮，可以归故乡些。\r\n沙场地无人兮，尔独不可以久留。"
        },
        {
            "title": "从军夜次六胡北饮马磨剑石为祝殇辞",
            "content": "我行空碛，见沙之磷磷，与草之幂幂，半没胡儿磨剑石。\r\n当时洗剑血成川，至今草与沙皆赤。我因扣石问以言，\r\n水流呜咽幽草根，君宁独不怪阴磷？吹火荧荧又为碧，\r\n有鸟自称蜀帝魂。南人伐竹湘山下，交根接叶满泪痕。\r\n请君先问湘江水，然我此恨乃可论。秦亡汉绝三十国，\r\n关山战死知何极。风飘雨洒水自流，此中有冤消不得。\r\n为之弹剑作哀吟，风沙四起云沈沈。满营战马嘶欲尽，\r\n毕昴不见胡天阴。东征曾吊长平苦，往往晴明独风雨。\r\n年移代去感精魂，空山月暗闻鼙鼓。秦坑赵卒四十万，\r\n未若格斗伤戎虏。圣君破胡为六州，六州又尽为胡丘。\r\n韩公三城断胡路，汉甲百万屯边秋。乃分司空授朔土，\r\n拥以玉节临诸侯，汉为一雪万世仇。我今抽刀勒剑石，\r\n告尔万世为唐休。又闻招魂有美酒，为我浇酒祝东流。\r\n殇为魂兮，可以归还故乡些；沙场地无人兮，\r\n尔独不可以久留。"
        },
        {
            "title": "登夏州城观送行人赋得六州胡儿歌",
            "content": "六州胡儿六蕃语，十岁骑羊逐沙鼠。沙头牧马孤雁飞，\r\n汉军游骑貂锦衣。云中征戍三千里，今日征行何岁归。\r\n无定河边数株柳，共送行人一杯酒。胡儿起作和蕃歌，\r\n齐唱呜呜尽垂手。心知旧国西州远，西向胡天望乡久。\r\n回头忽作异方声，一声回尽征人首。蕃音虏曲一难分，\r\n似说边情向塞云。故国关山无限路，风沙满眼堪断魂。\r\n不见天边青作冢，古来愁杀汉昭君。"
        },
        {
            "title": "与王楚同登青龙寺上方",
            "content": "连冈出古寺，流睇移芳宴。鸟没汉诸陵，草平秦故殿。\r\n摇光浅深树，拂木参差燕。春心断易迷，远目伤难遍。\r\n壮日各轻年，暮年方自见。"
        },
        {
            "title": "游子吟",
            "content": "女羞夫婿薄，客耻主人贱。遭遇同众流，低回愧相见。\r\n君非青铜镜，何事空照面。莫以衣上尘，不谓心如练。\r\n人生当荣盛，待士勿言倦。君看白日驰，何异弦上箭。"
        },
        {
            "title": "城旁少年",
            "content": "生长边城旁，出身事弓马。\r\n少年有胆气，独猎阴山下。\r\n偶与匈奴逢，曾擒射雕者。\r\n名悬壮士籍，请君少相假。"
        },
        {
            "title": "将赴朔方早发汉武泉",
            "content": "弭盖出故关，穷秋首边路。问我此何为，平生重一顾。\r\n风吹山下草，系马河边树。奉役良有期，回瞻终未屡。\r\n去乡幸未远，戎衣今已故。岂惟幽朔寒，念我机中素。\r\n去矣勿复言，所酬知音遇。"
        },
        {
            "title": "夜发军中",
            "content": "边马枥上惊，雄剑匣中鸣。半夜军书至，匈奴寇六城。\r\n中坚分暗阵，太乙起神兵。出没风云合，苍黄豺虎争。\r\n今日边庭战，缘赏不缘名。"
        },
        {
            "title": "来从窦车骑行　自朔方行作。",
            "content": "束发逢世屯，怀恩抱明义。读书良有感，学剑惭非智。\r\n遂别鲁诸生，来从窦车骑。追兵赴边急，络马黄金辔。\r\n出入燕南陲，由来重意气。自经皋兰战，又破楼烦地。\r\n西北护三边，东南留一尉。时过欻如云，参差不自意。\r\n将军失恩泽，万事从此异。置酒高台上，薄暮秋风至。\r\n长戟与我归，归来同弃置。自酌还自饮，非名又非利。\r\n歌出易水寒，琴下雍门泪。出逢平乐旧，言在天阶侍。\r\n问我从军苦，自陈少年贵。丈夫交四海，徒论身自致。\r\n汉将不封侯，苏卿劳远使。今我终此曲，此曲诚不易。\r\n贵人难识心，何由知忌讳。"
        },
        {
            "title": "五城道中",
            "content": "金铙随玉节，落日河边路。沙鸣后骑来，雁起前军度。\r\n五城鸣斥堠，三秦新召募。天寒白登道，塞浊阴山雾。\r\n仍闻旧兵老，尚在乌兰戍。笳箫汉思繁，旌旗边色故。\r\n寝兴倦弓甲，勤役伤风露。来远赏不行，锋交勋乃茂。\r\n未知朔方道，何年罢兵赋。"
        },
        {
            "title": "自朔方还与郑式瞻崔称郑子周岑赞同会法云寺",
            "content": "暑\r\n予本疏放士，瑼来非外矫。\r\n误落边尘中，爱山见山少。\r\n始投清凉宇，门值烟岫表。\r\n参差互明灭，彩翠竟昏晓。\r\n泠泠远风来，过此群木杪。\r\n英英二三彦，襟旷去烦扰。\r\n游川出潜鱼，息阴倦飞鸟。\r\n徇物不可穷，唯于此心了。"
        },
        {
            "title": "罢秩后入华山采茯苓逢道者",
            "content": "委绶来名山，观奇恣所停。山中若有闻，言此不死庭。\r\n遂逢五老人，一谓西岳灵。或闻樵人语，飞去入昴星。\r\n授我出云路，苍然凌石屏。视之有文字，乃古黄庭经。\r\n左右长松列，动摇风露零。上蟠千年枝，阴虬负青冥。\r\n下结九秋霰，流膏为茯苓。取之砂石间，异若龟鹤形。\r\n况闻秦宫女，华发变已青。有如上帝心，与我千万龄。\r\n始疑有仙骨，炼魂可永宁。何事逐豪游，饮啄以膻腥。\r\n神物亦自閟，风雷护此扃。欲传山中宝，回策忽已暝。\r\n乃悲世上人，求醒终不醒。"
        },
        {
            "title": "莲塘驿　在盱眙界。",
            "content": "五月渡淮水，南行绕山陂。江村远鸡应，竹里闻缲丝。\r\n楚女肌发美，莲塘烟露滋。菱花覆碧渚，黄鸟双飞时。\r\n渺渺溯洄远，凭风托微词。斜光动流睇，此意难自持。\r\n女歌本轻艳，客行多怨思。女萝蒙幽蔓，拟上青桐枝。"
        },
        {
            "title": "合源溪期张计不至",
            "content": "霜露肃时序，缅然方独寻。暗溪迟仙侣，寒涧闻松禽。\r\n寂历兹夜永，清明秋序深。微波澹澄夕，烟景含虚林。\r\n素志久沦否，幽怀方自吟。"
        },
        {
            "title": "答郭黄中《孤云》首章见赠",
            "content": "孤云生西北，从风东南飘。帝乡日已远，苍梧无还飙。\r\n已矣玄凤叹，严霜集灵苕。君其勉我怀，岁暮孰不凋。"
        },
        {
            "title": "华阴东泉同张处士诣藏律师兼简县内同官因寄",
            "content": "苍崖抱寒泉，沦照洞金碧。潜鳞孕明晦，山灵閟幽赜。\r\n前峰何其诡，万变穷日夕。松老风易悲，山秋云更白。\r\n故人邑中吏，五里仙雾隔。美质简琼瑶，英声铿金石。\r\n烦君竟相问，问我此何适。我因赞时理，书寄西飞翮。\r\n哲匠熙百工，日月被光泽。大国本多士，荆岑无遗璧。\r\n高网弥八纮，皇图明四辟。群材既兼畅，顾我在草泽。\r\n贵无身外名，贱有区中役。忽忽百龄内，殷殷千虑迫。\r\n人生已如寄，在寄复为客。旧国不得归，风尘满阡陌。"
        },
        {
            "title": "罢镜",
            "content": "手中青铜镜，照我少年时。衰飒一如此，清光难复持。\r\n欲令孤月掩，从遣半心疑。纵使逢人见，犹胜自见悲。"
        },
        {
            "title": "饮马歌",
            "content": "百马饮一泉，一马争上游。一马喷成泥，百马饮浊流。\r\n上有沧浪客，对之空叹息。自顾缨上尘，裴回终日夕。\r\n为问泉上翁，何时见沙石。"
        },
        {
            "title": "竹溪",
            "content": "访竹越云崖，即林若溪绝。宁知修干下，漠漠秋苔洁。\r\n清光溢空曲，茂色临幽澈。采摘愧芳鲜，奉君岁暮节。"
        },
        {
            "title": "入华山访隐者经仙人石坛",
            "content": "三考西岳下，官曹少休沐。\r\n久负青山诺，今还获所欲。\r\n尝闻玉清洞，金简受玄箓。\r\n夙驾升天行，云游恣霞宿。\r\n平明矫轻策，扪石入空曲。\r\n仙人古石坛，苔绕青瑶局。\r\n阳桂凌烟紫，阴萝冒水绿。\r\n隔世闻丹经，悬泉注明玉。\r\n前惊羽人会，白日天居肃。\r\n问我将致辞，笑之自相目。\r\n竦身云遂起，仰见双白鹄。\r\n堕其一纸书，文字类鸟足。\r\n视之了不识，三返又三复。\r\n归来问方士，举世莫解读。\r\n何必若蜉蝣，然后为局促。\r\n鄙哉宦游子，身志俱降辱。\r\n再往不及期，劳歌叩山木。"
        },
        {
            "title": "北至太原",
            "content": "炎祚昔昏替，皇基此郁盘。玄命久已集，抚运良乃艰。\r\n南厄羊肠险，北走雁门寒。始于一戎定，垂此亿世安。\r\n唐风本忧思，王业实艰难。中历虽横溃，天纪未可干。\r\n圣明所兴国，灵岳固不殚。咄咄薄游客，斯言殊不刊。"
        },
        {
            "title": "月下喜邢校书至自洛",
            "content": "天河夜未央，漫漫复苍苍。重君远行至，及此明月光。\r\n华星映衰柳，暗水入寒塘。客心定何似，馀欢方自长。"
        },
        {
            "title": "城西竹园送裴佶王达",
            "content": "葳蕤凌风竹，寂寞离人觞。怆怀非外至，沉郁自中肠。\r\n远行从此始，别袂重凄霜。"
        },
        {
            "title": "喜邢校书远至对雨同赋远晚饭阮返五韵",
            "content": "雀噪空城阴，木衰羁思远。已蔽青山望，徒悲白云晚。\r\n别离千里风，雨中同一饭。开径说逢康，临觞方接阮。\r\n旅宦竟何如，劳飞思自返。"
        },
        {
            "title": "华山南庙",
            "content": "阴山临古道，古庙闭山碧。落日春草中，搴芳荐瑶席。\r\n明灵达精意，仿佛如不隔。岩雨神降时，回飙入松柏。\r\n常闻坑儒后，此地返秦璧。自古害忠良，神其辅宗祏。"
        },
        {
            "title": "观回军三韵",
            "content": "行行上陇头，陇月暗悠悠。万里将军没，回旌陇戍秋。\r\n谁令呜咽水，重入故营流。"
        },
        {
            "title": "置酒行",
            "content": "置酒命所欢，凭觞遂为戚。日往不再来，兹辰坐成昔。\r\n百龄非久长，五十将半百。胡为劳我形，己须还复白。\r\n西山鸾鹤群，矫矫烟雾翮。明霞发金丹，阴洞潜水碧。\r\n安得凌风羽，崦嵫驻灵魄。无然坐衰老，惭叹东陵柏。"
        },
        {
            "title": "闻亡友王七嘉禾寺得素琴",
            "content": "故人惜此去，留琴明月前。今来我访旧，泪洒白云天。\r\n讵欲匣孤响，送君归夜泉。抚琴犹可绝，况此故无弦。\r\n何必雍门奏，然后泪潺湲。"
        },
        {
            "title": "春晚赋得余花落　得起字。",
            "content": "留春春竟去，春去花如此。蝶舞绕应稀，鸟惊飞讵已。\r\n衰红辞故萼，繁绿扶雕蕊。自委不胜愁，庭风那更起。"
        },
        {
            "title": "溪中月下寄扬子尉封亮",
            "content": "蘅若夺幽色，衔思恍无悰。宵长霜雾多，岁晏淮海风。\r\n团团山中月，三五离夕同。露凝朱弦绝，觞至兰玉空。\r\n清光液流波，盛明难再逢。尝恐河汉远，坐窥烟景穷。\r\n小人谅处阴，君子树大功。永愿厉高翼，慰我丹桂丛。"
        },
        {
            "title": "秋晚溪中寄怀大理齐司直",
            "content": "凤翔属明代，羽翼文葳蕤。昆仑进琪树，飞舞下瑶池。\r\n振仪自西眷，东夏复分釐。国典唯平法，伊人方在斯。\r\n荒宁桁杨肃，芳辉兰玉滋。明质鹜高景，飘飖服缨绥。\r\n天寒清洛苑，秋夕白云司。况复空岩侧，苍苍幽桂期。\r\n岁寒坐流霰，山川犹别离。浩思凭尊酒，氛氲独含辞。"
        },
        {
            "title": "赋得早燕送别",
            "content": "碧草缦如线，去来双飞燕。长门未有春，先入班姬殿。\r\n梁空绕不息，檐寒窥欲遍。今至随红萼，昔还悲素扇。\r\n一别与秋鸿，差池讵相见。"
        },
        {
            "title": "送诸暨王主簿之任",
            "content": "别愁已万绪，离曲方三奏。远宦一辞乡，南天异风候。\r\n秦城岁芳老，越国春山秀。落日望寒涛，公门闭清昼。\r\n何用慰相思，裁书寄关右。"
        },
        {
            "title": "送辽阳使还军",
            "content": "征人歌且行，北上辽阳城。二月戎马息，悠悠边草生。\r\n青山出塞断，代地入云平。昔者匈奴战，多闻杀汉兵。\r\n平生报国愤，日夜角弓鸣。勉君万里去，勿使虏尘惊。"
        },
        {
            "title": "杂曲",
            "content": "妾本蚕家女，不识贵门仪。藁砧持玉斧，交结五陵儿。\r\n十日或一见，九日在路岐。人生此夫婿，富贵欲何为。\r\n杨柳徒可折，南山不可移。妇人贵结发，宁有再嫁资。\r\n嫁女莫望高，女心愿所宜。宁从贱相守，不愿贵相离。\r\n蓝叶郁重重，蓝花若榴色。少妇归少年，华光自相得。\r\n谁言配君子，以奉百年身。有义即夫婿，无义还他人。\r\n爱如寒炉火，弃若秋风扇。山岳起面前，相看不相见。\r\n丈夫非小儿，何用强相知。不见朝生菌，易成还易衰。\r\n征客欲临路，居人还出门。北风河梁上，四野愁云繁。\r\n岂不恋我家，夫婿多感恩。前程有日月，勋绩在河源。\r\n少妇马前立，请君听一言。春至草亦生，谁能无别情。\r\n殷勤展心素，见新莫忘故。遥望孟门山，殷勤报君子。\r\n既为随阳雁，勿学西流水。尝闻生别离，悲莫悲于此。\r\n同器不同荣，堂下即千里。与君贫贱交，何异萍上水。\r\n托身天使然，同生复同死。"
        },
        {
            "title": "校书郎杨凝往年以古镜贶别今追赠以诗",
            "content": "明镜出匣时，明如云间月。一别青春鉴，回光照华发。\r\n美人昔自爱，鞶带手中结。愿以三五期，经天无玷缺。"
        },
        {
            "title": "登长城",
            "content": "汉家今上郡，秦塞古长城。有日云长惨，无风沙自惊。\r\n当今圣天子，不战四夷平。"
        },
        {
            "title": "从军有苦乐行　时从司空鱼公北征。",
            "content": "劳者且莫歌，我欲送君觞。从军有苦乐，此曲乐未央。\r\n仆居在陇上，陇水断人肠。东过秦宫路，宫路入咸阳。\r\n时逢汉帝出，谏猎至长杨。讵驰游侠窟，非结少年场。\r\n一旦承嘉惠，轻身重恩光。秉笔参帷帟，从军至朔方。\r\n边地多阴风，草木自凄凉。断绝海云去，出没胡沙长。\r\n参差引雁翼，隐辚腾军装。剑文夜如水，马汗冻成霜。\r\n侠气五都少，矜功六郡良。山河起目前，睚眦死路傍。\r\n北逐驱獯虏，西临复旧疆。昔还赋馀资，今出乃赢粮。\r\n一矢弢夏服，我弓不再张。寄语丈夫雄，若乐身自当。"
        },
        {
            "title": "夜上受降城闻笛",
            "content": "回乐峰前沙似雪，受降城下月如霜。\r\n不知何处吹芦管，一夜征人尽望乡。\r\n【注释】：受降城：贞观二十年，唐太宗亲临灵州接受突厥一部的投降，“受降城”之名即由此而来。但此诗的受降城所在地说法不一。回乐：县名，故址在今宁夏回族自治区灵武县西南。回乐峰：回乐县附近的山峰。【译文】：这首七绝是历来传诵的名篇。霜月、芦笛、乡思，构成一幅思乡图，意境感人。"
        },
        {
            "title": "效古促促曲为河上思妇作",
            "content": "促促何促促，黄河九回曲。嫁与棹船郎，空床将影宿。\r\n不道君心不如石，那教妾貌长如玉。"
        },
        {
            "title": "隋宫燕",
            "content": "燕语如伤旧国春，宫花一落已成尘。\r\n自从一闭风光后，几度飞来不见人。"
        },
        {
            "title": "长干行",
            "content": "忆妾深闺里，烟尘不曾识。嫁与长干人，沙头候风色。\r\n五月南风兴，思君下巴陵。八月西风起，想君发扬子。\r\n去来悲如何，见少离别多。湘潭几日到，妾梦越风波。\r\n昨夜狂风度，吹折江头树。渺渺暗无边，行人在何处。\r\n好乘浮云骢，佳期兰渚东。鸳鸯绿浦上，翡翠锦屏中。\r\n自怜十五馀，颜色桃花红。那作商人妇，愁水复愁风。"
        },
        {
            "title": "汴河曲",
            "content": "汴水东流无限春，隋家宫阙已成尘。\r\n行人莫上长堤望，风起杨花愁杀人。"
        },
        {
            "title": "喜见外弟又言别",
            "content": "十年离乱后，长大一相逢。\r\n问姓惊初见，称名忆旧容。\r\n别来沧海事，语罢暮天钟。\r\n明日巴陵道，秋山又几重。\r\n【注释】：①外弟：表弟。\r\n②语罢：交谈结束。\r\n③巴陵：在今湖南岳阳一带。【译文】：　　十多年的动乱流离以后，长大成人才相逢。初见时惊讶地问你的姓，说起名字才想起旧时的容貌。相互谈起分别以后世事的变迁，热烈交谈停下来时已是黄昏，晚钟敲响。明天你又要踏上去巴陵的道路，不知又要相隔多少重秋山？【赏析】：　　诗人与表弟久别重逢又匆匆话别，反映了动乱年代人们的聚散离合。诗人用白描的手法，准确细致地描写了他与表弟重逢的情景，表达了哀伤离别的情感。全诗语言凝练，朴素自然，层次分明，生动形象，别具一格。"
        },
        {
            "title": "春夜闻笛",
            "content": "寒山吹笛唤春归，迁客相看泪满衣。\r\n洞庭一夜无穷雁，不待天明尽北飞。"
        },
        {
            "title": "江南曲",
            "content": "嫁得瞿塘贾，朝朝误妾期。\r\n早知潮有信，嫁与弄潮儿。\r\n【注释】：①瞿塘：长江三峡之一。\r\n②贾：商人。\r\n③妾：古代妇女自称。\r\n④潮有信：潮水涨落有一定的时间。\r\n⑤弄潮儿：在潮头搏浪戏水的年轻人。【译文】：　　嫁给一个经常来往于瞿塘峡做生意的商人，他久久不返，再三耽误归期。假如早知江河中的潮水都能定期涨落，我情愿嫁给那个随同潮水有规律进退的弄潮儿。【赏析】：　　这是一首闺怨诗。在唐代，有两类以闺怨为题材的诗：思念远征的丈夫；嗔怨作为商人的丈夫。这是有历史原因和社会背景的。唐代疆土辽阔，边境不宁，大量将士被远征去戍守边疆；另外，唐代商业发达，出现了很多经商之人。这两类人的妻子难免要独守空闺，寂寞度日。所以，出现了很多反映这类问题的文学作品。\r\n　　商人长年在外，行踪无定。独守空房的少妇寂寞孤独，极度苦闷中她竟突发奇想：潮水有信，因而悔不嫁给弄潮人。这既是无奈之语，也是情至之言，虽「荒唐之想」，却至情至理，正是少妇由盼生怨、由怨生悔的心理过程。"
        },
        {
            "title": "上汝州城楼",
            "content": "黄昏鼓角似边州，三十年前上此楼。\r\n今日山城对垂泪，伤心不独为悲秋。"
        },
        {
            "title": "长社窦明府宅夜送王屋道士常究子",
            "content": "旦随三鸟去，羽节凌霞光。暮与双凫宿，云车下紫阳。\r\n天坛临月近，洞水出山长。海峤年年别，丘陵徒自伤。"
        }
    ]
}