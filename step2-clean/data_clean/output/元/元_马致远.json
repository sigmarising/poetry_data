{
    "dynasty": "元",
    "author": "马致远",
    "intro": "马致远(1250-1323?)号东篱，大都（今北京）人。作品以反映退隐山林的田园题材为多，风格兼有豪放、清逸的特点。有《东篱乐府》。",
    "items": [
        {
            "title": "双调·寿阳曲",
            "content": [
                "渔灯暗，客梦回，",
                "一声声滴人心碎。",
                "孤舟五更家万里，",
                "是离人几行情泪。",
                "",
                "",
                "",
                ""
            ]
        },
        {
            "title": "天净沙  秋思",
            "content": [
                "枯藤老树昏鸦，小桥流水人家。",
                "古道西风瘦马，夕阳西下，断肠人在天涯。",
                ""
            ]
        },
        {
            "title": "小桃红",
            "content": [
                "画堂春暖绣帏重，",
                "宝篆香微动。",
                "此外虚名要何用？",
                "醉乡中，",
                "东风唤醒梨花梦。",
                "主人爱客，寻常迎送，",
                "鹦鹉在金笼。"
            ]
        },
        {
            "title": "四块玉",
            "content": [
                "美貌娘，名家子，",
                "自驾着个私奔车儿。",
                "汉相如便做文章士，",
                "爱他那一操儿琴，",
                "共他那两句儿诗。",
                "也有改嫁时。"
            ]
        },
        {
            "title": "四块玉",
            "content": [
                "绿鬓衰，",
                "红颜改，",
                "羞把尘容画麟台。",
                "故园风景依然在；",
                "三顷田，",
                "五亩宅，",
                "归去来。"
            ]
        },
        {
            "title": "四块玉",
            "content": [
                "酒旋沽，",
                "鱼新买，",
                "满眼云山画图开。",
                "清风明月还诗债。",
                "本是个懒散人，",
                "又无甚经济才，",
                "归去来。"
            ]
        },
        {
            "title": "四块玉",
            "content": [
                "带月行，披星走。",
                "孤馆寒食故乡秋，",
                "妻儿胖了咱消瘦。",
                "枕上忧，马上愁，死后休。"
            ]
        },
        {
            "title": "水仙子",
            "content": [
                "春风骄马五陵儿，",
                "暖日西湖三月时，",
                "管弦触水莺花市。",
                "不知音不到此，",
                "宜歌宜酒宜诗。",
                "山过雨颦眉黛，",
                "柳拖烟堆鬓丝，",
                "可喜杀睡足的西施！"
            ]
        },
        {
            "title": "双调-寿阳曲",
            "content": [
                "渔灯暗，客梦回，",
                "一声声滴人心碎。",
                "孤舟五更家万里，",
                "是离人几行情泪。"
            ]
        },
        {
            "title": "双调·夜行船",
            "content": [
                "百岁光阴如梦蝶，",
                "重回首往事堪嗟。",
                "今日春来，明朝花谢。",
                "急罚盏夜阑灯灭。",
                "〈乔木查〉",
                "想秦宫汉阙，都做了衰草牛羊野。",
                "不恁渔樵无话说。",
                "纵荒坟横断碑，不辨龙蛇。",
                "〈庆宣和〉",
                "投至狐踪与兔穴，多少豪杰。",
                "鼎足三分半腰折，",
                "魏耶？晋耶？",
                "〈落梅风〉",
                "天教富，莫太奢。",
                "无多时好天良夜。",
                "看钱奴硬将心似铁，",
                "空辜负锦堂风月。",
                "〈风入松〉",
                "眼前红日又西斜，疾似下坡车。",
                "晓来清镜添白发，",
                "上床与鞋履相别。",
                "莫笑鸠巢计拙，葫芦提一向装呆。",
                "〈拨不断〉",
                "名利竭，是非绝。",
                "红尘不向门前惹，",
                "绿树偏宜屋角遮，",
                "青山正补墙头缺，竹篱茅舍。",
                "〈离亭宴煞〉",
                "蛩吟一觉方宁贴，",
                "鸡鸣万事无休歇。",
                "争名利，何年是彻？",
                "密匝匝蚁排兵，乱纷纷蜂酿蜜，",
                "闹攘攘蝇争血。",
                "裴公绿野堂，陶令白莲社。",
                "爱秋来那些：和露摘黄花，",
                "带霜烹紫蟹，煮酒烧红叶。",
                "人生有限杯，几个登高节？",
                "嘱咐俺顽童记者：",
                "便北海探吾来，道东篱醉了也。"
            ]
        },
        {
            "title": "双调·拨不断",
            "content": [
                "叹寒儒，谩读书，",
                "读书须索题桥柱。",
                "桥柱虽乘驷马车，",
                "乘车谁买长门赋。",
                "且看了长安回去。"
            ]
        },
        {
            "title": "双调·拨不断",
            "content": [
                "酒杯深，故人心。",
                "相逢且莫推辞饮，",
                "君若歌时我慢斟。",
                "屈原清死由他恁，",
                "醉和醒争甚！"
            ]
        },
        {
            "title": "清江引",
            "content": [
                "西村日长人事少，",
                "一个新蝉噪。",
                "恰待葵花开，",
                "又早蜂儿闹，",
                "高枕上梦随蝶去了。"
            ]
        },
        {
            "title": "清江引",
            "content": [
                "林泉隐居谁到此，",
                "有客清风至。",
                "会作山中相，",
                "不管人间事。",
                "争甚么半张名利纸！"
            ]
        },
        {
            "title": "南吕·四块玉",
            "content": [
                "雁北飞，人北望，",
                "抛闪煞明妃也汉君王。",
                "小单于把盏呀刺刺唱。",
                "青草畔有收酪牛，",
                "黑河边有扇尾羊，",
                "他只是思故乡。"
            ]
        },
        {
            "title": "落梅风",
            "content": [
                "因他害，染病疾，",
                "相识每劝咱是好意。",
                "相识若知咱就里，",
                "和相识也一般憔悴。"
            ]
        },
        {
            "title": "落梅风",
            "content": [
                "心间事，说与他。",
                "动不动早言两罢。",
                "罢字儿碜可可你道是耍，",
                "我心里怕那不怕？"
            ]
        },
        {
            "title": "落梅风",
            "content": [
                "夕阳下，酒旆闲。",
                "两三航未曾着岸。",
                "落花水香茅舍晚，",
                "断桥头卖鱼人散。"
            ]
        },
        {
            "title": "清江引",
            "content": [
                "樵夫觉来山月底，钓叟来寻觅。",
                "你把柴斧抛，我把鱼船弃。",
                "寻取个稳便处闲坐地。",
                "绿蓑衣紫罗袍谁为你，",
                "两件儿都无济。",
                "便作钓鱼人，也在风波里。",
                "则不如寻个稳便处闲坐地。"
            ]
        },
        {
            "title": "落梅风",
            "content": [
                "实心儿待，休做谎话儿猜。",
                "不信道为伊曾害。",
                "害时节有谁曾见来？",
                "瞒不过主腰胸带。"
            ]
        },
        {
            "title": "落梅风",
            "content": [
                "人初静，月正明。",
                "纱窗外玉梅斜映。",
                "梅花笑人偏弄影，",
                "月沉时一般孤零。"
            ]
        },
        {
            "title": "落梅风",
            "content": [
                "蔷薇露，荷叶雨，",
                "菊花霜冷香庭户。",
                "梅梢月斜人影孤，",
                "恨薄情四时辜负。"
            ]
        },
        {
            "title": "金字经",
            "content": [
                "夜来西风里，九天雕鹗飞。",
                "困煞中原一布衣。",
                "悲，故人知未知？",
                "登楼意，恨无天上梯！"
            ]
        },
        {
            "title": "金字经",
            "content": [
                "絮飞飘白雪，鲊香荷叶风。",
                "且向江头作钓翁。",
                "穷，男儿未济中。",
                "风波梦，一场幻化中。"
            ]
        },
        {
            "title": "拨不断",
            "content": [
                "叹寒儒，谩读书，",
                "读书须索题桥柱。",
                "题柱虽乘驷马车，",
                "乘车谁买《长门赋》？",
                "且看了长安回去！"
            ]
        },
        {
            "title": "拨不断",
            "content": [
                "菊花开，正归来。",
                "伴虎溪僧、鹤林友、龙山客；",
                "似杜工部、陶渊明、李太白；",
                "有洞庭柑、东阳酒、西湖蟹。",
                "哎，楚三闾休怪！"
            ]
        },
        {
            "title": "拨不断",
            "content": [
                "酒杯深，故人心，",
                "相逢且莫推辞饮。",
                "君若歌时我慢斟，",
                "屈原清死由他恁。",
                "醉和醒争甚？"
            ]
        },
        {
            "title": "天净沙·秋思",
            "content": [
                "枯藤老树昏鸦，小桥流水人家。古道西风瘦马，夕阳西下，断肠人在天涯。",
                ""
            ]
        }
    ]
}