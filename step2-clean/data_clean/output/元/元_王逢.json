{
    "dynasty": "元",
    "author": "王逢",
    "intro": "",
    "items": [
        {
            "title": "江边竹枝词（七首）",
            "content": [
                "南北两江朝暮潮，郎心不动妾心摇。",
                "马沙少个天灯塔，暗雨乌风看作标。"
            ]
        },
        {
            "title": "寄完哲清卿参政其婿某近卒",
            "content": [
                "大参久别况何如，萼绿花开雁又过。",
                "卖剑买牛时可得，据鞍上马老无多。",
                "鱼随春信登先豆，鸷匿寒形在旧罗。",
                "孰料周郎美甥馆，一床鸳绣拆孀娥。"
            ]
        },
        {
            "title": "宫中行乐词（六首）",
            "content": [
                "芍药为离草，鸳鸯是匹禽。",
                "君无神女梦，妾有楚王心。",
                "日短黄金屋，宵长绿绮琴。",
                "相将戒霜露，拜月绣帘阴。¤"
            ]
        },
        {
            "title": "钱塘春感六首",
            "content": [
                "瑶池青鸟集觚棱，白塔金凫閟夜灯。",
                "云母帐虚星采动，水晶宫冷露华凝。",
                "骊山草暗墟周业，郿坞花繁失汉陵。",
                "白马素车江海上，依然潮汐撼西兴。"
            ]
        },
        {
            "title": "书无题后凡三首偶感燕太子丹事",
            "content": [
                "塞空霜木抱猿雌，草暗江南罢射麛。",
                "秦地旧归燕质子，瀛封曾畀宋孤儿。",
                "愁边返照窥墙榻，梦里惊尘丧韘觿。",
                "莫谶《白翎》终曲语，蛟龙云雨发无时。¤"
            ]
        },
        {
            "title": "得儿掖书时戊申岁",
            "content": [
                "客梦躬耕陇，儿书报过家。",
                "月明山怨鹤，天黑道横蛇。",
                "宝气空遗水，春程不见花。",
                "衰容愧耆旧，犹语玉人车。",
                "",
                ""
            ]
        },
        {
            "title": "浦东女",
            "content": [
                "浦东巨室多豪奢，浦东编户长咨嗟。",
                "丁男殉俗各出赘，红女不暇亲桑麻。",
                "鹁鸠呼雨楝花紫，大麦饮香胜小米。",
                "一方青布齐裹头，赤脚踏车争卷水。",
                "水低岸高力易歇，及水上田愁漏缺。",
                "谷种看如瓜子金，野鸦不衔田鼠窃。",
                "黄草衣薄风披披，日色照面苍烟姿。",
                "南邻北伴更贫苦，糠纥糜粉随朝齑。",
                "阿弥女}送茶相向语，巨室新为州府主。",
                "妻拜夫人婢亦荣，绣幰朱轮照乡土。",
                "羊牛下来鸡欲栖，汪汪泪眼数行啼。",
                "女自身长苦非一，归路白杨斑竹西。"
            ]
        },
        {
            "title": "乙丑秋书",
            "content": [
                "腰痛非干米，眵昏渐废书。",
                "静知天运密，老与堠程疏。",
                "绿吉黄甘外，红鲜白小初。",
                "儿归共贫乐，容易岁云除。"
            ]
        },
        {
            "title": "往扬名开化二乡掩骼（“扬名”，一作“阳明",
            "content": [
                "分藩多贤劳，不敏忝宾客。",
                "虽无官守縻，亦复与言责。",
                "二乡虔刘祸，惨甚长平厄。",
                "先王制礼经，孟春当掩骼。",
                "仆夫有难色，款段才任策。",
                "骎骎度冈坂，眇眇循薮泽。",
                "稍稍烟微青，历历野四白。",
                "游魂行草上，遗老候道侧。",
                "我岂物役徒，兹来出心臆。",
                "皇天久下悯，赤子非寇敌。",
                "鸱鸟何不仁，衔啄血更沥。",
                "因歌《战城南》，风悲泪狼籍。",
                "",
                ""
            ]
        },
        {
            "title": "扁舟",
            "content": [
                "扁舟何所好，日夜不相离。",
                "风雨情难测，山河影暗移。",
                "采瑽游女惯，载鹤去官宜。",
                "一任无依著，黄头莫漫维。"
            ]
        },
        {
            "title": "敬题谕淮安朱安抚诏后",
            "content": [
                "九鼎沸莫止，大厦倾莫支。",
                "太阴初阳不得烛下土，六龙望望闽之陲。",
                "六宫掩泣向北去，孤臣凭城尚南顾。",
                "也知天命有所归，忍为生灵贷生路。",
                "当时不死良为此，至今人说姜与李。",
                "君家富贵八十年，露台风馆啼猩鬼。",
                "世事茫茫难具论，遗诏幸得传诸孙。",
                "乌丝细字书题罢，黄叶乘秋正打门。"
            ]
        },
        {
            "title": "送薛鹤齐真人代祀天妃还京",
            "content": [
                "蓬莱宫里上卿班，代祀天妃隔岁还。",
                "日绕五文皆御气，海浮一发是成山。",
                "风霆夜护龙鸾节，云雾朝披玉雪颜。",
                "圣渥既隆玄化盛，转输应尽入秦关。"
            ]
        },
        {
            "title": "和戍妇陈闻雁有感（四首）",
            "content": [
                "浪喜灯花落又生，夜寒频放剪刀声。",
                "游鸿不寄征夫信，顾影娉婷无限情。"
            ]
        },
        {
            "title": "寄桃浦诸故知即事（五首）",
            "content": [
                "贵不难得富可嗟，二事亦到园丁家。",
                "雷王药吏锦裆荅，野藤络树金银花。",
                "园丁横筇坐梧下，窃愧长年释耕者。",
                "身膏草野身土苴，语孙耰锄莫轻把东坡楚颂存虚名，止乌",
                "作亭殊有情。",
                "枇杷换叶何青青，雪中开花来远馨。",
                "多仁多核知尔少，柏树根添郑玄草。",
                "慧海禅师识侯景，华容女儿哭刘表。",
                "如何太白谪仙人，竟坐夜郎唐绝徼。",
                "裁诗寄与多才郎，尘间宠辱要相忘。",
                "霸桥吟兴驴背上，月盎冰壶齑味长。",
                "",
                ""
            ]
        },
        {
            "title": "简张光弼员外",
            "content": [
                "瘦马羸童退食迟，倒衣相见即相知。",
                "风流不减张京兆，心迹无惭柳士师。",
                "枕上燕莺鸣曙日，道旁花絮罥游丝。",
                "天机人事观都遍，笑约西山剩采芝。"
            ]
        },
        {
            "title": "奉陪杭右丞程礼部以文宇文宪佥子贞鲁县丞道",
            "content": [
                "西湖馆舍开新秋，三峰倒影紫翠流。",
                "白马雕戈驻逵道，金鱼玉佩罗林丘。",
                "二孤五老独神往，八公六逸同天游。",
                "时维小康况大比，万乘少纾东南忧。",
                "如渑之酒官寺送，风生酒波鳞甲动。",
                "荔子浆凝赤露香，鹅肪炙作黄冰冻。",
                "歌袖频熏婆律膏，渴羌解奏参差凤。",
                "右丞阀阅霄汉逼，诸叟文章台阁重。",
                "罘罳骎骎落日凉，菱花蕸叶掩冉光。",
                "惊飞先自有乌鹊，寡宿未必无鸳鸯。",
                "尧封禹迹烟莽苍，宣发固短忧心长。",
                "侧闻汴破济欲下，百姓亦望临淮王。",
                "山人厌乱喜莫量，笑整冠带为举觞，醉后不登严武床。",
                "",
                ""
            ]
        },
        {
            "title": "后无题（五首）",
            "content": [
                "吐蕃回纥使何如，冯翊扶风守大疏。",
                "范蠡不辞句践难，学生何忍惠王书。",
                "银河珠斗低沙幕，乳酒黄羊减拂庐。",
                "北陆渐寒冰雪早，六龙好扈五云车。¤"
            ]
        },
        {
            "title": "江边竹枝词（七首）",
            "content": [
                "石筏横津蛟莫窥，近山张弩或眠旗。",
                "侬作神衫与神女，祈水祈风郎不知。"
            ]
        },
        {
            "title": "书无题后凡三首偶感燕太子丹事",
            "content": [
                "火流南斗紫垣虚，芳草王孙思怆如。",
                "淮潦浸天鱼有帛，塞庭连雪雁无书。",
                "不同赵朔藏文褓，终异秦婴袒素车。",
                "漆女中心漫於邑，杞民西望几踟蹰。¤"
            ]
        },
        {
            "title": "三贞篇寄纳麟哈剌参政幕下僚友",
            "content": [
                "梧西女陈氏，颜色绝胜玉。",
                "阿耶灯窗下，古传常暗读。",
                "义须嫁官人，麻枲心所足。",
                "兵麾忽东指，烽火蔓平陆。",
                "鱼鳖遭颠连，难狗同迫逐。",
                "猰貐哆其口，反噬机上肉。",
                "母子泣相誓，宁死不汝辱。",
                "春辉黯门楣，寒日照鬼录。",
                "皇天实鉴临，家庙为惨肃髽妇亦在难，自判受命独。",
                "臂血溅贼衽，贼叹为敛缩。",
                "差差白刃间，伟节惊耳目。",
                "荒野云雪暮，缅想会深竹。",
                "水流风悲鸣，星迸万羽镞。",
                "回首陷没地，何限委沟渎。",
                "大参行当来，恤典具简椟。",
                "前湖百世祀，明妆俨车服。",
                "从以双素鸾，配享畴敢黩。",
                "孤蓬任漂转，余齿寄草木。",
                "倡兹三贞篇，庶用矫浮俗。"
            ]
        },
        {
            "title": "后无题（五首）",
            "content": [
                "黄河清浅海尘扬，陕月关云气惨苍。",
                "宁复明珠专甓社，尚论玉兔踞金床。",
                "衣冠并入梁园宴，简册潜回孔壁光。",
                "私幸老归忘世事，梧桐朝影对溪堂。"
            ]
        },
        {
            "title": "夜何长三叠寄周参政伯温邬佥院本初",
            "content": [
                "夜何长，日苦短，夜长复寒日不暖。",
                "苍梧九疑云思远，惊鸿乱落夫差苑。",
                "汉家骑尉双龙苍，酒酣起舞隘八荒。",
                "疾风吹沙百草霜，玉缸朱火青凝光。",
                "夜何长，帝车高转天中央。¤"
            ]
        },
        {
            "title": "宫中行乐词（六首）",
            "content": [
                "金钥鱼司夜，瑶筝雁列春。",
                "后庭通绮阁，清路接芳尘。",
                "同备三千数，谁辞第一人。",
                "君王寿万岁，行乐此时均。"
            ]
        },
        {
            "title": "怀马文郁御史靳惟正同知兼简陆公叙薛孟式",
            "content": [
                "山茶雪蕊渥丹唇，转老东风倚杖身。",
                "彗尾封狐营窟夜，朝行高雁海天春。",
                "磬襄鼗武知何往，瘦岛寒郊不去贫。",
                "窃喜弧辉上弦月，一杯聊劝若为亲。"
            ]
        },
        {
            "title": "挛跛中杂兴（二首）",
            "content": [
                "经时萝磴绝攀跻，注目伤怀夕照西。",
                "古道千金求骏骨，世情壶酒赛豚蹄。",
                "黄沙白水光相乱，青壁丹厓秀宛齐。",
                "果熟望中风自落，固应乡幼迓扶藜。¤"
            ]
        },
        {
            "title": "丙申八月纪事时自乡里入吴还华馆遂卜隐鸿山",
            "content": [
                "寸舌解重围，长歌振短衣。",
                "不成巢父去，空似鲁连归。",
                "蔡港沙田薄，黄山宰木稀。",
                "伯鸾吾所慕，梅李况鱼肥。"
            ]
        },
        {
            "title": "简邬同佥",
            "content": [
                "南粤称臣陆贾劳，汉廷何爱玺书褒。",
                "恩波遂与三吴阔，爽气真连北斗高。",
                "莺啭羽林交枤杜，马闲沙苑暗蒲萄。",
                "天心厌乱民怀德，未说关河恃虎牢。"
            ]
        },
        {
            "title": "故南台侍御史周公挽辞（讳伯琦，字伯温，号",
            "content": [
                "周氏饶望族，自宋世德茂。",
                "鹤林卧麟冈，山脉萃芝秀。",
                "笃生侍御公，犹坰在天厩。",
                "诸经内沦浃，百氏旁研究。",
                "鸾凤暂枳栖，鸳鹭寻羽簉。",
                "冰衔十职馆，相府六衣绣。",
                "荐掌西曹兵，雨听南垣漏。",
                "滦京侈篇翰，海岳肃笾豆。",
                "太子端本时，古传躬口授。",
                "遂致问龙寝，罔或爽鸡候。",
                "江东遭乱去，吴下为时救。",
                "非同使尉佗，常存谕廷凑。",
                "时将巨寓公，垂白竟拂袖。",
                "朝廷整风纪，坚志起不复。",
                "嘉鱼兼莼菰，小坞矗岩岫。",
                "短筇杖琅然，消摇几心噣。",
                "齐云楼始毁，承露盘既仆。",
                "新亭对泣暮，锦衣独归昼。",
                "禄赐无嬴金，乡饮惟醇酎。",
                "含凄歌《黍离》，委顺正丘首。",
                "孔戣真伯仲，张纲孰先后。",
                "逢也楚狂人，频年展良覯。",
                "拙诗序高父，家训赞大籀。",
                "楷书《河清颂》，俨若临九奏。",
                "兴来赫?虎笺，往往法急就。",
                "数谓麋鹿姿，合置文王囿。",
                "桑枢原宪贫，饭颗杜陵瘦。",
                "有怀感长笛，无才传耆旧。",
                "玉雪梅花坡，寒尽想春透。",
                "翛翛豹尾车，昨梦过圭窦。",
                "朔庭烟草丰，灵其祜巡狩。",
                "",
                ""
            ]
        },
        {
            "title": "题马洲书院",
            "content": [
                "蝌蚪秦皆废，灵光鲁独存。",
                "豆笾漂海国，丹雘暗淮村。",
                "苔藓花侵础，蒲芦叶拥门。",
                "青春深雾潦，白日老乾坤。",
                "德化三王并，威仪百代尊。",
                "郊麟初隐遁，野兕遂崩奔。",
                "先辈俱冥漠，诸生罢讲论。",
                "断编尘树冷，遗像网虫昏。",
                "尽变衣冠俗，终归礼义源。",
                "江南游学士，瞻拜敢忘言。",
                "",
                ""
            ]
        },
        {
            "title": "后无题（五首）",
            "content": [
                "一国三公狐貉衣，四郊多垒鸟蛇围。",
                "天街不辨玄黄马，宫漏稀传日月闱。",
                "嵇绍可能留溅血，谢玄那及总戎机。",
                "只应大驾惩西楚，弗对虞歌北渡归。¤"
            ]
        },
        {
            "title": "寄晏上俞士平提学陆良贵秦文仲二教授",
            "content": [
                "朱绂青袍映后先，迩来愁过买臣年。",
                "垆头相醵囊须罄，地下谁游剑莫悬。",
                "淮浪白滔回鲁日，塞氛黄隔姓刘天。",
                "贱名忝在齐民版，为报新芜傍泖田。"
            ]
        },
        {
            "title": "和沈掾中秋月",
            "content": [
                "月入高天更漏迟，天香消尽桂花枝。",
                "金晶气爽飘风露，银汉波翻动鼓旗。",
                "蟋蟀满林罗袖湿，骆驼千帐笛声悲。",
                "柴门此夜光如练，喜与休文一咏诗。"
            ]
        },
        {
            "title": "杂题（三首）",
            "content": [
                "洄塘昨夜绿波增，偶策交州鬼面藤。",
                "一雨百花香洗尽，流春矼上立鱼鹰。"
            ]
        },
        {
            "title": "送观可道郎中祠南镇使淮府还京（二首）",
            "content": [
                "亲奉天香祀会稽，黄封玉检烂金泥。",
                "地同南岳临朱鸟，祠俯名藩异碧鸡。",
                "三秀乘春沾雨露，五云披晓见端倪。",
                "好祈神化资神武，缥渺前旌举白霓。¤"
            ]
        },
        {
            "title": "任月山少监职页图引",
            "content": [
                "好风东来快雨俱，夫须亭观《职贡图》。",
                "厥酋高鼻深目胡，冠插翟尾服绣襦，革带鞮戺貂襜褕。",
                "左女执盏右执壶，手容恭如下大夫。",
                "酋妻髻椎将湛卢，五采杂佩相萦纡。",
                "转顾飞虎飞龙旟，锼耳者殿帕首驱。",
                "璎珞袒跣两侏儒，一擎木难珊瑚株，一戴五琢狻猊炉。",
                "神獒髬髵状乳沄，复谁牵之鬈发须。",
                "最后峨弁饰宝珠，若将入朝谨进趋。",
                "秃奚踉蹡亦在途，锦膊骢带汗血驹。",
                "尊贵卑贱各尔殊，经营意匠穷锱铢。",
                "唐称二阎道元吴，今也少监称京都。",
                "少监材抱岂画史，禹迹曾为帝亲理。",
                "河伯川后备任使，无支祈氏甘胥靡。",
                "大德延祐贞观比，辇陆航海填筐篚。",
                "鸟言夷面远能迩，少监临古不无以。",
                "赵公商公暨高李，颉霄汉嗟已矣。",
                "霱云曙开俨斧扆，包茅不入颡谁泚。",
                "周编大书王会礼，安得臣臣奉天纪。",
                "陋儒作歌歌正始。"
            ]
        },
        {
            "title": "挛跛中杂兴（二首）",
            "content": [
                "风物疏清尘事稠，才难殊叹古时流。",
                "草《玄》不效龙蛇日，掺鼓空催雀鼠秋。",
                "病有过家期已晚，官无抢地拜应休。",
                "星轺度驿岚州使，喜说儒衣仗节游。",
                "后承林准叔平枉问。"
            ]
        },
        {
            "title": "寄偰正字",
            "content": [
                "君迁正字职，秩视校书郎。",
                "太乙藜分焰，铜仙露湛光。",
                "鹓班清漏里，鹤驾霱云傍。",
                "署转宫花密，沟迂御柳长。",
                "芸窗填竹素，蓬观启银铛。",
                "鱼豕知讹舛，铅黄属订详。",
                "圣王经贯道，家世桂名坊。",
                "一气根幽朔，群英萃豫章。",
                "比蒙青眼待，益见白眉良。",
                "传癖称元凯，文宗得子昂。",
                "冠将峨獬豸，豺已避康庄。",
                "大器遭斯运，凡材信彼苍。",
                "哭亲岚瘴邑，怀友月萝房。",
                "病谢台臣荐，书烦驿使将。",
                "暖余牛背日，寒远马蹄霜。",
                "野褐方山帽，畦蔬德操桑。",
                "策陈怜贾谊，裾曳耻邹阳。",
                "任性何孤僻，伤时或慨慷。",
                "圜丘虚壝，太庙摄烝尝。",
                "珥笔谁丹扆，纡金尽玉堂。",
                "海涵恩靡极，衮补责宜偿。",
                "十样笺霞粲，双壶酒雪香。",
                "珠玑新杰作，龙虎古雄疆。",
                "好约重觞咏，秦淮夜对床。"
            ]
        },
        {
            "title": "闻吴门消息（二首）",
            "content": [
                "承制除封八巨州，士恬马饱适逢秋。",
                "三年弟傲群情懈，十月城围百战休。",
                "海岛何人歌为挽，华容有女泪空流。",
                "唇亡遂使诸蕃戚，板荡将贻上国忧。"
            ]
        },
        {
            "title": "秋感（六首）",
            "content": [
                "苕花薲叶绕林扉，独立苍寒见紫微。",
                "夜久长庚随月上，天清高鸟带霜飞。",
                "东南吴会三江入，百二秦封六国归。",
                "烈士暮年心未已，无言思解白登围。¤"
            ]
        },
        {
            "title": "奉谢杨山居宣慰寄遗茧纸",
            "content": [
                "明公枉珍遗，开缄霜雪色。",
                "自非玉女春，必假天孙织。",
                "剡藤失浮薄，海苔无光泽。",
                "元是秘府藏，亲向御手得。",
                "秋风柿叶馆，笔研久荒寂。",
                "飞来一朵云，列弟厌金碧。",
                "如何上所赐，波及沧浪客。",
                "焚香再封裹，还坐翻太息。",
                "盗发唐昭陵，无复晋墨迹。",
                "顾兹抱贞素，恬阅世代易。",
                "尚怜先代时，龙翰溢邦国。",
                "蚕缲尽输征，鹑结曾不惕。",
                "吾元本恭俭，世祖膺圣德。",
                "羊鞟代白麻，遂尔混区域。",
                "侈用几何年，离乱亦以极。",
                "明星烂河岳，鸡叫扶桑白。",
                "当写大宝箴，直上玉阶侧。",
                "讵敢轻点涴，令人却湔涤。"
            ]
        },
        {
            "title": "天门行",
            "content": [
                "天门高高俯四极，寸田尺地登版籍。",
                "泽梁无禁渔者多，瀚海干戈恣充斥。",
                "去年官饷私敓攘，今年私醝官价偿。",
                "屠烧县邑诚细事，大将不死鲸鲵乡。",
                "烹羊椎牛醉以酒，腰缠白带红帕首。",
                "定盟歃血许自新，御寇征蛮复何有。",
                "国家承平岁月久，念汝纷纷迫糊口。",
                "羽林坚锐莫汝撄，慎勿轻夸好身手。",
                "春风柳黄开阵云，号令始见真将军。"
            ]
        },
        {
            "title": "送葛玄素住持普福宫",
            "content": [
                "海虞山色秀屏开，紫气丹光涌玉台。",
                "父老旧瞻双凤下，神仙今跨五羊来。",
                "绿林烽火沉虚璧，蔓草春风转上台。",
                "闻有子规栖未稳，长松宜傍井边栽。"
            ]
        },
        {
            "title": "近故（二首）",
            "content": [
                "近故维扬老，威仪本汉官。",
                "才高《三礼赋》，心折一泥丸。",
                "露气金盘湿，箫声碧落寒。",
                "空余茂苑树，鹃血几时干。",
                "",
                ""
            ]
        },
        {
            "title": "简任伯温检校（二首）",
            "content": [
                "旌旗交影凤池边，退食微闻午漏传。",
                "犹比至元无事日，印文铜绿长苔钱。"
            ]
        },
        {
            "title": "陪淮南僚友泛舟吴江城下",
            "content": [
                "波伏鱼龙夜不惊，菱花千顷湛虚明。",
                "吴侬似怪青丝马，汉月重临白帝城。",
                "世说窦融功第一，独怜阮籍醉平生。",
                "楼船箫鼓中流发，喜及东南早罢兵。"
            ]
        },
        {
            "title": "无题（五首）",
            "content": [
                "天枪几夜直钩陈，车驾高秋重北巡。",
                "总谓羽林无猛士，不缘金屋有佳人。",
                "广寒霓仗闲华月，太液龙舟动白瑽。",
                "雪满上京劳大飨，西封华岳吊秦民。¤",
                "",
                ""
            ]
        },
        {
            "title": "辛酉立春日溪园试笔寄钱艾衲张云庄二叟",
            "content": [
                "雨雪相仍岁又徂，短衣楚制老东吴。",
                "宝山偏聚刑馀鬼，空谷元逃行独儒。",
                "海霁卿云升日角，岸寒髡枿长冰须。",
                "为书春帖尝春酒，早觉兰风拂寿觚。"
            ]
        },
        {
            "title": "和戍妇陈闻雁有感（四首）",
            "content": [
                "江南江北荻花生，妾处君边第一声。",
                "何似春风湖上宅，银筝玉柱白头情。"
            ]
        },
        {
            "title": "送太常奉礼郎刘仲庸以二宫命使南省织金段龙",
            "content": [
                "泽国李膺舟，风霜季子裘。",
                "家依南越鸟，身适大宛骝。",
                "甲乙帷虚夜，蓬莱殿敞秋。",
                "到京王母喜，休语万方忧。¤",
                "",
                ""
            ]
        },
        {
            "title": "后无题（五首）",
            "content": [
                "回首昆仑五色天，疏风落日重佪儃。",
                "驾骖八骏非忘镐，台置千金旧慕燕。",
                "地限上林云过雁，雪封西岭树啼鹃。",
                "远惭行在周庐士，横草无功日晏眠。¤"
            ]
        },
        {
            "title": "次鰕妾岸（常熟州）",
            "content": [
                "朝辞凤巢村，晚次鰕妾岸。",
                "起望大角间，太白光有烂。",
                "方罹杜陵苦，未已崔旰乱。",
                "鬓毛掠蝙蝠，竹里鸣鹖輶。",
                "同曹迫忧悸，相视名错唤。",
                "前途非乐土，殊昧贤达算。",
                "谁家缭崇垣，轴轳卧井幹。",
                "余歌久凄惋，酣宴同清晏。",
                "宁知楚幕乌，不寤吴宫燕。",
                "萧晨理舟楫，回首重悲叹。"
            ]
        },
        {
            "title": "常州江阴再失无锡告警病中自鸿山将迁海上",
            "content": [
                "病就山中隐，烽催海上舟。",
                "连城新鬼哭，深壁大臣羞。",
                "赤眚缠金火，炎风污马牛。",
                "遥占女兄弟，先已下长洲。"
            ]
        },
        {
            "title": "简夏嘉定",
            "content": [
                "百里绕吴烟，重过喜地偏。",
                "深城迟闭户，细港倒回船。",
                "莫汐蛏开甲，秋原木放绵。",
                "民风返淳厚，正赖使君贤。"
            ]
        },
        {
            "title": "无题（五首）",
            "content": [
                "白衣渡吴兵，赤羽旌旗夺赵营。",
                "滦水天回龙虎气，榆林风逐马驼声。",
                "靓妆宫女愁啼竹，白发祠官忆荐樱。",
                "犹有燕鹰神不王，驾鹅高去塞云平。¤"
            ]
        },
        {
            "title": "简陈韦羌员外（陈基敬初）",
            "content": [
                "幕府深严午漏迟，簟文帘影碧参差。",
                "总传白马陈从事，每念青袍杜拾遗。",
                "大地风尘忧未解，扁舟江海去无期。",
                "凉天雁叫芙蓉发，许奏军中鼓吹辞。"
            ]
        },
        {
            "title": "同谊书记游查山留题净无染西南林壑",
            "content": [
                "地涌丛林小翠屏，海吞孤嶂半螺青。",
                "岩扉老衲忘人我，石甃神丹护甲丁。",
                "吴甸土寒黄耳魄，秦山草歇白蛇腥。",
                "放歌适在风埃表，幢节浮空若下听。"
            ]
        },
        {
            "title": "夜何长三叠寄周参政伯温邬佥院本初",
            "content": [
                "夜何长，日苦短，夜长复寒日不暖。",
                "深林大薄鹖輶满，尾鹴鲂鱼游纂纂。",
                "千年古铁紫气缠，赤帝当之白蛇断。",
                "中朝老臣双佩苍，忧心郁纡寝息忘。",
                "凤皇在笯骥服箱，雪捏石栈冰河梁。",
                "夜何长，六龙回辔东扶桑。¤"
            ]
        },
        {
            "title": "夜何长三叠寄周参政伯温邬佥院本初",
            "content": [
                "夜何长，日苦短，夜长复寒日不暖。",
                "欃枪参旗烛云罕，树树梅花落羌管。",
                "江南布衣双鬓苍，岁阑独立气慨慷。",
                "衣冠礼乐制孔良，路迢无由贡明堂。",
                "夜何长，启明耿耿天东方。"
            ]
        },
        {
            "title": "题焦白圻画其父奉礼府君夜直诗意图",
            "content": [
                "露湿金茎月转西，披香太液净无泥。",
                "梨云散尽千官影，独见桐花小凤栖。"
            ]
        },
        {
            "title": "江边竹枝词（七首）",
            "content": [
                "潮落蟆山连狗沙，黄泥鞋浦趁江斜。",
                "阿侬十指年娇小，曾比个中春荻芽。"
            ]
        },
        {
            "title": "简任伯温检校（二首）",
            "content": [
                "官厨日送蒲萄酒，画省春看芍药阑。",
                "不忘旧为丞相掾，手图天马献金銮。"
            ]
        },
        {
            "title": "宫中行乐词（六首）",
            "content": [
                "积翠澄波阔，披香暖殿开。",
                "天低烽火树，日动蔓金苔。",
                "獭髓匀犹湿，羊车过不回。",
                "剩陈列女史，万一汉王来。¤"
            ]
        },
        {
            "title": "寄桃浦诸故知即事（五首）",
            "content": [
                "素痴得名侯君房，自享大案焦征羌。",
                "莫嫌卫旌不举箸，口简授使多严光。",
                "世间堪鄙是何物，粪上之英裈中虱。",
                "后园石壁倚秋林，醉有髫孙旁执笔。¤"
            ]
        },
        {
            "title": "舟过吴门感怀（二首）",
            "content": [
                "跃马横戈东楚陲，据吴连越万熊貔。",
                "风云首护平淮表，日月中昏镇海旗。",
                "玉帐歌残壶尽缺，天门梦觉翮双垂。",
                "南州孺子为民在，愧忝黄琼太尉知。¤"
            ]
        },
        {
            "title": "赠李宣使",
            "content": [
                "秋水净菰蒲，天风送舳舻。",
                "海云红日近，江国使星孤。",
                "帝运无盆子，戎行有亚夫。",
                "伤时恨离别，林下重诹咨。"
            ]
        },
        {
            "title": "奉陪神保大王宴朱将军第闻弹白翎雀引（有序",
            "content": [
                "玄阴亘天雪欲作，将军西第夜张幕。",
                "铜盘蜡光红昭灼，四座倾听《白翎雀》。",
                "雀生乌桓朔部落，大朴之气元磅礴。",
                "地椒野穄极广莫，穹庐离离散驼骆。",
                "黄羊芦酒杂湩酪，鹰狗畋猎代耕获。",
                "太王肇基不城郭，青春建櫜宵罢柝。",
                "圣泽滂沛蔓绵络，风淳俗庞法度约。",
                "乾端坤倪露冲漠，羽毛鳞介并飞跃。",
                "庭祠岁飨咽管籥，雄雌和鸣莫我乐。",
                "帝皇赫然太阳若，八表晃荡氛尽却。",
                "前驱屈卢从繁弱，睢盱瀍咿万状错。",
                "遂朝玉帛解组缚，大明宫开夹花萼。",
                "文监武卫盛材略，葱珩穀璧映霜锷。",
                "五云夔龙奏《韶濩》，九苞凤皇降寥廓。",
                "德音威仪匪予度，万姓拭目瞻阿阁。",
                "轩辕伶伦两冥寞，八十年来事非昨。",
                "獶尘杂乱人道削，咬哇哀淫颂声铄。",
                "皇孙让贤执鼓铎，巾幂鹊尾黄金杓。",
                "殽烝体荐嚼复嚼，《巴渝》舞队欢回薄。",
                "供奉革鞜衣狐貉，银筝载前酒载酌。",
                "延秋门深鱼守钥，缑山远度吹笙鹤。",
                "淮南昔者鸡舐药，千乘之国弃敝蹻。",
                "方今群雄自开拓，拔刀把槊争刺斫。",
                "为臣义同葵与藿，将军固合鞭先着。",
                "莲壶漏沉薇露涸，枯梢号寒风陨萚。",
                "百禽啁噍雹霰霍，冰花乱点真珠箔。",
                "箔中呱呱情陡恶，供奉砉尔停弦索。",
                "吁嗟白翎将焉托，有客泪下甘丘壑。",
                "",
                ""
            ]
        },
        {
            "title": "塞上曲（五首）",
            "content": [
                "月照小长安，风生大将坛。",
                "虎皮开玉帐，牛耳割铜盘。",
                "霸气寒逾肃，军声夜不欢。",
                "皇天眷西顾，慎取一泥丸。¤"
            ]
        },
        {
            "title": "钱塘春感六首",
            "content": [
                "周南风俗汉衣冠，五色云中忆驻銮。",
                "璎珞桧高藏白兽，蕊珠花发降文鸾。",
                "河通织女机丝湿，雨歇巫娥翠黛寒。",
                "满地吴山谁洒泪？一江春水独凭阑。"
            ]
        },
        {
            "title": "合肥束遂庵学正画君山酹月图长歌奉谢",
            "content": [
                "忆携蓉城霞，醉赏君山雪。",
                "兴酣俯厓面，三酹大江月。",
                "灵奇秘怪不可说，回首十年尘土热。",
                "束卿想像作此图，如见当时眼为豁。",
                "是山杰立气皓鲜，四八宾从咸华颠。",
                "银涛丝萦料角海，玉台镜露峨眉烟。",
                "槎牙乱树拔虎窟，撇捩小艇吞龙渊。",
                "樵子罢斧僧罢磬，木瓢一个沧茫前。",
                "君不见江山元与天地辟，有月无人景虚掷。",
                "昆岷东来几万里，衣冠云散三千客。",
                "三千客后世屡易，晓事仅有罗春伯。",
                "龟趺幹翳鬼照火，鳌背苍凉兽交迹。",
                "君不见采石紫绮裘，赤壁洞箫歌。",
                "乐者信旷达，龌龊将如何？岁云暮矣双鬓皤，梦恍茅屋牵",
                "青萝。",
                "广寒白兔下相杵，贝阙鲛女趋鸣梭。",
                "卿闻大叫当就隐，指日莫问鲁阳戈。"
            ]
        },
        {
            "title": "古从军行（七首）",
            "content": [
                "义结豪侠场，日趋燕赵风。",
                "攻城数掠地，帝赉主将功。",
                "玉带十球马，金镝双解弓。",
                "弓马分赐谁，赤脉干绿瞳。¤"
            ]
        },
        {
            "title": "近故（二首）",
            "content": [
                "近故儒林老，於予起叹嗟。",
                "清秋书柿叶，落日赋桃花。",
                "碑碣留吴满，云山向越赊。",
                "多情楚宫月，来照未栖鸦。¤"
            ]
        },
        {
            "title": "秋夜叹",
            "content": [
                "大星芒鬛张，小星光华开。",
                "皇天示兵象，胜地今蒿莱。",
                "河岳气不分，烛龙安在哉？参赞道岂谬，积阴故迟回。",
                "疏风夜萧萧，野磷纷往来。",
                "安知非游魂，相视白骨哀。",
                "汩汩饮马窟，云冥望乡台。",
                "于时负肝胆，慷慨思雄材。"
            ]
        },
        {
            "title": "曹云西山水",
            "content": [
                "世治多福人，时危多贵人。",
                "贵人乃鬼朴，福人真天民。",
                "缅忆曹云西，生死太平辰。",
                "高秋下孤鹤，想见英风神。",
                "菀菀露榉间，幽幽水石滨。",
                "桨打甫里船，角垫林宗巾。",
                "往访赵松雪，满载九峰春。",
                "斯图作何年，援笔为嘅呻。",
                "池废余野鸨，井渫摇青瑽。"
            ]
        },
        {
            "title": "江边竹枝词（七首）",
            "content": [
                "北望大江南望城，席帽马鞍屏障横。",
                "侬是小山渔泊户，水口风门过一生。"
            ]
        },
        {
            "title": "寄崇明秦文仲",
            "content": [
                "渺渺三洲东一隅，葺茅先陇混耕夫。",
                "道存醴酒曾宾楚，国破干将不去吴。",
                "白苎袍成雏养鹤，水晶瓜熟脍行鲈。",
                "相望暮景须陶写，可信歌游老伴无。"
            ]
        },
        {
            "title": "简林叔大都事",
            "content": [
                "省闱无事日盘桓，犹是中朝供奉官。",
                "半臂缥绫披月下，三神珠阙望云端。",
                "庄蓠草变鲸波落，苜蓿花开雁塞寒。",
                "因话朔南声教在，一回相对客怀宽。"
            ]
        },
        {
            "title": "古从军行（七首）",
            "content": [
                "少年快恩仇，辞家建边勋。",
                "手中弄铣鋧，目空万马群。",
                "转壁入不毛，水咽山留云。",
                "槥还亲抚哭，悔识李将军。¤"
            ]
        },
        {
            "title": "赵氏双珠辞",
            "content": [
                "游鲤山石高孱颜，游鲤溪水清洄湾。",
                "中有峨峨青结鬟，望如春云不可攀。",
                "壬辰仲冬寇蜂起，乳臭将军先披靡，民人颠连社稷圮。",
                "我固当为贞白鬼，后来小妹复被驱，亦葬鱼腹全其躯。",
                "山高水清几千载，虹月夜贯双骊珠。",
                "夜深鲛宫屏机杼，风吹草寒髑髅语。",
                "何由生长江沱间，及见王睢鼓衣羽。",
                "愿回尧天行化日，女子有家男有室，地下甘心灯似漆。"
            ]
        },
        {
            "title": "杂题（三首）",
            "content": [
                "紫桐生乳竹含胎，草细花幽石径回。",
                "独自去来人不觉，茶烟风扬过池台。"
            ]
        },
        {
            "title": "题留侯小像",
            "content": [
                "汉高三尺剑，子房三寸舌。",
                "刚柔两相济，秦降楚随灭。",
                "君不见乾坤狡兔飞鸟秋，脱使子房无世仇，箕栖颍饮死即",
                "休。"
            ]
        },
        {
            "title": "闻钟",
            "content": [
                "苜蓿胡桃霜露浓，衣冠文物叹尘容。",
                "皇天老去非无姓，众水东朝自有宗。",
                "荆楚旧烦殷奋伐，赵陀新拜汉官封。",
                "狂夫待旦夕良苦，喜听寒山半夜钟。"
            ]
        },
        {
            "title": "古怀（二首）",
            "content": [
                "槿篱莎径入林堂，春作无牵午漏长。",
                "音歇野莺新绿浅，影浮潭鲫小红香。",
                "谁家数应中和节，十亩寒轻二月霜。",
                "忍贳缊袍偿酒债，时人将谓独醒狂。"
            ]
        },
        {
            "title": "朱家奴阮辞",
            "content": [
                "淮阴三月花开枳，使君死作殊方鬼。",
                "眼看骨肉不敢收，奉虏称奴听颐指。",
                "经辽涉海三岁久，以蝗为鹥麦为酒。",
                "爨骸咬骨何足论，亲见徐山堕天狗。",
                "今年始得间道归，城郭良是人民非。",
                "主家日给太仓粟，残生犹著使君衣。",
                "揽衣拭泪使君室，凉月萧萧风瑟瑟。",
                "回头还语玉雪孤，勿辞贫贱善保躯。",
                "瞻屋未辨雄雌乌。"
            ]
        },
        {
            "title": "送于子实辟淮阃掾",
            "content": [
                "淮海风高急鼓鼙，颍州烽火照淮西。",
                "糇粮几道通流马，楼橹重城望火鸡。",
                "星入夜寒芒角动，地连秋暝瘴氛低。",
                "君今掉鞅元戎幕，肯慰流亡父老啼。"
            ]
        },
        {
            "title": "舟过吴门感怀（二首）",
            "content": [
                "强兵富境望贤豪，戴縰垂缨恨尔曹。",
                "一聚劫灰私属尽，三边阴雨国殇号。",
                "江光东际汤池阔，山势西来甲观高。",
                "形胜不殊人事改，扁丹谁酹月中醪。"
            ]
        },
        {
            "title": "书无题后凡三首偶感燕太子丹事",
            "content": [
                "几年薪胆泣孤婴，一夕南风马角生。",
                "似见流星离斗分，谬传灵武直咸京。",
                "九苞雏凤冲霄翼，三匝慈乌落月情。",
                "纵少当时赵云将，卧龙终始汉臣名。",
                "洪武七年，遣元幼主之子买里的八刺北归。",
                "此诗记其事，故有“旧归质子”及“南风马角”之句。",
                "太祖封买里的八刺为崇礼侯，故曰“瀛封曾畀宋孤儿”也",
                "。",
                "",
                ""
            ]
        },
        {
            "title": "奉寄赵伯器参政尹时中员外五十韵",
            "content": [
                "诏立淮南省，符张阃外兵。",
                "风雷朝焕发，牛斗夜精明。",
                "参政材超伟，元僚器老成。",
                "武林多树政，禁御旧蜚英。",
                "凤暖文章蔚，鲲秋羽翼横。",
                "天池今并奋，嶰管后和鸣。",
                "地要尤膏沃，时危必战争。",
                "辅车依海岱，衣带限蛮荆。",
                "玉叶开王邸，烟花匝子城。",
                "万艘盐雪积，千里稻云平。",
                "织贝殊珍粲，红楼艳曲萦。",
                "并缘胥狡黠，货殖驵骄盈。",
                "汝祲初萌起，河流浸妄行。",
                "镇绥增屏翰，赞画授权衡。",
                "爱稼须除螣，怜牛贵搏虻。",
                "式蛙曾霸主，斩马乃书生。",
                "青汗三千牍，丹心一寸诚。",
                "相臣连万骑，郡邑望双旌。",
                "甓社湖移蚌，缲丝井露鲸。",
                "里无安堵乐，野有望尘惊。",
                "舄卤烟侵燧，孤嫠胆碎钲。",
                "五贤迷古辙，六咏歇新赓。",
                "瓦砾皆王土，逋逃本尔氓。",
                "长驱劳组练，尽扫愧欃枪。",
                "喻拟相如檄，降惩白起坑。",
                "跋胡狼曷备，毒尾虿难撄。",
                "济猛收神略，疏恩涣虏情。",
                "伫闻鹿栅下，莫作鬼方征。",
                "回鹘卑唐室，天骄挠汉营。",
                "乾坤一羽扇，社稷几羊羹。",
                "秋社交加影，芙蓉袅娜茎。",
                "超然延爽笏，肃若卫寒更。",
                "虑念真如是，功勋孰与京？誓清怀晋逖，虚左慕齐婴。",
                "好定龙蟠价，母登狗盗名。",
                "石洪重胤辟，韩愈建封迎。",
                "故典何其盛，斯文与有荣。",
                "中州襟陕陇，上国掖幽并。",
                "麟阁将来绘，鸡坛宿昔盟。",
                "刍荛言慎择，葵藿义同倾。",
                "契阔商参恨，栖迟亩耕。",
                "小斋余苜蓿，四境半芜菁。",
                "酒忆涓涓缥，鲂炊个个鹴。",
                "悲歌垂短褐，慷慨眷长缨。",
                "亲病常忧惧，身奇解弟兄。",
                "君公终隐迹，充国邅家声。",
                "楚角关山晚，吴陵草树晴。",
                "莺知幽谷候，雁识大江程。",
                "报政梅全发，封诗月回清。",
                "遥应语何逊，开閤少阴铿。"
            ]
        },
        {
            "title": "闻畿甸消息",
            "content": [
                "白草生畿甸，黄沙走塞庭。",
                "直忧星入斗，兼畏雨淋铃。",
                "殿阁余龙气，衣冠自鹄形。",
                "吴粳断供饷，龙麦向人青。"
            ]
        },
        {
            "title": "夜宴叶氏庄晓登悠然楼作",
            "content": [
                "百尺飞楼俯碧湍，六峰秀色绕阑干。",
                "杏花落尽东风恶，燕子归来社雨寒。",
                "梦里香烟生绣幌，酒酲红蜡腻铜盘。",
                "一春乐意朝来好，千里家书席上看。"
            ]
        },
        {
            "title": "寄题琐宪臣万户星湖钓隐图",
            "content": [
                "笳鼓归来理钓丝，星连文石漾沦漪。",
                "征袍渐喜团花暗，小艇还从细柳维。",
                "边地雪霜怜马革，五湖烟雨梦鸱夷。",
                "野人不待传双鲤，出钓珊瑚寄一枝。"
            ]
        },
        {
            "title": "宫中行乐词（六首）",
            "content": [
                "羽猎罢长杨，宸游入未央。",
                "鸾开双画扇，鹤舞百霓裳。",
                "玉盏琼花露，金盘紫蔗霜。",
                "长门谁闭月，流影在仓琅。¤"
            ]
        },
        {
            "title": "送观可道郎中祠南镇使淮府还京（二首）",
            "content": [
                "南镇春回草木青，溪毛犹带旧时馨。",
                "黄尘荏苒民谁赖，黑海沧茫使有星。",
                "为爱宝书探禹穴，岂挥清泪向秦庭。",
                "万艘转饷成山道，想见风云护百灵。"
            ]
        },
        {
            "title": "钱塘春感六首",
            "content": [
                "王气凌虚散晓霞，虎闱麟阁静烟花。",
                "中天日月迂黄道，沧海风云冷翠华。",
                "望帝神游夔子国，乌衣梦隔野人家。",
                "当时举目山河异，岂但红颜泣塞笳！"
            ]
        },
        {
            "title": "登昆山寺谒刘龙洲墓",
            "content": [
                "阴厓鳖裙披，萧寺压其左。",
                "前无容马地，而公灵永妥。",
                "绰有高世风，荷臿誓埋我。",
                "恳恳中兴论，泛泛岳阳舸。",
                "竹西旌佩间，为士非琐琐。",
                "我来行吟久，顾影叹复坐。",
                "下上百年余，同遇时坎坷。",
                "疏岚冒川暝，归鸢跕跕堕。",
                "惄焉上孤舟，星流乱渔火。"
            ]
        },
        {
            "title": "钱塘春感六首",
            "content": [
                "日华初动衮衣明，剑佩千官隐绣楹。",
                "五色黼函开玉座，九重汤药下银罂。",
                "书题凤尾仙曹喜，恩浃螭坳学士荣。",
                "文化有余戎事略，铜驼草露不胜情。"
            ]
        },
        {
            "title": "古从军行（七首）",
            "content": [
                "白月流银河，三五星芒寒。",
                "牛马卧草上，帐幕罗云端。",
                "镦鼓舂容鸣，众飨独鲜欢。",
                "群虏在吾目，九地攒吾肝。¤"
            ]
        },
        {
            "title": "游昆山怀旧伤今（一首）",
            "content": [
                "丈夫贵善后，事或失谋始。",
                "桓桓张楚国，挺生海陵鄙。",
                "一门蓄大志，群雄适蜂起。",
                "玄珠探甓社，白马饮浙水。",
                "三年车辙南，北向复同轨。",
                "量容甘公说，情厚穆生醴。",
                "誓击祖逖楫，竟折孙策棰。",
                "天王诏褒赠，守将躬岁祀。",
                "翼然东昆丘，兰橑映疏绮。",
                "青蘩春荐豆，翠柏寒动棨。",
                "乾坤宥孤臣，风雨猖五鬼。",
                "铜驼使有觉，洊惧卧荆杞。",
                "",
                ""
            ]
        },
        {
            "title": "隐忧六章时有司奉吏部符敬依令旨起取",
            "content": [
                "牛山兮鸮林，材充兮培深，彼薮泽兮大狝禽。",
                "於乎！穷檐短景兮身衰遐心。",
                "",
                ""
            ]
        },
        {
            "title": "庞公携家图引为张橘隐题",
            "content": [
                "鸿鹄巢高林，鼋鼍穴深渊。",
                "所以庞德公，躬耕岘山田。",
                "当时刘表侪雄材，万金足置燕王台。",
                "台成禽荒鸩毒甘，醉甿臂锦呼鹰来。",
                "鹰饥受呼饱则去，非熊之伦孰得驭。",
                "诸儿豚犬遗以危，况复苍生天下虑。",
                "苏岭石鹿双耸然，霞日绚烂芝茎鲜。",
                "囊衣里鹥车连连，白骡青牜孛参后先。",
                "举家相携入长烟，竟托采药终天年，至今事迹有在心无传",
                "。",
                "呜呼！孔明不遇大耳主，亦必老向隆中眠。"
            ]
        },
        {
            "title": "小匕首歌",
            "content": [
                "水晶生苗月牙直，彗芒披云电流隙。",
                "蛰蛇断尾短草间，海鹘褪翎霜雪色。",
                "宋斤鲁削让峭刻，金错锥刀岂其敌。",
                "吴鸿扈稽飞著体，不曾为主开边鄙。",
                "嗟兹神物久泥滓，用之可以报国士。",
                "檐冰卓箸日黯空，稍玩股掌生雄风。",
                "鲛鱼室卧缟带影，长铍辟易万雉墉。",
                "古昔客揕秦王胸，几仆翠凤咸阳宫。",
                "由来意气泰山重，命甘燎毛不旋踵。",
                "谁隳古制铸小之，佩称衣冠加珌琫。",
                "我歌三叹泪满裾，曹豫聂无时无。"
            ]
        },
        {
            "title": "江边竹枝词（七首）",
            "content": [
                "乱石呀声大小湾，石中无玉作连环。",
                "楚江风浪吴烟雨，翠锁修眉八字山。"
            ]
        },
        {
            "title": "丁卯冬季即事",
            "content": [
                "庭树禽翻鸡唱初，缿筒钱罄老饕厨。",
                "冰壶不忝元脩菜，箬叶何惭丙穴鱼。",
                "一线漫长迷五色，寸阴真足助三余。",
                "暖随水雾先春发，寒并冰山与岁除。"
            ]
        },
        {
            "title": "刘夫人",
            "content": [
                "刘夫人，至正太尉吴王嫔。",
                "笄珈车服置弗御，淡烟常锁双眉春。",
                "中州援远敌在目，权贵日骄疆日蹙。",
                "背城借一王本心，狐埋狐搰将军欲。",
                "夫人勇决烈女义，百口楼居亲举燧。",
                "片时阴惨万姓生，月明风清佩音至。",
                "君不见男儿成败古有之，孰以楚霸轻虞姬？苏民安得夫人",
                "祠，乌栖白凫庶少衰。"
            ]
        },
        {
            "title": "毗陵秋怀（时有老兵为道刘都统帅勇事）",
            "content": [
                "老兵为说刘都统，起坐舟中思满襟。",
                "玄武城危寒日短，紫驼尘暗朔风临。",
                "江山不尽新亭泪，天地长悬即墨心。",
                "宋祚未移中道死，至今剑井蛰龙吟。"
            ]
        },
        {
            "title": "塞上曲（五首）",
            "content": [
                "诸夏皇威立，三边虏气衰。",
                "角弓分虎圈，乳酒下龙墀。",
                "蜂午歊氛远，鼍更窟宅移。",
                "舆图欲尽入，中道勿颁师。"
            ]
        },
        {
            "title": "西厦时洪武丙寅沿海筑城",
            "content": [
                "床头鸱卧久空金，壁上蜗行尚有琴。",
                "孺子成名狂阮籍，霸才无主老陈琳。",
                "虹霓气冠登莱市，蝙蝠群飞顾陆林。",
                "环海烟沙翻万臿，连村霜月抱孤衾。"
            ]
        },
        {
            "title": "宋制置彭大雅玛瑙酒碗歌周伯温大参征赋（有",
            "content": [
                "淮藩开吴豪侠满，歌钟地属姑苏馆。",
                "相儒独为缓颊生，笑出彭公玛瑙碗。",
                "血干智伯髅不腥，黄玉莹错红水精。",
                "妖蟆蚀月魄半死，虹光霞气喷且盈，隐若阵偃边将营。",
                "彭公彭公古烈士，重庆孤城亦劳止。",
                "天忘西顾二十年，亩尽东来数千里。",
                "武侯祝文何乃伟，败由宋祚民今祀。",
                "太湖底宁鱼米丰，官廨喜与闲门同。",
                "酒波碗面动峡影，想见制置师犒飘风中。",
                "再酌庶沃磥磊胸。",
                "君不见汉家将军五郡封，班彪天与世史功。",
                "诗狂昭谏客吴越，存心唐室人怜忠。",
                "呜呼！尚友予岂敢，醉墨惨澹云飞鸿。",
                "",
                ""
            ]
        },
        {
            "title": "无家燕",
            "content": [
                "嗟嗟无家燕，飞上商人舟。",
                "商人南北心，舟影东西流。",
                "芹漂春雨外，花落暮云头。",
                "岂不怀故栖，烽暗黄鹤楼。",
                "楼有十二帘，一一谁见收。",
                "众雏被焚荡，双翅亦敛揪。",
                "含情盼鬼蝶，失意依训猴。",
                "茅茨固低小，理势难久留。",
                "昔本乌衣君，今学南冠囚。",
                "燕燕何足道，重贻王孙忧。",
                "",
                ""
            ]
        },
        {
            "title": "常州分省席上（二首）",
            "content": [
                "兵戈时事改，贫贱道心同。",
                "泥饮悲长夜，高歌忆《大风》。",
                "龙衔剑花白，凤绕烛莲红。",
                "犹得斯须间，宾僚语即戎。"
            ]
        },
        {
            "title": "题垂虹桥亭",
            "content": [
                "长虹垂绝岸，形势压东吴。",
                "风雨三江合，梯航百粤趋。",
                "葑田连沮洳，鲛室乱鱼凫。",
                "私怪鸱夷子，初心握霸图。"
            ]
        },
        {
            "title": "览周左丞伯温壬辰岁拜御史扈从集感旧伤今敬",
            "content": [
                "华夷今代壹，畿甸上京遥。",
                "游豫寻常度，恬熙属累朝。",
                "六飞龙夹日，独角豸昂霄。",
                "御史箴何忝，贤臣颂早超。",
                "咨诹新境俗，观采众风谣。",
                "文用弥邦典，忠惟振宪条。",
                "执徐当景运，仲吕浸炎歊。",
                "愠解民心结，烦除圣念焦。",
                "雨工趋汛扫，市令薄征徭。",
                "大口欢移跸，庸关肃卫刁。",
                "缙云峰立晓，芗月水涵宵。",
                "徼道臣臣俊，清尘骑骑骁。",
                "豹沄严御鞫，驼象妥銮镳。",
                "仪仗真如画，车徒不敢嚣。",
                "侏言来部落，皮币贽荒要。",
                "岳牧恭迎舜，封人愿祝尧。",
                "六宫程缓缓，列寺思飘飘。",
                "丝袅双行鞚，璆鸣杂佩瑶。",
                "宝钿榆荚小，锦罽草花娇。",
                "绣袄珠甿络，香鬟玉步摇。",
                "婕妤辞并载，王母会频邀。",
                "拾翠深沙岭，梯虹复涧桥。",
                "天长躔北日，斗近建南杓。",
                "珍味高陀鼠，丹馨散地椒。",
                "庐儿分逐兔，土屋竞停雕。",
                "白貉衣温座，黄羊酪冻瓢。",
                "桓城金合沓，滦阙紫嶕峣。",
                "社稷尊王统，山河固庙祧。",
                "明明神爽降，秩秩礼文饶。",
                "宠遂光幽朔，畋同阅狝苗。",
                "蹛林酺已举，款塞福皆徼。",
                "棕殿三呼岁，枫墀九奏箫。",
                "祝融回酷暑，少昊戒灵飚。",
                "旧制先回垞，良辰次起轺。",
                "谢恩多帝胄，纪实得台僚。",
                "至治音俱雅，于皇德孔昭。",
                "相如惭禅议，谋父感祈招。",
                "蕞尔蕲兴祲，纷然颖煽妖。",
                "漕输横蜃鳄，衡祀缺勍萧。",
                "边警初传箭，军容半珥貂。",
                "荐添烽堠迫，有甚火云骄。",
                "衮服中垂拱，微垣外寂寥。",
                "几多遗鹤发，曾共望鸡翘。",
                "二洛遄通晋，三韩复入辽。",
                "不无双国士，正赖一嫖姚。",
                "求剑舟难刻，更弦瑟好调。",
                "扶颠须砥柱，拨乱岂刍荛。",
                "戎幕辞巢父，诗坛老伍乔。",
                "式瞻阿阁凤，驯止泮林鸮。",
                "并论公殊迹，吾知迈董菼。",
                "",
                ""
            ]
        },
        {
            "title": "寄桃浦诸故知即事（五首）",
            "content": [
                "有章掷还太尉阁，有版不受丞相垣。",
                "南朝天子许谢病，窃长木石仪鸾园。",
                "平生气节诗千首，才非元亚甘刘后。",
                "素闻鲁庙铸金人，晚学程门坐泥偶。",
                "双平原里庶全归，他日圹铭辞大手。¤"
            ]
        },
        {
            "title": "宫中行乐词（六首）",
            "content": [
                "明月窥彤管，双星直罽軿。",
                "宴分王母乐，诏授薛涛笺。",
                "谷雨亲蚕近，花朝拾翠连。",
                "鱼龙曼衍戏，次进玉阶前。¤"
            ]
        },
        {
            "title": "秋感（六首）",
            "content": [
                "纷纷攘攘厌黄巾，妖血徒膏草野尘。",
                "马化一龙犹王晋，楚存三户未亡秦。",
                "飓风天静浮青海，朔漠山高直紫宸。",
                "莫为鬼方劳外伐，檿弧箕服最愁人。¤"
            ]
        },
        {
            "title": "题董良用征士释耕所",
            "content": [
                "百亩私田十尺庐，释耕为乐野人如。",
                "陇牛瀼卧春犁后，水鸟低飞午馌余。",
                "殷丧蕨薇元可食，秦炎种树独存书。",
                "老予拟就庞公隐，岁暮相看两鬓疏。"
            ]
        },
        {
            "title": "钱塘春感（六首）",
            "content": [
                "王气凌虚散晓霞，虎闱鳞阁静烟花。",
                "中天日月迂黄道，沧海风云冷翠华。",
                "望帝神游夔子国，乌衣梦隔野人家。",
                "当时举目山河异，岂但红颜泣塞笳。¤"
            ]
        },
        {
            "title": "夜过苍墩江隐居",
            "content": [
                "白茅萧萧风色昏，归人自语烟际村。",
                "我骑蹇驴童抱尊，记得君家忘却门。",
                "径穿竹入背江路，傍是梁朝敬宗墓。",
                "月中对鹤吹洞箫，露水琤然落高树。"
            ]
        },
        {
            "title": "江边竹枝词（七首）",
            "content": [
                "巫子惊湍天下闻，商人望拜小龙君。",
                "茹?草染榴红纸，好剪凌波十幅裙。"
            ]
        },
        {
            "title": "过杨员外别业",
            "content": [
                "翠羽无深巢，麝香无隐穴。",
                "由来老蚌珠，泪泣沧海月。",
                "於乎杨员外，竟类膏自爇。",
                "忆昨佐南省，四境正骚屑。",
                "朝廷忌汉人，军事莫敢说。",
                "遂罹池鱼祸，遄被柳惠黜。",
                "寄身傍江潭，乃心在王室。",
                "星躔错吴分，气候乖邹律。",
                "天风摇青薲，徒步空短发。",
                "谯玄初谢遣，龚胜终守节。",
                "譬如百炼钢，不挠从寸折。",
                "又如合抱松，岂藉涧底檗。",
                "我时浮扁舟，鸥外候朝日。",
                "荒郊无留景，别业自深郁。",
                "时清议劝忠，公冤果昭晰。",
                "大名流天地，当与河水竭。",
                "结交卣卓间，遗言见余烈。",
                "",
                ""
            ]
        },
        {
            "title": "题赵善长为李原复所画山水",
            "content": [
                "日光青寒杀气白，山童林髡水缩脉。",
                "城舂堕指扌朱送馁，莽苍坤舆大宵宅。",
                "齐东赵原吴下客，辞荣养母韩康伯。",
                "酒狂忽忆雍熙时，画法荆关海岳窄。",
                "魁峰杰岭大将颜，秀厓峭壁仙卿班。",
                "云岚滃勃嵩华表，石栈荦确崤函间。",
                "翚飞楼阁深翠隐，兽群远迹人烟近。",
                "一瀑天垂雪练绅，万松花落黄金粉。",
                "森萝翳槲杳莫尽，若闻行歌采芝菌。",
                "旁观众攫攘，妙洒独心苦。",
                "神工精会合，鬼物毛竦竖。",
                "烓爨扁舟露沙溆，磨轮新坊俯场圃。",
                "雌伏鸡窠悬在梁，磬折田翁饲其牯。",
                "土膏不假酥雨润，帘脚似逐东风顺。",
                "贡联包匦旅裹粮，驴驱马驮力角奋。",
                "怛然阁笔泪满腮，龙虎虚卧滦阳台。",
                "累朝德泽百年运，短褐老去江南哀。",
                "我诗题罢春泼眼，又见他乡鸿雁回。"
            ]
        },
        {
            "title": "闻武昌庐州二藩王渡海归朝",
            "content": [
                "茅土分封在，金章渡海归。",
                "事殊生马角，心愧著戎衣。",
                "星月晶光并，山河带砺非。",
                "秋风紫塞上，依旧雁南飞。"
            ]
        },
        {
            "title": "和戍妇陈闻雁有感（四首）",
            "content": [
                "右诗题于华亭戍壁，张洙宗鲁曰：“陈，钱塘儒家女。",
                "夫本县曹吏，因兵乱隶军籍，久在外。",
                "或劝其往富室为女红，固不肯。",
                "未几夫挈归里。",
                "”原鲁及谢嘉维则俱和其诗。",
                "羁雌见月可怜生，月落江昏过雁声。",
                "不特题诗想夫婿，汉家多少玉关情。¤"
            ]
        },
        {
            "title": "后无题（五首）",
            "content": [
                "险塞居庸未易劘，望乡台上望乡多。",
                "君心不隔丹墀草，祖誓无忘黑水河。",
                "前后炎刘中运歇，东西元魏百年过。",
                "愁来莫较兴衰理，只在当时德若何。¤"
            ]
        },
        {
            "title": "淮安忠武王箭歌题垂虹桥亭",
            "content": [
                "淮王昔下江南城，万灶兵拥双霓旌。",
                "锦裘绣帽白玉带，金戈铁马红鞶缨。",
                "皂雕羽箭三十六，一一插向鲨鱼箙。",
                "鹿麛昼号猿抱木，王师所过全生育。",
                "彤弓亲授圣天子，弓影射入东吴水。",
                "水波恍浸铜柱标，仰见浮屠半霄起。",
                "王当是时戢武功，指顾草树生春风。",
                "宋家降玺朝暮得，思罢贯革垂无穷。",
                "浮屠上层龙所宫，宝盘细碧莲花同。",
                "弦张满月报驺发，忽露半笴芗云中。",
                "铙歌啁轰鼓笳竞，父老顿足欢声应。",
                "泗州使返睢阳亡，汉关将入天山定。",
                "两贤成败关衰盛，雄材逸气王谁并。",
                "我浮扁舟五湖兴，载拜何由重安靖，猛士经过合深省。"
            ]
        },
        {
            "title": "杂题（三首）",
            "content": [
                "几杖琴尊共一丘，燕归巢近午香篝。",
                "游丝不挂山人眼，直趁东风入别楼。"
            ]
        },
        {
            "title": "淀湖舟中怀谢府倅履庵",
            "content": [
                "月破山河影，天垂雾露阴。",
                "西风寒不竞，东井夜空临。",
                "独棹沧波阔，疏灯落木深。",
                "无官恤民隐，思尔细论心。"
            ]
        },
        {
            "title": "古从军行（七首）",
            "content": [
                "郤縠敦诗书，祭遵事雅歌。",
                "非才衒空名，覆败诚不多。",
                "小范真吾师，匹马双导戈。",
                "笑拥兵十万，夜下白鹿坡。¤"
            ]
        },
        {
            "title": "和戍妇陈闻雁有感（四首）",
            "content": [
                "介胄多年虮虱生，客窗今夜落边声。",
                "螭头钗子鸳鸯股，独自挑灯万里情。"
            ]
        },
        {
            "title": "无题（五首）",
            "content": [
                "五纬南行秋气高，大河诸将走儿曹。",
                "投鞍尚得齐熊耳，卷甲何堪弃虎牢。",
                "汧陇马肥青苜蓿，甘梁酒压紫蒲萄。",
                "神州比似仙山固，谁料长风掣巨鳌。¤"
            ]
        },
        {
            "title": "寄桃浦诸故知即事（五首）",
            "content": [
                "山床折足琴暗徽，种菊不种西山薇。",
                "愿从汉士碑有道，梦逢秦鬼歌《无衣》。",
                "闲园不入烟火境，巨浸尽漂桃上梗。",
                "老伴惟余卧陇云，抱晦含光体常静。¤"
            ]
        },
        {
            "title": "秋词",
            "content": [
                "香散天街静玉珂，露台风殿夜如何。",
                "星从河汉澹中落，秋在梧桐疏处多。",
                "鸾影不曾离宝鉴，蛛丝先已缀金梭。",
                "君王茧馆询遗事，却拟銮车共载过。"
            ]
        },
        {
            "title": "赠穷独叟",
            "content": [
                "穷阴结长寒，木介河生澌。",
                "旷野独兽号，异乡孤臣悲。",
                "薜衣带胡绳，三年限朝仪。",
                "岂徒无炊火，顾有麻斩齐。",
                "身幸免污辱，言之泪交颐。",
                "脱急藉朱家，吊古怀要离。",
                "溯风酒三酹，老气吞畎夷。",
                "誓刳枭獍肉，用塞乌鸟饥。",
                "汉酬张良志，吴乞伍员师。",
                "行歌《独碌》篇，以继《从军》诗。"
            ]
        },
        {
            "title": "读谢太皇诏藁",
            "content": [
                "半壁星河两鬓丝，月华长照素帘垂。",
                "衣冠在野收亡命，烽火连营倒义旗。",
                "天地昼昏忧社稷，江淮春涨泣孤嫠。",
                "十行哀诏无多字，落叶虚窗万古思。"
            ]
        },
        {
            "title": "僧莲松桧图歌书遂昌山人郑明德序后",
            "content": [
                "莲公画称东吴精，草蔓花房未尝写。",
                "森张意象亭毒表，辄有神人助挥洒。",
                "常州貌得剑井松，剑气曣温相郁葱。",
                "膏流节离祸幸免，至今颜色青于铜。",
                "孔庙之桧尤硉矹，地媪所守龙所窟。",
                "栾柯落阴根走石，疑是忠臣旧埋骨。",
                "松兮桧兮岂偶然，陵霜轹雪兵燹年。",
                "箭痕刀瘢尽皲裂，用命欲拄将崩天。",
                "王姚凭城亲被坚，身歼城破百代传。",
                "无人上请配张许，日夜二物风雷缠。",
                "郑君古君子，此文此画良有以。",
                "我题短章非斗靡，用吊忠魂附遗史。",
                "吁嗟烈士长已矣。"
            ]
        },
        {
            "title": "赠别浙省黑黑左丞国宝自常州移镇徽州三十韵",
            "content": [
                "武德兴元运，文恬近百年。",
                "一隅初难作，四境遂兵连。",
                "斧扆朝元早，彤弓授命专。",
                "冯岑材并济，李郭驾争先。",
                "路入延陵邑，星分左辖躔。",
                "著名黄阁上，虚位紫宫前。",
                "汗血驹千匹，跿跔士两甄。",
                "帐寒龙守剑，城曙虎飞旃。",
                "迹扫齐门瑟，身亲楚醴筵。",
                "慧山屏列野，震泽镜涵天。",
                "刁斗军中堠，锄犁乱后田。",
                "白无遗朽骨，青有续炊烟。",
                "插羽书闲署，封泥诏抚边。",
                "阵容催画鼓，蜂气动楼船。",
                "旧政犹霜肃，新安素地偏。",
                "蜄精尝感梦，帝子或逢仙。",
                "漆叶云羞密，茶花雪妒妍。",
                "诵弦家栉比，冠盖里班联。",
                "邹鲁流风洽，瓯蛮习俗迁。",
                "比来疲赋敛，况复值戈旐。",
                "饩稍官曹待，讴歌父老传。",
                "挽屯吴幼节，总体汉文渊。",
                "裴度归休近，羊公卧治便。",
                "鼎彝今邅赫，韦布数周旋。",
                "小閤牛行炙，长楸鹘试拳。",
                "王融《五杂俎》，孙武十三篇。",
                "华夏残河汴，神州岿蓟燕。",
                "殄除才蚋蠓，睥睨满鲸鳣。",
                "狂斐言姑及，高明义莫捐。",
                "忧君尚有疏，傥寄麦光笺。",
                "",
                ""
            ]
        },
        {
            "title": "塞上曲（五首）",
            "content": [
                "鞗革带钩膺，联镳猎楚陵。",
                "白肥霜后兔，青没海东鹰。",
                "千里榛芜辟，三年稆谷登。",
                "中郎示闲暇，呼酒出房烝。¤"
            ]
        },
        {
            "title": "钱塘春感（六首）",
            "content": [
                "瑶池青鸟集觚棱，白塔金凫惣夜灯。",
                "云母帐虚星采动，水晶宫冷露华凝。",
                "骊山草暗墟周业，郿坞花繁失汉陵。",
                "白马素车江海月，依然潮汐撼西兴。¤"
            ]
        },
        {
            "title": "钱塘春感六首",
            "content": [
                "金爵觚棱月向低，泠泠清磬万松西。",
                "五门曙色开龙尾，十日春寒健马蹄。",
                "红雾不收花气合，绿波初涨柳条齐。",
                "遗民暗忆名都会，尚绕湖漘唱《大堤》。"
            ]
        },
        {
            "title": "秋感（六首）",
            "content": [
                "吴门叶落季鹰船，朔野霜横白雁天。",
                "三楚楼台余梦泽，两京形势自甘泉。",
                "采云帐幄冷风满，琼树花枝璧月圆。",
                "本是宣光中兴日，腐儒长夜泣遗编。¤"
            ]
        },
        {
            "title": "塞上曲（五首）",
            "content": [
                "将令传中阃，交欢浃两军。",
                "地形龙虎踞，阵伍鸟蛇分。",
                "清野辉燕日，黄河泻岱云。",
                "生灵如有赖，绛灌不无文。¤"
            ]
        },
        {
            "title": "古从军行（七首）",
            "content": [
                "大旗萧萧寒，长槊列万夫。",
                "令下簸逻鸣，铁骑分四驱。",
                "尘黄日黑惨，相视人色无。",
                "锋交血溅野，首将方援枹。¤"
            ]
        },
        {
            "title": "送陈检校从藩臣分镇淮安",
            "content": [
                "阖闾城外阵云兴，草木依微杀气凝。",
                "雪霁长淮齐饮马，烟消清野疾飞鹰。",
                "羽林密号传符刻，幕府初筵列豆登。",
                "有道折冲千里外，牙旗小队看春灯。"
            ]
        },
        {
            "title": "和戍妇陈闻雁有感（四首）",
            "content": [
                "两地何知死与生，雁来愁听月边声。",
                "多应万里孤飞影，只抵长门一片情。"
            ]
        },
        {
            "title": "邻饮",
            "content": [
                "蜡炬绕红鸾，盆花玉露漙。",
                "无家憎月色，多难薄春寒。",
                "毛颖时旌鬼，黄金少铸官。",
                "西邻浊酒热，得罄一回欢。"
            ]
        },
        {
            "title": "塞上曲（五首）",
            "content": [
                "木叶满关河，辕门肃珮珂。",
                "将军提剑舞，烈士击壶歌。",
                "月黑辉铜兽，风高啸紫驼。",
                "不堪城上角，五夜《落梅》多。¤"
            ]
        },
        {
            "title": "韩醴泉先辈余曲车道士邀游东欢桥钓矶岩壁既",
            "content": [
                "我志千载前，而生千载后。",
                "间劳济胜具，或寓醉乡酒。",
                "东郊秀壁参错明，螮蝀下饮波神惊。",
                "看云衣上落照赤，放棹却赴糟台盟。",
                "糟台筵开戛秦筑，霜寒入帘吹绛烛。",
                "沉香刳槽压蔗露，风过细浪生纹縠。",
                "水晶碗，苍玉船，载酬载酢陶自然。",
                "鼻头火出逐獐未必乐，髀里肉消骑马良可怜。",
                "五侯七贵真粪土，蜀仉如飘烟。",
                "闻鸡懒舞饭牛耻，中清中浊方圣贤。",
                "岂不闻县谯更阑漏迟滴，又不见天汉星疏月孤白，几家门",
                "锁瓦松青，仅留校书坟上石。",
                "坟上石，终若何，醴泉曲车更进双叵罗。",
                "",
                ""
            ]
        },
        {
            "title": "秋感（六首）",
            "content": [
                "豆苗瓜蔓未应稀，菰米莼丝积渐肥。",
                "南极有星天半隐，东维无地海全归。",
                "连城不换相如璧，百结何妨子夏衣。",
                "回首故山荆棘外，几年空翠镇烟霏。¤"
            ]
        },
        {
            "title": "无题（五首）",
            "content": [
                "十战群雄百战疲，金城万雉自汤池。",
                "地分玉册盟俱在，露仄铜盘影不支。",
                "中夜马群风北向，当年车辙日南驰。",
                "独怜石鼓眠秋草，犹是宣王颂美辞。"
            ]
        },
        {
            "title": "辞帅幕后王左丞复以淮省都事过举且送马至以",
            "content": [
                "梁驩难冲城，干将难补履。",
                "历块过都百战材，枉送怀铅提椠士。",
                "左手控紫游缰，右手执青丝鞭，?身试上文锦鞯。",
                "吴台越苑山浪涌，连城花暗摇红烟。",
                "由来得意虞失脚，率府元僚早辞却。",
                "方图安步傍林泉，敢许横行向沙漠。",
                "野庭憩马荒鸡鸣，马思故枥雄风生。",
                "殷勤目送使上道，驾牛万一至南平。",
                "",
                ""
            ]
        },
        {
            "title": "秋感（六首）",
            "content": [
                "南越东吴带楚皋，频年醉眼送飞毛。",
                "沧洲露白蒹葭满，甲第秋声蟋蟀高。",
                "九日天涯桑落酒，三军城上柘黄袍。",
                "试观汉后诗人作，独觉遗风属阮陶。¤"
            ]
        },
        {
            "title": "古从军行（七首）",
            "content": [
                "彼虏或有人，我师岂无名。",
                "上计贵伐谋，掩袭非示征。",
                "草塞狼反顾，一水西流声。",
                "寇恂斩皇甫，余子乌足程。¤"
            ]
        },
        {
            "title": "史骡儿（有引）",
            "content": [
                "虎帖耳，豹俯首，青天白日雷电走。",
                "尚食黄羊光禄酒，史骡曲曲春风手。",
                "萧王马蹴滹沱冰，亚父玉碎鸿门斗。",
                "凤凰铩翮蚌珠剖，赵女舍瑟，秦蛾罢缶。",
                "饮中八仙方下来，御沟溅赤花飞柳。",
                "君不见龙生逆鳞海岳寒，呜呼史骡乃敢干。",
                "和州孤臣说旧语，梨园弟子更新谱。",
                "",
                ""
            ]
        },
        {
            "title": "常州分省席上（二首）",
            "content": [
                "玉帐虎文茵，弓旌左右陈。",
                "鸾刀飞脔炙，龙勺滟浮春。",
                "舞困珠璎脱，歌深翠黛颦。",
                "心存大臣体，授简属嘉宾。¤"
            ]
        },
        {
            "title": "古从军行（七首）",
            "content": [
                "大钧播万物，无言自功成。",
                "郦生掉寸舌，不智遭鼎烹。",
                "非熊为王师，饭牛惭客卿。",
                "辕门鼓角动，整驾河汉横。"
            ]
        },
        {
            "title": "观钱塘江潮时教化平章大宴江上",
            "content": [
                "苍苍吴越山，对峙束江腹。",
                "江开白银瓮，一浪天四蹴。",
                "金晶王高秋，风露气转肃。",
                "常年骇壮观，委巷雷击毂。",
                "今年官增威，旌麾被川陆。",
                "罗衣绣龙凤，玉带瑑蚕粟。",
                "牙床锦屏帷，蛮勣随步蹙。",
                "温温香卷阵，婉婉眉斗绿。",
                "微闻伊梁音，渌酒光动縠。",
                "鲜醲片饷尽，望姓空侧目。",
                "惧成庾郎哀，窃效杜陵哭。",
                "冥顽鳄鱼汇，屡覆舟万斛。",
                "枭雄扈将军，竟作机上肉。",
                "大侵交烽火，血胔腥草木。",
                "地媪为之愁，兼恐河源缩。",
                "熟闻灵胥庙，岁祭莫敢黩。",
                "三叫三酹觞，愿兴赤水族。",
                "钱王射强弩，至今有遗镞。",
                "何当起英魂，少助八州督。",
                "中原日无事，海宇蒙景福。",
                "尚虞多戕残，洒泪逃亡屋。"
            ]
        },
        {
            "title": "七月闻河南平章凶问",
            "content": [
                "六月妖星芒角白，几夜徘徊天市侧。",
                "寻闻盗杀李上公，穷旅孤臣泪沾臆。",
                "当时宽猛制萑泽，安得受降翻受敌。",
                "上公忠名垂竹帛，书生奚为费讳惜。",
                "东南风动旗黄色，蒲梢天马长依北。",
                "",
                ""
            ]
        },
        {
            "title": "送太常奉礼郎刘仲庸以二宫命使南省织金段龙",
            "content": [
                "秋风吹蕨薇，宫使别乡闱。",
                "中夏苍黄色，孤舟锦绣辉。",
                "勾骊龙昼偃，瑶水鸟云飞。",
                "万一回天眷，均裁大布衣。",
                "",
                ""
            ]
        },
        {
            "title": "宫中行乐词（六首）",
            "content": [
                "望幸影娥池，微吟纨扇词。",
                "露盘迎月早，宫漏出花迟。",
                "珮杂銮和响，云连雉尾移。",
                "君王肯时顾，从爱赵昭仪。¤"
            ]
        },
        {
            "title": "送王季德主事祠南镇还京",
            "content": [
                "千羽春明玉扆间，皇华躬遣祀稽山。",
                "蓬莱云雾随封检，敷落仙曹降佩环。",
                "宣室旧承前席问，楼船今驾海涛还。",
                "东南父老忧时切，落日扶藜得重攀。"
            ]
        },
        {
            "title": "游卜将军墓祠将军名珍字文超唐西河人有功业",
            "content": [
                "时危短吾裾，薄游东昆野。",
                "有唐将军茔，肃肃风露下。",
                "木叶金甲动，土花碧血洒。",
                "居然神兵栖，夜嘶石跼马。",
                "二蛇顾首尾，势若无御者。",
                "当时阵或然，威福巫得假。",
                "灵乌拂人首，疏火散村社。",
                "湠々娄逝波，壮怀托申写。",
                "",
                ""
            ]
        },
        {
            "title": "江边竹枝词（七首）",
            "content": [
                "游鲤客山高刺云，天门山小旧称君。",
                "插江鹅鼻移沙脉，愁杀浪撞黄歇坟。"
            ]
        },
        {
            "title": "无题（五首）",
            "content": [
                "五城月落静朝鸡，万灶烟消入水犀。",
                "椒闼佩琚遗白草，木天图籍冷青藜。",
                "北臣旧说齐王肃，南仕新闻汉日磾。",
                "天意人心竟何在，虎林还控雁门西。¤"
            ]
        },
        {
            "title": "醉赠相子先（有引）",
            "content": [
                "老生不能臣诸侯，却来题名凤山头。",
                "霜晴木脱壁峭立，鸦儿大字淋漓秋。",
                "于是陈邵隐佘薛，遥睇中原心耳热。",
                "两人既仕李河南，雁断鹃啼荣梦歇。",
                "迎承弈相游兹山，三复旧记松萝间。",
                "野僧有待碧纱护，画图已自传人寰。",
                "君本家西河，钟秀西湖曲。",
                "龙城倚高寒，雁荡濯深渌。",
                "华亭道阻泛雪船，乘鳃鲈买梅花前。",
                "青衣童保进斗酒，解后意气凌吴天。",
                "好将金城图略上天子，回首共访巴园仙。",
                "",
                ""
            ]
        },
        {
            "title": "甲子冬偶书",
            "content": [
                "云东乱定少新知，江左书来有跛儿。",
                "才尽罢为文自祭，醒狂宁要臿相随。",
                "天家青女催衣急，漏水金人上箭迟。",
                "却喜故乡原上树，十年羁羽托深枝。"
            ]
        },
        {
            "title": "古怀（二首）",
            "content": [
                "遗经姑置楚包茅，新笔恭书《蛊》上爻。",
                "利尽岛溟珠象郡，道湮周鲁凤麟郊。",
                "自判优悠不堪事，薙鸸添室翠分巢。¤",
                "",
                ""
            ]
        },
        {
            "title": "叹病驼",
            "content": [
                "狂夫东游乘白骡，道路适遇病橐驼。",
                "紫毛无复好容色，肉鞍尚耸双坡陀。",
                "南人从来不梦此，私怪目击临干戈。",
                "泉渠元自控蕃落，天苑毕竟连银河。",
                "吴郊楚甸水草浅，任重却欲千斤过。",
                "青袍朝士为起立，茜帽番僧时抚摩。",
                "热风吹尘鼻出火，积雨成潦疮生窠。",
                "牛虻狗虱苦嘬血，末由驱除知奈何。",
                "频年出师数百万，熊罴狮豹相奔波。",
                "岂期独后死沟壑，余光所及良已多。",
                "老奚首帕短裤靴，手持鞭策涕泗沱。",
                "忆昔滦京避暑日，气骨礧嵬从銮和。",
                "沉沉金瓮夹渼马，袅袅锦带悬灵鼍。",
                "眼劳辇下藉鬋刷，屈迹泽畔甘蹉跎。",
                "畴能推广爱乌义，没齿仰饲公田禾。"
            ]
        },
        {
            "title": "钱塘春感六首",
            "content": [
                "紫罽軿车从六龙，尽随仙曲度青空。",
                "苍山楼阙旃林里，赤羽旌麾野庙中。",
                "百姓未忘周大赉，成都元有汉遗风。",
                "流莺不管伤春恨，冲落桃花满树红。"
            ]
        },
        {
            "title": "闻吴门消息（二首）",
            "content": [
                "百尺齐云半壁开，陪臣犹进九霞杯。",
                "蓬星气白干天棓，苕水烽青入露台。",
                "尽拟田单收故土，不期高干损雄材。",
                "淮鱼断信燕鸿隔，吴树萧萧叶下来。¤"
            ]
        },
        {
            "title": "三月十二属予初度时客舍承朱佥枢携僚佐见过",
            "content": [
                "我生三月之仲丁，长庚辅日当奎星。",
                "命居旄头身驿马，薄有抱负多飘零。",
                "鹔鷞尝贳金陵酒，蛟龙幸护钱塘篽。",
                "鲁连海上隐行歌，吴王台前辞下走。",
                "清斋庾杲廿七种，短疏刘蕡四三首。",
                "才名从知造物恶，心脏空梦神人剖。",
                "兹辰客舍风雨俱，汤饼尚少囊中蚨。",
                "正冠试诵《蓼莪》什，冲泥适来樱笋厨。",
                "帐士弹筝玉连琐，庐儿执爨貂襜褕。",
                "落花簌簌香扫途，阖座气作思驰驱。",
                "箕不以簸斗不夬，仰面大笑真吾徒。"
            ]
        },
        {
            "title": "秋感（六首）",
            "content": [
                "鲮鱼风息净江波，轧轧机丝响薜萝。",
                "华发道途秋日短，癀怀楼阁暮阴多。",
                "浮查受宿炎州翠，细草从眠墨沼鹅。",
                "心自隐忧身自逸，几时天马渡滹沱。"
            ]
        },
        {
            "title": "如梦令 菰村赋赠 朱存理铁网珊瑚卷四",
            "content": [
                "檐耸数株松子。村绕一湾菰米。鸥外迥闻鸡，望望云山烟水。多此。多此。酒进玉盘双鲤。"
            ]
        },
        {
            "title": "寄钱泰窝陈雪轩二遗叟",
            "content": [
                "天转云东上六符，有怀无寐枕同孤。",
                "紫芝隐曲歌商皓，烈火残经补汉儒。",
                "私地春先梅老发，盛阴雷疾草狂苏。",
                "祖生迟旦疏殊甚，不计中流少一壶。"
            ]
        }
    ]
}