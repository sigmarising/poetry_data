{
    "dynasty": "明",
    "author": "张元凯",
    "intro": "",
    "items": [
        {
            "title": "西苑宫词二十四首（有序）",
            "content": [
                "方岳分符百道飞，四时禋类万灵归。",
                "休征勒石盈青壁，瑞应成图进紫微。"
            ]
        },
        {
            "title": "题桃花画扇",
            "content": [
                "碧桃树底醉流霞，记得当年翠袖遮。",
                "今日漂零歌扇在，令人肠断故园花。"
            ]
        },
        {
            "title": "江上遇蔡都尉",
            "content": [
                "同是穷途叹数奇，鹖冠凋敝不胜悲。",
                "孤蓬夜雨天涯泪，老骥秋风塞外思。",
                "去国一身浑似梦，归家双鬓各成丝。",
                "长安记得相逢日，正是桃花饮马时。"
            ]
        },
        {
            "title": "西苑宫词二十四首（有序）",
            "content": [
                "金符宝笈护云英，鸾鹤衔将入上清。",
                "拜受玉霄龙凤简，元阳象一字分明。"
            ]
        },
        {
            "title": "戏简幼元",
            "content": [
                "处无善策出无才，待罪行间事事乖。",
                "犊鼻着来堪涤器，鱼肠脱却与椎埋。",
                "沄人春色真如酒，悦世禽言总是俳。",
                "试问首阳甘饿者，何如金马漫诙谐？"
            ]
        },
        {
            "title": "匣剑行",
            "content": [
                "生长夫差国，家住专诸里。",
                "锻炼昆吾成，一匣明秋水。",
                "秋水冷冷声绕扉，凄清中夜蛟龙归。",
                "空庐独抱朗月卧，高天飒动霜华飞。",
                "提携神物无人觉，何来白虹常在握。",
                "锋芒卫霍耀天山，精灵荆聂倾河岳。",
                "结客纷纷向五陵，呼卢博采且浮沉。",
                "宁输百万留三尺，悬在腰间酬寸心。",
                "?鹈新淬光如彗，照见人间不平事。",
                "玉玦令环日日闲，匣中一掬明珠泪。",
                "严城吹角秋夜清，风凄月肃邻鸡鸣。",
                "揽衣起舞欲拔剑，无乃岁久青苔生。",
                "莫牙空老无人齿，世人共宝铅刀耳。",
                "幕南塞北行路难，酬恩报怨竟谁是。",
                "沦落沉埋一蒯缑，耻将弹铗动诸侯。",
                "丰城不掩干霄气，越石何嗟绕指柔。"
            ]
        },
        {
            "title": "飞燕",
            "content": [
                "三千宫女废昭台，飞燕雄心尚忌猜。",
                "乍报殿成名合德，悔教小妹入宫来。"
            ]
        },
        {
            "title": "明妃",
            "content": [
                "白龙堆里塞云昏，黄鹤歌残马上论。",
                "自恨良家充内选，也同公主嫁乌孙。"
            ]
        },
        {
            "title": "渔父",
            "content": [
                "溪桥转山径，湖水碧于苔。",
                "渔舟柳阴下，举网得四腮。",
                "樵薪犹未至，新醅业已开。",
                "团圞坐妻孥，不簪亦不鞋。",
                "欲要采菱人，西风吹船回。",
                "蔌蔌芦叶响，月上潮正来。",
                "波涛非云险，梦寐良不乖。",
                "向逢楚大夫，言言伤我怀。"
            ]
        },
        {
            "title": "边词五首",
            "content": [
                "九月未授衣，十月边霜凛。",
                "士卒夜苦寒，独抱雕戈寝。",
                "欲诉霍嫖姚，无奈生贵甚。",
                "穿域正蹋鞠，阳春生兽锦。¤"
            ]
        },
        {
            "title": "潞河中秋初度（壬申）",
            "content": [
                "桂影青天满，桑干白水斜。",
                "公车不待诏，客舍只思家。",
                "报主雌雄剑，谋生子母瓜。",
                "去年今夜酒，吴市听琵琶。"
            ]
        },
        {
            "title": "边词五首",
            "content": [
                "久隶行伍间，尚在偏裨下。",
                "寒霜生铁衣，秋风劲弓弝。",
                "执鞭乃吾分，窘辱何须讶。",
                "卫青亦人奴，敢遽辞笞骂。"
            ]
        },
        {
            "title": "阻风",
            "content": [
                "西风吹浪不能平，又阻归舟一日程。",
                "正是关河愁绝处，柳条无数作秋声。"
            ]
        },
        {
            "title": "边词五首",
            "content": [
                "结束良家子，翩翩居帐下。",
                "从军不数年，节钺安可假。",
                "耻随五校后，单骑走朔野。",
                "龙剑跃且鸣，夺得胡名马。¤"
            ]
        },
        {
            "title": "采菱词",
            "content": [
                "菱角何纤纤，菱叶何田田。",
                "鸳鸯与厓騑，对对浮清川。",
                "采菱白晢郎，荡桨后复前。",
                "偶逢西家妹，隔浦来采莲。",
                "娇容入花乱，素腕随荇牵。",
                "要住语绸缪，风动裙带偏。",
                "采采忘采角，但采叶在船。",
                "赠我双莲子，庶几不空还。"
            ]
        },
        {
            "title": "子夜",
            "content": [
                "花柳发韶年，妆成子夜妍。",
                "弄箫成艳曲，调瑟岂哀弦。",
                "翡翠巢金埒，鸳鸯扑锦缠。",
                "不将银烛灭，看取玉人怜。"
            ]
        },
        {
            "title": "杂拟诗二首",
            "content": [
                "少小结游侠，长大慕豪英。",
                "六郡已脱籍，三辅乃有声。",
                "藏活以百数，脱死常独行。",
                "风沙扑马首，关月候鸡鸣。",
                "将军言郭解，公子拜候嬴。",
                "彼非有一命，权可当专城。",
                "所以奇节士，慷慨说捐生。",
                "大笑东家儿，杀人隐姓名。¤"
            ]
        },
        {
            "title": "春日花下饮",
            "content": [
                "春风青鬓未成丝，放浪江湖只酒卮。",
                "二十年来真落魄，不曾醒眼看花枝。"
            ]
        },
        {
            "title": "西苑宫词二十四首（有序）",
            "content": [
                "金壶漏水响丁丁，直宿宫娥坐月明。",
                "潜听象床龙睡稳，玉阶低演步虚声。"
            ]
        },
        {
            "title": "广陵逢陈郎",
            "content": [
                "《竹枝》歌罢说离情，草绿扬州水上城。",
                "忆汝怕逢颜色似，杏花开处不曾行。"
            ]
        },
        {
            "title": "西苑宫词二十四首（有序）",
            "content": [
                "君王常在集灵台，正殿葳蕤锁翠苔。",
                "纵是明良不相见，虞廷庶事转康哉。"
            ]
        },
        {
            "title": "春日游西苑",
            "content": [
                "宣室临西苑，灵台对籍田。",
                "宫莺迷绿雨，厩马饮清川。",
                "柳引金堤直，松含玉殿圆。",
                "先皇受釐处，寂寞锁春烟。"
            ]
        },
        {
            "title": "长安逢塞上班师友人有作漫和",
            "content": [
                "盛秋胡骑若云屯，奏捷飞书入雁门。",
                "浪说单于刑白马，羞称公主嫁乌孙。",
                "班师节钺归三殿，款塞旌旗过五原。",
                "幕府献功方饮至，撰成铙曲侑金樽。"
            ]
        },
        {
            "title": "灵谷寺",
            "content": [
                "十里长松入杳冥，殿前功德水泠泠。",
                "气因定鼎千林紫，山托传灯万古青。",
                "群鹿避人过隧道，寒花迎客媚空庭。",
                "草堂蕙帐今余几，笑诵楣间旧勒铭。"
            ]
        },
        {
            "title": "西苑宫词二十四首（有序）",
            "content": [
                "凤阁传呼鱼钥开，中官赍捧御题来。",
                "直庐夜照青藜火，银笔如椽彻晓裁。"
            ]
        },
        {
            "title": "西苑宫词二十四首（有序）",
            "content": [
                "宝箓金签灿几筵，子云正是草《玄》年。",
                "石渠天禄如林士，同校宣和道藏编。¤"
            ]
        },
        {
            "title": "樵父",
            "content": [
                "偃树春不起，繁条秋弥丛。",
                "长镵入空谷，历历摧枯蓬。",
                "形骸肖山鬼，趫捷轻狙公。",
                "玄熊夕相避，猛虎昼不逢。",
                "素履往无咎，险阻穷能通。",
                "有时不归来，高卧山之东。",
                "积薪拟待价，沽酒明月中。",
                "桎梏轩冕者，终焉愧此翁。"
            ]
        },
        {
            "title": "越溪逢袁生饮",
            "content": [
                "范蠡湖边一棹回，偶逢袁绍最深杯。",
                "浮萍散雨凉风至，高树排云明月来。",
                "浮白且谋今夜醉，栖乌不问故宫哀。",
                "相将共选溪头石，乍可披裘作钓台。"
            ]
        },
        {
            "title": "圌山朱都尉过访留宿草堂中夜不寐情见乎词",
            "content": [
                "有客江上来，柳下住双桨。",
                "身白俨如瓠，巨口仍广颡。",
                "相见懒长揖，落魄高阳党。",
                "呼儿且沽酒，把臂坐草莽。",
                "十年交自倾，片言心觉爽。",
                "明霞四散飞，长庚独先朗。",
                "蝙蝠扑檐间，熠耀行草上。",
                "凉风西南来，剌剌枝头响。",
                "下榻不能寐，空庭共俯仰。",
                "慷慨醉中言，何时起李广？"
            ]
        },
        {
            "title": "东览篇",
            "content": [
                "出门鲜徒侣，看山过东越。",
                "身披荷芰衣，来渡琅玕筏。",
                "会稽之郡藏云中，海岳灵区第几峰。",
                "千岩万壑望不尽，一一秀出青芙蓉。",
                "溪流嗽石喷晴雪，山水清音相映发。",
                "林间吹落兰亭风，松下飞来镜湖月。",
                "石暗花迷夷，失去津禽鱼。",
                "鸟兽能相亲，峥泓萧瑟不可测。",
                "此中疑有箕山人，苍旻为栋云为幕。",
                "禹穴幽奇可栖托，绝壁巑岏啸夜猿。",
                "逍遥梦见骑黄鹤，清晨晞发凌高台。",
                "风吹飞花去复来，旭日如珠走沧海，赤霞为驾驱天台。",
                "方丈蓬莱今可至，居然便有凌云思。",
                "金宫银阙何必求，一丘一壑随吾志。",
                "君不见东山高卧支许从，挥麈玄言若可终。",
                "又不见芳辰祓禊临清池，茂林修竹堪忘饥。",
                "谢公勉为苍生出，十年闲却登山屐。",
                "右军自失王蓝田，归来誓墓意惘然。",
                "二贤信是人中龙，霖雨当时仰望同。",
                "考槃一室已千载，至今林下生清风。",
                "偶然得失未忘念，令人却羡双冥鸿。"
            ]
        },
        {
            "title": "湖上归",
            "content": [
                "野寺垂杨外，湖陂乱苇间。",
                "翠含千树雨，青露一痕山。",
                "果熟喧童口，桑稠碍女鬟。",
                "渔舟小如叶，载我洞庭还。"
            ]
        },
        {
            "title": "西苑宫词二十四首（有序）",
            "content": [
                "秋殿清斋正受釐，迎和门外立诸姬。",
                "大官不进麒麟脯，御馔唯供五色芝。"
            ]
        },
        {
            "title": "西苑宫词二十四首（有序）",
            "content": [
                "一株沉水万金装，篆刻蛟龙缕凤凰。",
                "工巧敢言歆上帝，精诚唯许格君王。"
            ]
        },
        {
            "title": "边词五首",
            "content": [
                "秋风试鸣镝，忽见孤飞雁。",
                "一矢铩其羽，遥堕前山涧。",
                "众谓南来鸟，足有帛书绾。",
                "策马往视之，野火新烧栈。¤"
            ]
        },
        {
            "title": "西苑宫词二十四首（有序）",
            "content": [
                "香台紫气蔼晴空，灵贶神休集圣躬。",
                "垂拱万年如一日，礼臣何必议青宫。"
            ]
        },
        {
            "title": "西苑宫词二十四首（有序）",
            "content": [
                "方士如云泛海槎，采真元不为丹砂。",
                "万金炼就壶中药，愁杀仙人萼绿华。"
            ]
        },
        {
            "title": "杂拟诗二首",
            "content": [
                "有客住吴国，赠我以莫邪。",
                "提携未出匣，随手生霜花。",
                "或恐是神物，吞吐虹光斜。",
                "不惜黄金装，横在白鼻襜。",
                "边烽昨夜至，飞符度流沙。",
                "秋月照长城，胡骑纷如麻。",
                "按剑左右盼，目已无浑邪。",
                "丈夫为天下，安能复顾家。"
            ]
        },
        {
            "title": "客堂秋夕",
            "content": [
                "高梧百尺入云凉，清水一池生月光。",
                "秋夜初长客不寐，坐听砧声思故乡。",
                "明河展转天欲曙，寒蒐唧唧犹自语。",
                "挈衣起写故乡书，明日关河雁南去。"
            ]
        },
        {
            "title": "闺词四首",
            "content": [
                "琴瑟昔在御，莫不静而好。",
                "自君久别离，房栊生青草。",
                "弹琴无知音，调瑟多苦心。",
                "弦繁曲亦乱，月落花阴阴。"
            ]
        },
        {
            "title": "扬州春眺即事",
            "content": [
                "紫萸村边杨子湾，黄公垆头使者关。",
                "舟楫远通淮北水，楼台近见江南山。",
                "高冈百尺临官渡，浮烟不尽斜阳暮。",
                "前朝杨柳几株存，寒鸦飞尽芜城路。"
            ]
        },
        {
            "title": "新丰主人",
            "content": [
                "新丰主人邯郸妇，依然卖酒三河口。",
                "芬芳芍药气如兰，潋滟葡萄绿于柳。",
                "东风日日飞轻尘，游子年年只问津。",
                "迟回立马门前客，曾是垆头醉卧人。"
            ]
        },
        {
            "title": "长安春望",
            "content": [
                "芝房桂殿暮氤氲，霄汉归来鹓鹭群。",
                "月出修眉悬碧树，露擎高掌拂朱云。",
                "宫莺入柳飞难见，厩马迷花嘶不闻。",
                "尽说宸游多睿藻，远臣唯有诵横汾。"
            ]
        },
        {
            "title": "索居",
            "content": [
                "自怜多病强加餐，里巷浮湛罢据鞍。",
                "怀旧十年蓬鬓改，伤春三月落花寒。",
                "志酬投笔元非易，事到持杯便不难。",
                "敢谓闭门深避世，亦知门外有波澜。"
            ]
        },
        {
            "title": "西苑",
            "content": [
                "曲房宣室自逶迤，圣主中宵正受釐。",
                "湛露晓凝千片玉，甘泉春长九茎芝。",
                "鸟栖御宿啼偏早，花近朝阳落故迟。",
                "自识万机宵旰切，望仙台下草离离。"
            ]
        },
        {
            "title": "闺词四首",
            "content": [
                "夫婿乍封侯，尚尔玉关游。",
                "欲绣一端锦，寄耀千貔貅。",
                "行褰池上柳，夫渠摘纤手。",
                "颜色比不差，衔在天吴口。¤"
            ]
        },
        {
            "title": "西湖即事二首",
            "content": [
                "钱塘苏小茜罗衣，短棹穿花过钓矶。",
                "望帝声中怨离别，梦儿亭下惜芳菲。",
                "微风吹藻鳞鳞浪，落日衔山树树晖。",
                "最是碧云随处合，美人乘兴夜忘归。"
            ]
        },
        {
            "title": "西苑宫词二十四首（有序）",
            "content": [
                "宫女如花满道场，时闻杂佩响琳琅。",
                "玉龙蟠钏擎仙表，金凤钩鞋踏斗罡。"
            ]
        },
        {
            "title": "寒食限韵作",
            "content": [
                "阖闾风土不禁火，绿水城边碧油舸。",
                "屡逢蹴踘踏花茵，时见秋千乱云朵。",
                "金莲点点步底生，鸳鸯彩彩缠头巘。",
                "越女曾为吴馆娃，周郎只合留江左。",
                "前溪桃树隔垂杨，仿佛红妆隐青琐。"
            ]
        },
        {
            "title": "西苑宫词二十四首（有序）",
            "content": [
                "夕烽千里照甘泉，一纸降魔敕已传。",
                "急遣六丁乘羽驾，火轮金甲净幽燕。"
            ]
        },
        {
            "title": "西苑宫词二十四首（有序）",
            "content": [
                "仙真异迹岂无因，海岳灵区合有人。",
                "夜殿焚香亲制草，诘朝分遣内台臣。"
            ]
        },
        {
            "title": "西苑宫词二十四首（有序）",
            "content": [
                "灵药金壶百和珍，仙家玉液字长春。",
                "朱衣擎出高玄殿，先赐分宜白发臣。"
            ]
        },
        {
            "title": "西苑宫词二十四首（有序）",
            "content": [
                "千云裘拥五雷冠，祈雪霄开太乙坛。",
                "符鹤未回金阙静，烛龙犹照玉宸寒。"
            ]
        },
        {
            "title": "枫桥与送者别",
            "content": [
                "枫桥秋水绿无涯，枫叶满树红于花。",
                "万里之行才十里，阖闾城头尚堪指。",
                "游子尊前泪湿衣，离心已逐片帆飞。",
                "酒酣不识身为客，意欲元同送者归。"
            ]
        },
        {
            "title": "汶上阻雪",
            "content": [
                "我行阻徐方，日夕望吴国。",
                "积雪覆皋原，千里同一色。",
                "门前偃栅横，屋际孤烟直。",
                "黄河冰正坚，芒砀云来黑。",
                "狡兔潜以伏，饥鹰竟何食。",
                "客子煨枯蓬，主人舂残稷。",
                "何日见朝阳，肃彼南归翼。"
            ]
        },
        {
            "title": "唐观察招饮洪尚书园亭",
            "content": [
                "名园楼阁散春晴，飞盖初停黄鸟鸣。",
                "叠石为山开绿野，凿池引水接沧瀛。",
                "露花靓女临妆色，风箨尚书曳履声。",
                "独讶主人浑不见，翻令过客易含情。"
            ]
        },
        {
            "title": "志别",
            "content": [
                "祖道一尊酒，凉风江上生。",
                "枫林一叶丹，秋动千山声。",
                "星离越溪水，雨散吴王城。",
                "我昔游燕赵，居人送我行。",
                "今我亦送客，酒尽泪欲倾。",
                "乃知送我者，掩袂多至情。"
            ]
        },
        {
            "title": "西苑宫词二十四首（有序）",
            "content": [
                "内宫新制玉清符，独赐亲臣道允孚。",
                "何事官家频顾问，宰公冠上戴曾无。"
            ]
        },
        {
            "title": "大明门春望",
            "content": [
                "太和盈宇宙，烨烨遍光华。",
                "美丽都人绮，芳菲辇道沙。",
                "紫骝衔禁草，黄鸟卧宫花。",
                "一望千重殿，常生五色霞。"
            ]
        },
        {
            "title": "西苑宫词二十四首（有序）",
            "content": [
                "瑞气祥云薄海滨，远藩齐献百千春。",
                "进来白尘高于马，驯扰金阶不畏人。"
            ]
        },
        {
            "title": "西苑宫词二十四首（有序）",
            "content": [
                "蓬莱方丈可梯航，勾漏丹砂近寄将。",
                "昨铸银山高几许，试持玉尺殿中量。"
            ]
        },
        {
            "title": "闺词四首",
            "content": [
                "捣衣声不乱，捣衣情自深。",
                "秋风一夕起，闺中同此音。",
                "妾捣君不闻，天涯自有砧。",
                "也应如妾捣，为妾捣君心。¤"
            ]
        },
        {
            "title": "赠建平潘子会",
            "content": [
                "潘郎星鬓尚朱颜，为卜郊居巳赋闲。",
                "尔汝孔融多绿酒，比邻谢朓有青山。",
                "濯缨水上游鱼过，高枕花间宿鸟还。",
                "敢向宦途论巧拙，清时唯有闭柴关。"
            ]
        },
        {
            "title": "西苑宫词二十四首（有序）",
            "content": [
                "圣朝臣庶洽垂裳，恸哭非时祇自伤。",
                "竟日天威无霁色，容城年少有封章。"
            ]
        },
        {
            "title": "西苑宫词二十四首（有序）",
            "content": [
                "通天台上接三台，景命重临清醮开。",
                "拜舞不同郊社礼，科仪一一圣人裁。"
            ]
        },
        {
            "title": "边词五首",
            "content": [
                "匈奴约和亲，边烽昼不举。",
                "士卒渐忘战，军中罢超距。",
                "槃跚弄胡儿，拍手学蛮语。",
                "草间骑羝羊，引弓射鸟鼠。¤"
            ]
        },
        {
            "title": "西苑宫词二十四首（有序）",
            "content": [
                "颂美扬休锦绣香，柘黄新帕盖青箱。",
                "内中书法人间别，寿字能兼数字长。"
            ]
        },
        {
            "title": "西苑宫词二十四首（有序）",
            "content": [
                "真人方术鬼神愁，出入金銮驾玉虬。",
                "济北少翁曾赐爵，胶东栾大已封侯。"
            ]
        },
        {
            "title": "西苑宫词二十四首（有序）",
            "content": [
                "肃将上帝祀明堂，宝鼎昭回日月光。",
                "九献不须歌旧曲，词臣昨已撰《芝房",
                "",
                ""
            ]
        },
        {
            "title": "闺词四首",
            "content": [
                "忆昔初嫁君，明珠照绿云。",
                "今日君离别，飞蓬乱不结。",
                "忘我久食贫，游赵复游秦。",
                "秦人未逐客，安能返乡国。¤"
            ]
        },
        {
            "title": "西苑宫词二十四首（有序）",
            "content": [
                "陈词瘗玉奏钧天，西苑宫墙近籍田。",
                "水旱恐烦祠后土，未央深处好祈年。"
            ]
        },
        {
            "title": "西湖即事二首",
            "content": [
                "十里长堤柳色新，六桥凝碧水潾潾。",
                "桃花似妒青楼女，杨柳如思白舍人。",
                "莺语风前犹自涩，山容雨后尚含颦。",
                "武陵旧日通来往，不向渔郎数问津。¤"
            ]
        }
    ]
}