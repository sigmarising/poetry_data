{
    "dynasty": "明",
    "author": "曹学佺",
    "intro": "1574－1647，字能始，号石仓，侯官人。万历进士，除户部主事，调南大理寺　正，就迁户部郎中。后历官四川、广西诸省。南明唐王朝，官至礼部尚书，事　败殉节。有《金陵集》等专集三十二种。陈田云：“忠节诗，不矜才气，音在　弦外，其兴到之作，有羚羊挂角，香象渡河之妙。",
    "items": [
        {
            "title": "金陵杂诗二首",
            "content": [
                "野草傍幽涧，草长涧亦满。",
                "不知水流急，但觉人步缓。"
            ]
        },
        {
            "title": "再送宣仲",
            "content": [
                "此时君定发，安得复蹉跎。",
                "雁信南来少，鸥群北去多。",
                "芳洲虽可涉，寒月竟谁过。",
                "余兴乘冬暖，江行踏浅莎。"
            ]
        },
        {
            "title": "腊月朔日圣果寺访戒山上人",
            "content": [
                "客里嘉平始，山中岁序残。",
                "树呈群石巧，花雨一江寒。",
                "明月临禅壑，清霜覆戒坛。",
                "应知西向笑，不是为长安。"
            ]
        },
        {
            "title": "题胡可复水阁",
            "content": [
                "驱车来往桃叶渡，渡头歌管喧盈路。",
                "金陵惟此行乐地，可惜为官不得住。",
                "我官无事长日闲，之子幽期坐此间。",
                "桥上行人俱在水，镜里娇娥别有山。",
                "几行杨柳枝交荫，门外弯环碧流枕。",
                "云散仍从几席生，潮来半是阑干浸。",
                "月明艇子摇双双，两岸人家浮玉缸。",
                "有时暗泊疏帘下，见尔科头坐北窗。"
            ]
        },
        {
            "title": "挽周先生明府四首",
            "content": [
                "泉台寂寂夜漫漫，永隔音容想像难。",
                "遣嘱倩人传诀别，相思托梦接悲欢。",
                "花滋愤泪河阳县，水吓游魂黯淡滩。",
                "敢问皇天容诉恨，独排阊阖五云端。¤"
            ]
        },
        {
            "title": "除夕柬非熊茂之",
            "content": [
                "度岭穿林境孰如，怀人遥望片云居。",
                "应知寂寞禅关里，一树梅花共岁除。"
            ]
        },
        {
            "title": "送叔度还闽",
            "content": [
                "坐看诸客去，始信一官非。",
                "道固忧将丧，时犹不任讥。",
                "瘴烟歌站站，雨雪叹霏霏。",
                "那得从商绮，西山赋采薇。"
            ]
        },
        {
            "title": "城南古意",
            "content": [
                "白浪隐帘钩，清风闻棹讴。",
                "看人惟看影，同泛不同舟。",
                "已出东邻里，难逢南陌头。",
                "谁知暮潮水，半作断肠流。"
            ]
        },
        {
            "title": "春首社集感怀",
            "content": [
                "社家寥落不成欢，虽是芳春似岁残。",
                "旧雨已将消息断，新诗那得递相看。",
                "邃中疏冷梅花韵，箸里酸辛菜甲盘。",
                "谁是伐檀有遗咏，空令惆怅在河干。"
            ]
        },
        {
            "title": "寄题奚川八景诗为钱受之作",
            "content": [
                "予选明诗嘉靖中，匏庵唱和石田翁。",
                "论晴较雨当家话，食叶成文道者风。",
                "吴地疏篁堪避俗，钱王荒草满离宫。",
                "书声一派深更里，绕过奚川桥子东。"
            ]
        },
        {
            "title": "皖口阻风二首",
            "content": [
                "风入天门吹欲开，马当虽险却奔回。",
                "爰居欲避应何处，犹有飞鱼树上来。"
            ]
        },
        {
            "title": "夜登石钟山",
            "content": [
                "湖口行人旷，山门入树幽。",
                "钟鸣片石夜，月满九江秋。",
                "洞里悬渔纲，岩前过客舟。",
                "醉歌仍未已，清露湿沧洲。"
            ]
        },
        {
            "title": "寄钱受之二首（己卯）",
            "content": [
                "圣世优闲典，初非前代论。",
                "不闻宫观使，但可赐归恩。",
                "客有时惊座，公无日署门。",
                "语侵朝事际，趣令倒芳樽。"
            ]
        },
        {
            "title": "桂林风谣二首",
            "content": [
                "夜坐多蚊母，秋成半芋魁。",
                "寄桑传酿法，文石中碑材。",
                "戍饷资桥税，山田仰粪灰。",
                "广南商贩到，盐厂雪盈堆。¤"
            ]
        },
        {
            "title": "渺轩书怀",
            "content": [
                "园日涉成趣，经时胡不过。",
                "鹤迎防践稻，鱼戏欲翻荷。",
                "儿辈知余懒，僧寮占处多。",
                "连宵无月色，微雨湿烟萝。"
            ]
        },
        {
            "title": "永庆寺竹园看雪",
            "content": [
                "摇摇林影外，雪满夕阳前。",
                "此地无人到，来看尚宛然。",
                "翠深俱在岭，寒极不生烟。",
                "欲问兹心境，惟应一喻禅。"
            ]
        },
        {
            "title": "清源绝顶",
            "content": [
                "重重涧道入云登，忽接空香最上层。",
                "松下轻烟埋断碣，塔中残照送归僧。",
                "远江蛟吹千帆雨，绝壑狐餐一片冰。",
                "衣带天风吹落尽，危阑萧瑟不堪凭。"
            ]
        },
        {
            "title": "泊舟大湘",
            "content": [
                "停棹投渔火，人烟自一区。",
                "远行衔月浅，隔水度营孤。",
                "夕露无声坠，寒猿有泪呼。",
                "临流归梦促，安得涉江湖。"
            ]
        },
        {
            "title": "宿石头庵",
            "content": [
                "经秋成惨思，入夜始玄言。",
                "霜白先微月，钟清乍啸猿。",
                "涧流应闭叶，山雨未开门。",
                "明日疏林外，能禁览眺繁。"
            ]
        },
        {
            "title": "金陵社集诗",
            "content": [
                "法曹清杀大堤傍，路入荷花不觉长。",
                "为惜六朝余绮丽，还邀群彦醉壶觞。",
                "烟轻故罩新开粉，风细时吹不断香。",
                "彩躭底须愁荡却，文鸳偏自解成行。"
            ]
        },
        {
            "title": "十六夜步月用辉字",
            "content": [
                "清宵不看月，谁忍负秋辉。",
                "林壑欲相乱，江风来甚微。",
                "名香生道念，落叶点山衣。",
                "池上枝枝鸟，天凉同客归。"
            ]
        },
        {
            "title": "过沈从先",
            "content": [
                "几度过吴苑，情亲问所居。",
                "相依昔日久，但觉此时疏。",
                "踪迹飘蓬外，诗篇脱草余。",
                "自知苦不足，于子意何如。"
            ]
        },
        {
            "title": "修觉寺",
            "content": [
                "汉时修觉寺，唐代上皇题。",
                "苍翠驱津筏，虚空转石梯。",
                "江声文井外，山色武阳西。",
                "寂寞僧房里，曾容名士栖。"
            ]
        },
        {
            "title": "寄钱受之二首（己卯）",
            "content": [
                "拂水丹房启，悬崖白羽窥。",
                "知君行乐秘，转自切忧时。",
                "岂即携家隐，犹云拜贶迟。",
                "苍苍烟与雾，已抗俗尘姿。¤"
            ]
        },
        {
            "title": "温江道中",
            "content": [
                "温江离省近，民俗向称饶。",
                "处处是流水，时时当度桥。",
                "沤麻成白雪，酿酒比红蕉。",
                "底事归心发，惊闻估客桡。"
            ]
        },
        {
            "title": "寄林茂之",
            "content": [
                "与君期入蜀，珍重尺书回。",
                "只索诗篇寄，不同朋友来。",
                "益州香米熟，官舍菊花开。",
                "敌却巴中路，猿声一段哀。"
            ]
        },
        {
            "title": "壬午除夕四首",
            "content": [
                "半月之前已立春，春光犹自隔河津。",
                "漫言今夜须牢守，放着年光已七旬。"
            ]
        },
        {
            "title": "挽周先生明府四首",
            "content": [
                "长安闻讣客魂惊，一夜关山挽不成。",
                "夙昔但挥离别泪，如何能尽死生情。",
                "风前残烛吹南浦，雪里孤身恸北平。",
                "国士厚恩酬未得，夷门肝胆向谁倾。¤"
            ]
        },
        {
            "title": "游杨氏园",
            "content": [
                "苔深知石古，竹长见墙低。",
                "积翠沈波底，斜阳到岸西。",
                "搜花成小泛，摘叶任分题。",
                "何日渔樵老，能容此地栖。"
            ]
        },
        {
            "title": "双流",
            "content": [
                "万里桥方度，双流径已存。",
                "薄寒成翠色，疏雨点黄昏。",
                "竹柏密他树，水云平过村。",
                "群乌栖欲尽，才到县西门。"
            ]
        },
        {
            "title": "和闻梵",
            "content": [
                "山下层层起暮烟，山中一点佛灯燃。",
                "僧家功课如常事，只有朝昏无岁年。"
            ]
        },
        {
            "title": "壬午除夕四首",
            "content": [
                "梅花落尽绛桃开，临老偏宜缓缓来。",
                "漏泄春光无次第，不须箫鼓更相催。"
            ]
        },
        {
            "title": "夜泊彭山江口",
            "content": [
                "锦城平日暖，旅泊始知寒。",
                "犍蜀中分地，岷峨相向看。",
                "冈连三女冢，水疾二郎滩。",
                "芦苇风吹急，萧萧汉将坛。"
            ]
        },
        {
            "title": "岁暮送郑知事之蜀二首",
            "content": [
                "暂尔归仍去，征衣未拭尘。",
                "蚕丛行候火，猿峡过沾巾。",
                "禄薄奴从懒，官闲吏苦贫。",
                "西风吹短鬓，又逐岁华新。¤"
            ]
        },
        {
            "title": "癸未上巳李子素直社城楼即事",
            "content": [
                "豫章诸郡彻胡笳，闽海犹然天一涯。",
                "三月风光临上巳，两京消息隔中华。",
                "登城预想鱼丽阵，入幕谁为燕子家。",
                "世味不知如此恶，且将清况试新茶。"
            ]
        },
        {
            "title": "谢公墩",
            "content": [
                "谢公墩上日闲行，四野霜天一倍明。",
                "亭馆已空云物丽，寺门相近夕钟清。",
                "寒山又傍斜阳路，江水终销十月声。",
                "载妓如花不同赏，风流应感古今情。"
            ]
        },
        {
            "title": "壬午除夕四首",
            "content": [
                "雒阳齐右与襄阳，生事萧条忆远方。",
                "三大名藩俱荡尽，有何家计论消亡。"
            ]
        },
        {
            "title": "送陈民部出守思州（青州人）",
            "content": [
                "言辞粉署重凄凄，道路时闻征马嘶。",
                "日照梦悬乡树外，夜郎吟向郡楼西。",
                "竹鸡群里登峨岭，铜鼓声中出朗溪。",
                "我欲白门扳柳送，相思此夜有乌啼。"
            ]
        },
        {
            "title": "金陵杂诗二首",
            "content": [
                "朝出太平堤，逶迤芳草齐。",
                "杨花飘作絮，触面使人迷。"
            ]
        },
        {
            "title": "安荩卿招集蒋弢仲郑肇中徐兴公诸子送春",
            "content": [
                "令节那容心赏违，天涯有客喜相依。",
                "似因岁闰迟迟别，不道春光黯黯归。",
                "閤下铃签稀报漏，坐中单袷屡更衣。",
                "漫言白社凋残甚，掩掩榴花杏子肥。"
            ]
        },
        {
            "title": "林异卿客归志感",
            "content": [
                "江北山东已战场，江南忧旱复忧蝗。",
                "若归家里无多事，漫说闽中只小康。",
                "别后山川俱寂寞，眼前朋旧半销亡。",
                "相看惟有西峰叟，冻手抄书日数行。"
            ]
        },
        {
            "title": "柯屿访陈惟秦宅",
            "content": [
                "马上迎寒色，梅花历几村。",
                "所之俱白雪，不识是黄昏。",
                "涧水仍前路，人家尽后园。",
                "何闻栖隐处，始为到柴门。"
            ]
        },
        {
            "title": "送邓汝高之京",
            "content": [
                "问君此去欲何之，江北江南各一涯。",
                "南北即从今日别，销魂不在渡江时。"
            ]
        },
        {
            "title": "别喻宣仲宣仲之闽",
            "content": [
                "思乡情有极，送子意无涯。",
                "明月看时别，清霜梦后知。",
                "江空茅舍静，秋半柳条衰。",
                "九派何须问，居然怨两歧。"
            ]
        },
        {
            "title": "荔枝叹三首",
            "content": [
                "十八娘家粉黛残，玉肌罗帐泪阑干。",
                "枫亭三日无消息，马上空歌行路难。"
            ]
        },
        {
            "title": "荔枝叹三首",
            "content": [
                "矫羞十五闭房栊，风雨无端妒守宫。",
                "玉镜台前倚惆怅，郎家不送荔枝红。"
            ]
        },
        {
            "title": "板桥",
            "content": [
                "两岸人家傍柳条，玄晖遗迹自萧萧。",
                "曾为一夜青山客，未得无情过板桥。"
            ]
        },
        {
            "title": "建州道中寄家",
            "content": [
                "为客无停况，朝昏惜解携。",
                "山容看两郡，水色别三溪。",
                "远雁冲云外，残蝉泣雨西。",
                "征途犹未半，归信岂堪题。"
            ]
        },
        {
            "title": "陇头水",
            "content": [
                "陇头水呜咽，磨刀易出血。",
                "欲斩匈奴归，不顾刀头折。",
                "男儿封侯多燕颔，此水照人人屡换。",
                "岂惟腥膻魂不食，铁骑过之亦流汗。",
                "朝水流兮暮水流，汉人死尽胡人休。"
            ]
        },
        {
            "title": "高桥行",
            "content": [
                "东西有湖相竞白，只隔湖中一片石。",
                "石桥湖水照人行，幽意盈盈动日夕。",
                "坐来水满月亦多，月在两湖谁作波。",
                "波香羡杀采莲曲，却见长江帆影过。",
                "影。"
            ]
        },
        {
            "title": "壬午除夕四首",
            "content": [
                "闽海谁云易作霖，雾霜三日但阴阴。",
                "笑把屠苏问童稚，何渠水旱不经心？"
            ]
        },
        {
            "title": "挽周先生明府四首",
            "content": [
                "魂迥难招屈左徒，伤心忍顾藐诸孤。",
                "龙精带雨长鸣剑，鲛泪临风尽落珠。",
                "八口丧归扶广柳，一官甑破见莱芜。",
                "不知寂寞高堂下，尚有青蝇吊客无。¤",
                "",
                ""
            ]
        },
        {
            "title": "荔枝叹三首",
            "content": [
                "去年荔熟初营阁，今岁阁成风雨恶。",
                "他处萧条尚可言，忍向阁中看荔落。"
            ]
        },
        {
            "title": "金陵怀古四首和汪仲嘉",
            "content": [
                "江东列郡领丹阳，鼎足三分此一方。",
                "总为石头成虎踞，不知巫峡下龙骧。",
                "云生寝庙千秋綍，月照篱门几夜长。",
                "年少风流能顾曲，行人犹自说孙郎。",
                "一从荆棘叹铜驼，五马为龙世所歌。",
                "晋室山河遗略尽，雒中人物过江多。",
                "杨花寂寂新宫出，燕子依依旧宅过。",
                "欲向登临感陈迹，至今天阙尚嵯峨。",
                "钟阜霜飚馆已倾，至今哀壑起秋声。",
                "针楼银汉含情语，画屟金莲逐步生。",
                "日落卢龙迷古戍，天寒白马走空城。",
                "不堪重理玄晖咏，极目澄江似练平。",
                "齐云宫观景阳楼，尽入隋家作蒋州。",
                "下若溪寒明月夜，后庭花落隔江秋。",
                "疏钟梦断犹疑响，红泪看余独不流。",
                "何事高情江仆射，摄山泉石恣淹留。",
                "",
                ""
            ]
        },
        {
            "title": "署中对月",
            "content": [
                "客邸当良夜，观空在一庭。",
                "月为片水白，云作断涯青。",
                "砌合丛边露，墙过竹里萤。",
                "北窗时偃卧，风起自泠泠。"
            ]
        },
        {
            "title": "喜茂之至有述",
            "content": [
                "之子秋为期，八月始余嫁。",
                "庭鹊代人言，山猿出相迓。",
                "会晤犹在兹，景光乃云谢。",
                "波涛一何广，林柯渐多罅。",
                "熟径任苔生，新亭随鸟下。",
                "露重畏萧晨，月至惜佳夜。",
                "理咏久寂寥，闻蝉日销化。",
                "丘壑喜独存，簪缨悔迟罢。"
            ]
        },
        {
            "title": "舟夜",
            "content": [
                "欲作题诗别，仍为命酌留。",
                "故人来不断，淹坐胜于游。",
                "树暖微蒸雨，星寒尽入流。",
                "秣陵何日到，信宿未移舟。"
            ]
        },
        {
            "title": "丹榴行（父老传云：贵溪被难时，楼前榴树忽",
            "content": [
                "君不见信州丞相第，十二高楼称绮丽。",
                "雕甍共倚黄金堂，绣柱遥连白玉砌。",
                "琼恩宝泽锡嘉名，睿藻宸题照日明。",
                "方圆法式颁仪部，多少金钱给水衡。",
                "复道文窗开扇扇，极目欲穷西楚甸。",
                "灵山黛色稠叠来，彭蠡湖光微渺见。",
                "山川如旧人事非，圣主原施不测威。",
                "胥江已见浮鸱去，华表空闻化鹤归。",
                "魂招归来上不得，寂寂高楼徒叹息。",
                "火烧崇墉落劫灰，尘飞绮栋无颜色。",
                "可怜殁后见精忠，青史相传贯白虹。",
                "欲知血泪何时灭，秋老榴花开尚红。",
                "",
                ""
            ]
        },
        {
            "title": "寄谢在杭",
            "content": [
                "今年顿丰熟，古迹恣搜寻。",
                "玄室有寄字，琴台无俗音。",
                "读书知夜静，采菊见秋深。",
                "粉署多清暇，应知同此心。"
            ]
        },
        {
            "title": "挽徐兴公（壬午冬）",
            "content": [
                "词场领袖失三山，所恨存亡一水间。",
                "独抱玄真归洞府，空余大翮落人寰。",
                "平安两日无书至，恸哭千秋有梦还。",
                "老泪可如冬节涧，只将呜咽当潺湲。"
            ]
        },
        {
            "title": "岁暮送郑知事之蜀二首",
            "content": [
                "岂不念行乐，重为王事牵。",
                "夕除何店里，春到故园边。",
                "路更过三峡，人须老一年。",
                "凄凉盘岭梦，正及子规天。"
            ]
        },
        {
            "title": "挽周先生明府四首",
            "content": [
                "白马驱驰楚国阴，西州消息半浮沉。",
                "中山箧满皆飞语，流水弦孤孰赏音。",
                "邻笛一声闻雁落，墓门千古听猿吟。",
                "余生不尽酬知己，宁但吴钓挂隔林。"
            ]
        },
        {
            "title": "金溪道中",
            "content": [
                "满天烟雾昼冥蒙，狐兔荒阡过几丛。",
                "漠漠白杨遮面雨，萧萧黄叶点衣风。",
                "孤村断火三家闭，一水冲桥半渡穷。",
                "门巷凄凉衰柳在，不堪系马夕阳中。"
            ]
        },
        {
            "title": "宿范东生池上",
            "content": [
                "白下思千里，吴门到一寻。",
                "预知片榻上，缓我故园心。",
                "良夜不复寝，清霜时在襟。",
                "除将杯酒外，直许是长吟。"
            ]
        },
        {
            "title": "初四日携具西园候夏彝仲令君因谈时事有感（",
            "content": [
                "新潮何日发吴航，屡听车音到画廊。",
                "阶下瑞蓂重对叶，座间仙令有余香。",
                "借筹无计匡时短，秉烛行游觉夜长。",
                "湖海尚存交谊在，嘤鸣端不负春阳。",
                "",
                ""
            ]
        },
        {
            "title": "八月朔日王元直招集南楼送陈汝翱之东粤王玉",
            "content": [
                "西风萧瑟动离颜，一树衰杨不剩攀。",
                "秋老几人犹白社，月明无主是青山。",
                "征途南北高楼外，客泪纵横杯酒间。",
                "此别纷纷难聚首，天涯那许梦魂闲。",
                "",
                ""
            ]
        },
        {
            "title": "黄元常徐兴公见过因游西湖",
            "content": [
                "兀坐斋头对此君，闲游牵尔便为群。",
                "许多烟景随莺住，强半春光与客分。",
                "久雨乍晴花尽放，易寒成暖酒微醺。",
                "墨池何处寻遗迹，大梦山前杂暮云。"
            ]
        },
        {
            "title": "桂林风谣二首",
            "content": [
                "徭粮难猝辨，村老未全驯。",
                "风俗传鸡卜，春秋祀马人。",
                "法依山例峻，歌叠浪花新。",
                "懒妇田间过，忙将织作陈。"
            ]
        },
        {
            "title": "沙溪别东生",
            "content": [
                "几夜舟中语，沙溪便有程。",
                "忍将离别泪，一洒合州城。",
                "小雨入江暮，微阳穿树明。",
                "曰归何不得，岁晚事孤征。"
            ]
        },
        {
            "title": "夔府竹府词四首",
            "content": [
                "早看东南暮看西，蜀天只怕上头低。",
                "东边日出纯无用，云暗上头三尺泥。"
            ]
        },
        {
            "title": "初十夜月",
            "content": [
                "月色轻云里，秋声细雨边。",
                "经旬移节候，洒暝作凉天。",
                "鸟宿明河断，蛩吟古塞连。",
                "予心耽寂寞，耿耿不成眠。"
            ]
        },
        {
            "title": "留别金陵",
            "content": [
                "微月斜阳影已低，霜风四起夕凄凄。",
                "乌生两翼不飞去，只在白门城上啼。"
            ]
        },
        {
            "title": "夔府竹府词四首",
            "content": [
                "今日峰高云束腰，平平一掌在明朝。",
                "朝来出门又如是，侬是好言郎莫焦。"
            ]
        },
        {
            "title": "皖口阻风二首",
            "content": [
                "风声不定在何边，起视长堤树影偏。",
                "客恨不如风里树，一枝吹落向南天。"
            ]
        },
        {
            "title": "夔府竹府词四首",
            "content": [
                "君居北井妾南沱，对面相看隔路多。",
                "须趁渔舟过急峡，还随乌翼上斜波。"
            ]
        },
        {
            "title": "夔府竹府词四首",
            "content": [
                "沿江坎上即田畴，满店烧春酒气浮。",
                "峨眉五月雪消水，刚让侬家割麦秋。"
            ]
        },
        {
            "title": "别吴子修",
            "content": [
                "执手依然在路歧，劝余行役不须悲。",
                "况当白下闲官日，尽是清尊对客时。",
                "回首故山俱惜别，出门新月便相思。",
                "片鸿不断能来往，还为题书寄所知。"
            ]
        },
        {
            "title": "咏墨纱灯（杭州元夕席上作，一时罢唱）",
            "content": [
                "质裂横疑水，光生薄似苔。",
                "凭将彩笔画，认作剪刀栽。",
                "鸟向空中度，花从镜里开。",
                "细看若无力，不畏晓风催。"
            ]
        },
        {
            "title": "晦日非熊叔虞茂之同用雪字",
            "content": [
                "艳阳已及时，晦日尚临雪。",
                "草色新未稳，柳条绽仍结。",
                "啼莺綍雕窗，走马闲金埒。",
                "惟有素心人，相过慰愁绝。"
            ]
        },
        {
            "title": "枫亭",
            "content": [
                "长亭山势倚岧峣，半壁斜阳散采樵。",
                "野烧轻阴遥度水，海门喧市乍归潮。",
                "芦花古戍生残角，木叶西风过断桥。",
                "回首不堪仙路远，马头尘梦又今宵。"
            ]
        },
        {
            "title": "送陈德远吏部",
            "content": [
                "为郎虽已久，归家较亦近。",
                "陶潜有故居，梅福亦终隐。",
                "日恋北堂萱，时观东窗槿。",
                "应知此别长，含泪不堪抆。"
            ]
        },
        {
            "title": "癸亥除夕",
            "content": [
                "廿年曾注粤参藩，前后趋承站主恩。",
                "岭外民生空杼轴，辽阳兵气咽关门。",
                "私忧国计无归着，屡到家书亦厌烦。",
                "半百已过弹指顷，尚留残烛照黄昏。"
            ]
        },
        {
            "title": "新林浦",
            "content": [
                "夹岸人家映柳条，玄晖遗迹草萧萧。",
                "曾为一夜青山客，未得无情过板桥。"
            ]
        }
    ]
}