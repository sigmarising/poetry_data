{
    "dynasty": "明",
    "author": "李梦阳",
    "intro": "1472～1529  \r\n明代文学家。字献吉﹐号空同子。庆阳(今属甘肃)人。出身寒微。曾祖父赘于王氏﹐父恢复李姓。弘治六年(1493)举陕西乡试第一﹐次年中进士。因连丧父母﹐在家守制。直到弘治十一年﹐出任户部主事﹐后迁郎中。弘治十八年四月﹐因弹劾\"势如翼虎\"的张鹤令﹐被囚于锦衣狱﹐不久宥出﹐罚俸三个月。出狱后﹐途遇张鹤令﹐李梦阳扬马鞭打落其两齿﹐可见他嫉恶如仇的强硬态度。正德元年(1506)﹐因替尚书韩文写弹劾刘瑾奏章﹐被谪山西布政司经历﹐不久又因他事下狱﹐赖康海说情得释。刘瑾败﹐复起任原官﹐迁江西提学副使。后因替朱宸濠写《阳春书院记》而削籍。 \r\n\r\n李梦阳鉴于当时台阁体诗文存在\"啴缓冗沓﹐千篇一律\"的弊端﹐决心倡导复古以救其痿痹﹐确有一定进步作用。他认为\"宋人主理不主调﹐于是唐调亦亡\"(《缶音序》)﹔同时也鄙弃中晚唐诗﹐认为\"至元﹑白﹑韩﹑孟﹑皮﹑陆之徒为诗﹐始连联斗押﹐累累数千百言不相下﹐此何异于入市攫金﹑登场角戏也\"(《与徐氏论文书》)。主张古诗学魏晋﹐近体学盛唐。他的主张影响甚大。《明史?文苑传》说他与何景明\"倡导复古﹐文自西京﹑诗自中唐而下﹐一切吐弃。操觚谈艺之士﹐翁然宗之\"。然而﹐李梦阳过于强调格调﹑法式﹐未能很好地从复古中求创新。尤其在他与何景明的辩论中﹐意气用事﹐论点更趋偏激﹐导致刻意古节﹑泥古不化的流弊﹐甚至走上抄袭剽剥的道路﹐反而扼杀诗歌创作的生机。直到晚年﹐他有所悔悟﹐在《诗集自序》里﹐承认\"真诗乃在民间\"﹐而自己的诗是情寡词工﹐并非真诗。 \r\n\r\n李梦阳创作的乐府和古诗较多﹐其中有不少富有现实意义的作品﹐且寄寓了作者力求有所改革的政治理想。《朝饮马送陈子出塞》揭露了明朝军队的腐败:\"万里黄尘哭震天﹐城门昼闭无人战\"﹔还描写了劳动人民的悲惨处境:\"今年下令修筑边﹐丁夫半死长城前。\"笔力颇为苍劲沉重。《君马黄》刻画宦官的骄横﹐也栩栩如生。坐车的宦官由于\"前径狭以斜﹐曲卷不容车\"﹐竟然下令拆房毁屋﹐于是\"大兵拆屋梁﹐中兵摇楣栌﹐小兵无所为﹐张势骂蛮奴\"﹐暴露了封建统治集团的罪恶。《空城雀》通过对群雀啄麦﹑坐享其成的描绘﹐表示了对既无利弹﹑又蔑网罗的贫苦\"翁妪\"的同情﹐很有深意。《玄明宫行》铺叙了宦官住地的盛衰﹐抨击了他们的穷奢极欲﹐更嘲讽了这些家伙顷刻烟消云灭的可悲下场。 \r\n\r\n李梦阳的乐府﹑歌行在艺术上有相当成就。他善于结构﹑章法﹐如《林良画两角鹰歌》从画说到猎﹑从猎生发议论﹐后画猎双收﹐很见功力。但时有雕凿之痕﹐并未臻于自然流转的神境。另有部分乐府模拟严重﹐不足取。除乐府﹑歌行之外﹐李梦阳的七律也有特色。他专宗杜甫﹐七律多气象阔大之辞。如《台寺夏日》对台寺的描绘﹐很有磅礡飞动的气势﹐并蕴藏着鉴古知今的情思。他创作七律﹐也能注意开阖变化。王维祯认为:\"七言律自杜甫以后﹐善用顿挫倒插之法﹐惟梦阳一人。\"但也应看到﹐李梦阳的七律并非全是雄浑健拔之作﹐还有少数兴象飘逸﹑风味盎然的诗篇。如《舟次》\"贪数岸花杯不记﹐已冲风雨缆犹牵\"﹐《春暮》\"荷因有暑先擎盖﹐柳为无寒渐脱绵\"﹐用词精警而自然﹐情趣横生而不落俗套﹐另具一种风致。 \r\n\r\n着有《空同集》66卷。",
    "items": [
        {
            "title": "夏口夜泊别友人",
            "content": [
                "黄鹤楼前日欲低，汉阳城树乱乌啼。",
                "孤舟夜泊东游客，恨杀长江不向西。"
            ]
        },
        {
            "title": "寄都主事穆",
            "content": [
                "江草唤愁生，思君黄鸟鸣。",
                "遥心将夜月，同满阖闾城。"
            ]
        },
        {
            "title": "解酋行",
            "content": [
                "都昌县南乾沙上，射雁者谁三五群。",
                "毡帽红裘黄战裙，云是解酋官达军。",
                "沙下北风吹舰旗，边军观喜家军悲。",
                "朝廷日夜望俘至，雪冻酋船犹住兹。",
                "县官逃走驿官啼，要钱勒酒仍要鸡。",
                "姚源遗孽尚反覆，尔曹不得夸辽西。"
            ]
        },
        {
            "title": "黄州",
            "content": [
                "浩浩长江水，黄州那个边。",
                "岸回山一转，船到堞楼前。"
            ]
        },
        {
            "title": "云中曲（二首）",
            "content": [
                "黑帽健儿黄貉裘，匹马追胡紫塞头。",
                "相逢不肯通名姓，但称家住古云州。"
            ]
        },
        {
            "title": "胡马来再赠陈子",
            "content": [
                "冬十二月胡马来，白草飒飒黄云开。",
                "沿边十城九城闭，贺兰之山安在哉？传闻清水不复守，游",
                "兵早扼黄河口。",
                "即看烽火入甘泉，已诏将军屯细柳。",
                "去年穿堑长城里，万人齐出千人死。",
                "陆海无毛杀气蒸，五月零冰冻河水。",
                "当时掘此云备胡，胡人履之犹坦途。",
                "闻道南侵更西下，韦州固原今有无？从来贵德不贵险，英",
                "雄岂可轻为谟。",
                "尚书号令速雷电，抱玉谁敢前号呼。",
                "遂令宵旰议西讨，兹咎只合归吾徒。",
                "我师如貔将如虎，九重按剑赫师怒。",
                "惜哉尚书谢归早，不睹将军报平虏。"
            ]
        },
        {
            "title": "朝饮马送陈子出塞",
            "content": [
                "朝饮马，夕饮马，水咸草枯马不食，行人痛哭长城下。",
                "城边白骨借问谁？云是今年筑城者。",
                "但道辞家别六亲，宁知九死无还身。",
                "不惜身为城下土，所恨功成赏别人。",
                "去年贼掠开山县，黑山血迸单于箭。",
                "万里黄尘哭震天，城门昼闭无人战。",
                "今年下令修筑边，丁夫半死长城前。",
                "城南城北秋草白，愁云日暮鸣胡鞭。"
            ]
        },
        {
            "title": "限韵赠黄子",
            "content": [
                "禁垣春日紫烟重，子昔为云我作龙。",
                "有酒每邀东省月，退朝曾对掖门松。",
                "十年放逐同梁苑，中夜悲歌泣孝宗。",
                "老体幸强黄犊健，柳吟花醉莫辞从。"
            ]
        },
        {
            "title": "秋怀（二首）",
            "content": [
                "庆阳亦是先王地，城对东山不窟坟。",
                "白豹寨前惟皎月，野狐川北尽黄云。",
                "天清障塞收禾黍，日落谿山散马群。",
                "回首可怜鼙鼓急，几时重起郭将军。¤"
            ]
        },
        {
            "title": "出使云中作",
            "content": [
                "黄河水绕汉边墙，河上秋风雁几行。",
                "客子过壕追野马，将军韬箭射天狼。",
                "黄尘古渡迷飞挽，白月横空冷战场。",
                "闻道朔方多勇略，只今谁是郭汾阳。"
            ]
        },
        {
            "title": "子夜四时歌（二首）",
            "content": [
                "共欢桃下嬉，心同性不合。",
                "欢爱桃花色，妾愿桃生核。"
            ]
        },
        {
            "title": "自关西回展外舅大夫之墓用前韵",
            "content": [
                "遥阡无计扫春莱，絮酒何因到夜台。",
                "西客两年和泪到，北风千里共愁来。",
                "田园树大身先葬，书画楼成昼不开。",
                "殁后外孙今五尺，百年遗恨使人哀。"
            ]
        },
        {
            "title": "冬日灵济宫（十六韵）",
            "content": [
                "贝阙昆仑外，浮生此路疑。",
                "蓬莱移旧国，尘世出瑶池。",
                "蕞尔双仙迹，飞腾后晋时。",
                "论功竟恍惚，谶兆且逶迤。",
                "怂恿精灵托，呼嘘霹雳随。",
                "先皇亲议号，继圣必修辞。",
                "爵陟王侯上，尊同帝者师。",
                "龙襦分内锦，宫女准昭仪。",
                "雨露宫城切，星辰天仗移。",
                "琳琅摇绣栱，松柏荫丹墀。",
                "瓶内金花踊，龛前紫凤垂。",
                "晴还日月秘，暝则鬼神悲。",
                "玉鼎推龙虎，瑶编述姹儿。",
                "汉惟栾大显，秦竟羡门欺。",
                "五帝非无术，千龄今见谁。",
                "累朝盟誓册，玉柜少人知。"
            ]
        },
        {
            "title": "江行杂诗（二首）",
            "content": [
                "日出青蘋湿，江浑路不分。",
                "昨宵驱雨至，知是海南云。"
            ]
        },
        {
            "title": "奉送大司马刘公归东山草堂歌",
            "content": [
                "东山有草堂，缥缈云峤孤。",
                "前对祝融峰，下瞰巴陵湖。",
                "明公昔时此堂居，麋鹿熊豕当窗趋。",
                "洞庭日落风浪涌，倒影射堂堂欲动。",
                "惨淡谁闻紫芝曲，独善不救苍生哭。",
                "先帝亲裁五色诏，老臣曾受三朝禄。",
                "此时边徼多战声，曳履谒帝登承明。",
                "谢安笑却淮淝敌，魏相坐测单于兵。",
                "九重移榻数召见，夹城日高未下殿。",
                "英谋密语人不知，左右微闻至尊羡。",
                "自从龙去不可攀，公亦卧病思东山。",
                "湘娥含笑倚竹立，山鬼窈窕堂之侧。",
                "上书苦死只欲归，圣旨优容意凄恻。",
                "内府盘螭缕金织，赐出倾朝皆动色。",
                "白金之铤红票记，宝钞生硬鸦翎黑。",
                "崇文城门水云白，是日观者涂路塞。",
                "城中冠盖尽追送，尘埃不见长安陌。",
                "人生富贵岂有极，男儿要在能死国，不尔抽身早亦得。",
                "君不见汉二疏，千载想慕传画图。",
                "即如草堂何处无，禄食匋窃胡为乎？乃知我公真丈夫！呜",
                "呼，乃知我公真丈夫！",
                "",
                ""
            ]
        },
        {
            "title": "乙丑除夕追往愤五百字",
            "content": [
                "忆昔蕤宾初，皇疾辍临仗。",
                "维日白气亘，黑风复排踢。",
                "俄传天柱折，忽若慈母丧。",
                "帝本尧舜姿，末履转清伉。",
                "敛衽接耆硕，高出文景上。",
                "两宫悦孝子，九庙歆流鬯。",
                "毅然整六师，霹雳无前向。",
                "犬羊遁朔漠，鲸鲵蛰溟涨。",
                "渊冲不凝寿，日表空殊相。",
                "蜿蜿湖中龙，一夕拔惊浪。",
                "回首哭苍梧，魂断湘南瘴。",
                "念昨下明纶，臣也诚无状。",
                "誓死叫阊阖，伸颈甘砧盎。",
                "梁窦势如灼，汉廷色惆怅。",
                "皇乃西园游，召彼侍供帐。",
                "从容杯酒间，似让还非让。",
                "未剖青琐封，已下金鸡放。",
                "臣微讵足惜，统体关衰王。",
                "历数古明辟，圣节畴能尚。",
                "逝欲碎臣骨，吁帝不得尫。",
                "攀髯眇莫及，痛哭桥山葬。",
                "玉光动前星，朱符阐灵贶。",
                "主器难久虚，勉起答群望。",
                "金木欻为祟，太白昼相抗。",
                "羯胡敢余侮，吾徒尽乘障。",
                "呜呼榆台役，弃我六千壮。",
                "踉跄战士骨，躐趿将军韔。",
                "二竖固轻率，腐尸亦云当。",
                "所恨国威辱，北鄙气凄怆。",
                "钲鼓疑皇情，何以慰宸况。",
                "凄凄建未月，临门遣征将。",
                "纨曌作元戎，京军欲浮宕。",
                "翻使沿边卒，束手遭棰掠。",
                "揭嶭云中城，谁复扼其吭。",
                "胡来风雨声，胡去横拍唱。",
                "千村与万落，人烟奔漂荡。",
                "婴儿贯高槊，志妇经衣桁。",
                "狐狸叫破垒，落日悄苍漭。",
                "此辈诚鼠窃，反覆亦难量。",
                "骐骥驾盐车，虚名缚肮脏。",
                "世岂乏颇牧，贱或执鞭杖。",
                "琐琐登坛子，饱之则飞扬。",
                "吁此良太枉，国忾何由畅。",
                "水旱而秋雷，阴阳迭骄亢。",
                "皇天虽至公，视之但坱々。",
                "臣当历服始，谬进大夫行。",
                "退朝实愤切，欲吐畏官谤。",
                "武王秉黄钺，师事太公望。",
                "列圣构梁栋，驾驭亦英匠。",
                "先帝升遐日，临榻召三相。",
                "",
                ""
            ]
        },
        {
            "title": "赠客",
            "content": [
                "出郭江南望，暮天云北飞。",
                "断蓬寒更转，长路几人归。"
            ]
        },
        {
            "title": "春曲（二首）",
            "content": [
                "翩翩谁家燕？衔泥向何所？避人花丛里，忽复梁间语。"
            ]
        },
        {
            "title": "杂诗（二首）",
            "content": [
                "自闻鹈晙鸣，于心怀忧伤。",
                "阴气驯以厉，庭草陨繁霜。",
                "皋兰萎不荣，瑟风游素商。",
                "浮云昼易冥，白日时漏光。",
                "登山期所思，反见高鸟翔。",
                "蹀躞岂规步，讹言倘夬张。",
                "挥袂层霄间，抚剑增慨慷。"
            ]
        },
        {
            "title": "送王生北行",
            "content": [
                "朝散午门西，春风起御堤。",
                "上林花半发，几处早莺啼。"
            ]
        },
        {
            "title": "子夜四时歌（二首）",
            "content": [
                "柳条宛转结，蕉心日夜卷。",
                "不是无舒时，待郎手自展。"
            ]
        },
        {
            "title": "土兵行",
            "content": [
                "豫章城楼饥啄乌，黄狐跳踉追赤狐。",
                "北风北来江怒涌，土兵攫人人叫呼。",
                "城外之民徙城内，尘埃不见章江途。",
                "花裙蛮奴逐妇女，白夺钗环换酒沽。",
                "父老向前语蛮奴：“慎勿横行王法诛。",
                "华林桃源诸贼徒，金帛子女山不如。",
                "汝能破之惟汝欲，犒赏有酒牛羊猪，大者升官佩绶趋。",
                "”蛮奴怒言：“万里入尔都，尔生我生屠我屠！”劲弓毒",
                "矢莫敢何，意气似欲无彭湖。",
                "彭湖翩翩飘白旟，轻舸蔽水陆走车。",
                "黄云掩地春草死，烈火谁分瓦与珠。",
                "寒崖日月岂尽照，大邦鬼魅难久居。",
                "天下有道四夷守，此辈可使亦可虞。",
                "何况土官妻妾俱，美酒大肉吹笙竽。"
            ]
        },
        {
            "title": "立春柬郑生问其愁病",
            "content": [
                "天涯春又至，游子近如何。",
                "病久诗难减，乡遥梦易多。",
                "药苗春尚雪，舟楫海初波。",
                "旧业方山下，东风遍绿莎。"
            ]
        },
        {
            "title": "九日南陵送橙菊",
            "content": [
                "朱门美菊采先芳，玉圃新橙摘早霜。",
                "传送满盘真斗色，分看随手各矜香。",
                "深怜便合移樽酹，暂贮应须得蟹尝。",
                "独醉秋堂卧风物，一年晴雨任重阳。"
            ]
        },
        {
            "title": "塞上",
            "content": [
                "天设居庸百二关，祁连更隔万重山。",
                "不知谁放呼延入，昨日杨河大战还。"
            ]
        },
        {
            "title": "功德寺",
            "content": [
                "宣宗昔游幸，游戏玉泉傍。",
                "立宇表嵲，开池荷芰香。",
                "波楼递蹙沓，风松奏笙簧。",
                "百灵具来朝，落日锦帆张。",
                "万乘雷霆动，千岸灭流光。",
                "绮绣错展转，翠旗沓低昂。",
                "法眷撞钟鼓，宫女拭御床。",
                "笙镛沸两序，星斗宿岩廊。",
                "至尊奉太后，国事付三杨。",
                "六军各晏眠，百官守旧章。",
                "巡非瑶水远，迹岂玉台荒。",
                "呜呼百年来，回首一慨伤。",
                "凤腾赤霄暮，龙归竟茫茫。",
                "山风撼网户，紫殿生夜霜。",
                "退朝直休沐，我行暂翱翔。",
                "娟娟登崖林，惨惨度石梁。",
                "废道哀湍写，松柏间成行。",
                "启钥肃览历，过位增悲凉。",
                "积久洒扫缺，乳鸽鸣膳堂。",
                "旧时琉璃井，倒树如人长。",
                "神已佐上帝，教岂托空王。",
                "铃磬飒鸣戛，晨昏礼相将。",
                "盘游非圣理，操踪在先皇。",
                "至今朝廷上，不改旧纪纲。",
                "",
                ""
            ]
        },
        {
            "title": "朱仙镇",
            "content": [
                "水店回冈抱，春湍滚白沙。",
                "战场犹傍柳，遗庙只栖鸦。",
                "万古关河泪，孤村日暮笳。",
                "向来戎马志，辛苦为中华。"
            ]
        },
        {
            "title": "东华门偶述",
            "content": [
                "银瓮烂生光，盘龙绣袱香。",
                "但知从内出，不省赐何王。"
            ]
        },
        {
            "title": "汴中元夕（二首）",
            "content": [
                "细雨春灯夜色新，酒楼花市不胜春。",
                "和风欲动千门月，醉杀东西南北人。"
            ]
        },
        {
            "title": "秋怀（二首）",
            "content": [
                "大同宣府羽书同，莫道居庸设险功。",
                "安得昔时白马将，横行早破黑山戎。",
                "书生误国空谈里，禄食惊心旅病中。",
                "女直外连忧不细，急将兵马备辽东。"
            ]
        },
        {
            "title": "自南昌往广信述怀",
            "content": [
                "朝离傍罗浦，东至龙潭宿。",
                "戢枻候明发，独寤守空曲。",
                "宵昼有常理，欲往不获速。",
                "多虑良搅眠，强置复攒触。",
                "起立万动寂，湍响应鸣谷。",
                "惊风临岸激，高月散春木。",
                "絮云吐岑岫，玉绳低以属。",
                "慨哉复奚道，徘徊至天旭。"
            ]
        },
        {
            "title": "赠青石子（二首）",
            "content": [
                "季秋凋群木，寒潦滥中轨。",
                "笳鼓济方舟，轩车匝河涘。",
                "攀德惜遥迈，怅分睇驰晷。",
                "采兰徒情结，把菊为谁美。",
                "愿子厚衣襦，霜露自兹始。"
            ]
        },
        {
            "title": "豆踠行",
            "content": [
                "昨当大风吹雪过，湖船无数冰打破。",
                "冰骧峞山岳立，行人骇观泪交堕。",
                "景泰年间一丈雪，父老见之无此祸。",
                "鄱阳十日路断截，庐山百姓啼寒饿。",
                "旌竿冻折鼙鼓哑，浙军楚军袖手坐。",
                "将军部兵蔽江下，飞报沿江催豆踠。",
                "邑官号呼手足皴，马骡鸡犬遗眠卧。",
                "前时边达三千军，五个病热死两个。",
                "弯弓值冻不敢发，昔何猛毅今何懦。",
                "李郭邺城围不下，裴度淮西手可唾。",
                "从来强弱不限域，任人岂论小与大。",
                "当衢寡妇携儿哭，秋禾枯槁春难播。",
                "纵健征科何自出，大儿牵繵陆挽驮。"
            ]
        },
        {
            "title": "朱仙镇庙",
            "content": [
                "宋墓莽岑寂，岳宫今在兹。",
                "风霜留桧柏，阴雨见旌旗。",
                "百战回戈地，中原左衽时。",
                "土人严伏腊，偏护向南枝。"
            ]
        },
        {
            "title": "秋兴",
            "content": [
                "十载宋梁间，鸡鸣望四关。",
                "月来天似水，云起树为山。",
                "朝市今何处，流波去不还。",
                "高秋未归客，肠断浊泾湾。"
            ]
        },
        {
            "title": "杨白花",
            "content": [
                "宁唱采菱曲，休歌杨白花。",
                "菱生犹有蒂，花去落谁家。"
            ]
        },
        {
            "title": "开先寺",
            "content": [
                "瀑布半天上，飞响落人间。",
                "莫言此潭小，摇动匡庐山。"
            ]
        },
        {
            "title": "江行杂诗（二首）",
            "content": [
                "迎送山相似，舟移迷北南。",
                "回看皂口日，已照石华潭。"
            ]
        },
        {
            "title": "春日宴王孙之第",
            "content": [
                "紫宫华宴敞春风，密树初花日映红。",
                "向暮酒阑香不断，始知春在绮罗中。"
            ]
        },
        {
            "title": "赠青石子（二首）",
            "content": [
                "高鸟有违群，离兽多悲音。",
                "懿彼婉娈子，怅然分此襟。",
                "朝发南河隅，夕暮乃北岑。",
                "玄云既无极，黄波浩且深。",
                "君其四海翔，无言还旧林。¤"
            ]
        },
        {
            "title": "田园杂诗",
            "content": [
                "壮时掉尘鞅，老乃即农务。",
                "值兹田事终，怛然感霜露。",
                "原萋日以敛，林华不守故。",
                "严霜净游气，翔鹄在天路。",
                "騑雀跃蓬蒿，啄食不满嗉。",
                "而余竟何言，饭牛发今素。"
            ]
        },
        {
            "title": "送人",
            "content": [
                "颇讶枫林赤，无风叶自鸣。",
                "来人与归客，同听不同情。"
            ]
        },
        {
            "title": "相和歌",
            "content": [
                "美人罗带长，风吹不到地。",
                "低头采玉簪，头上玉簪坠。"
            ]
        },
        {
            "title": "早春繁台",
            "content": [
                "泯泯春犹早，行行赏不违。",
                "柳黄沙际见，草色雪中归。",
                "积水生云气，孤城下夕晖。",
                "谁禁台寺望，北雁又将飞。"
            ]
        },
        {
            "title": "南阳宅访徐祯卿",
            "content": [
                "东阁能留第，南人暂亦居。",
                "琴书迁卧内，骑马到堂除。",
                "残树喧巢鹊，微风走壁鱼。",
                "追思秉钧日，冠盖烂盈闾。"
            ]
        },
        {
            "title": "狱夜",
            "content": [
                "檐景栖栖落，台居黯黯幽。",
                "鼠缘争果坠，萤过隔衣流。",
                "幸窃余光照，那蠲多穴愁。",
                "亦知广川子，局蹐为春秋。"
            ]
        },
        {
            "title": "赠王左史",
            "content": [
                "君家百瓮酒，留连胡不饮。",
                "花月我自来，醉即花间寝。"
            ]
        },
        {
            "title": "鄱阳湖（十六韵）",
            "content": [
                "太祖平陈日，楼船下此湖。",
                "波涛留壮色，天地见雄图。",
                "水上开黄屋，云中下赤乌。",
                "士犹询后载，戈已倒前途。",
                "力屈鲸鲵仆，声回雁鹜呼。",
                "横江收玉笥，跨海定金符。",
                "文轨遥通楚，梯航讫至吴。",
                "虎贲虽莫敌，龙战岂全辜。",
                "血染犹丹草，骨沉空白芜。",
                "汀洲夜寂寂，霜月鬼呜呜。",
                "杀气鼋鼍徙，腥风岛屿孤。",
                "罾人拾古镞，艇客慨秋菰。",
                "伟彼高光烈，还将萧邓须。",
                "英谋协睿算，勇奋想长驱。",
                "剑瘗神仍王，舟焚势与徂。",
                "康山巍庙在，忠武激顽夫。",
                "",
                ""
            ]
        },
        {
            "title": "杂诗（二首）",
            "content": [
                "昔余曳鸣佩，谒帝扣天阊。",
                "圣人垂衮衣，赓歌庶事康。",
                "鼎成不我顾，奄忽驱龙翔。",
                "生死变化理，反覆开存亡。",
                "荣华有销落，连茹切微霜。",
                "晨朝在须臾，返车栖扶桑。¤"
            ]
        },
        {
            "title": "云中曲（二首）",
            "content": [
                "白登山寒低朔云，野马黄羊各一群。",
                "冒顿曾围汉天子，胡儿惟说李将军。"
            ]
        },
        {
            "title": "汴中元夕（二首）",
            "content": [
                "中山孺子倚新妆，郑女燕姬独擅场。",
                "齐唱宪王春乐府，金梁桥外月如霜。"
            ]
        },
        {
            "title": "晚出禁闼",
            "content": [
                "杨柳南城道，芙蓉小苑通。",
                "内使来调马，君王敕射熊。"
            ]
        },
        {
            "title": "月夜吟",
            "content": [
                "月出东方高，刺刺灯下语。",
                "漂摇林中箨，淅淅如寒雨。"
            ]
        },
        {
            "title": "春曲（二首）",
            "content": [
                "春风度山阁，凭轩望江路。",
                "帘动时有香，不见花开处。"
            ]
        },
        {
            "title": "寄徐子",
            "content": [
                "东省堂前树，南阳宅里花。",
                "春风如往日，夜月向谁家？"
            ]
        },
        {
            "title": "白鹿洞别诸生",
            "content": [
                "东南自有匡庐山，遂与天地增篱卫。",
                "山根插入彭蠡湖，峥嵘背杀三江势。",
                "地因人胜古有语，於乎万物随兴废。",
                "学馆林宫客不栖，千岩万壑堪流涕。",
                "文采昔贤今尚存，讲堂寂寞对松门。",
                "松门桂华秋月圆，拄杖高寻万古源。",
                "梅岭古色照石镜，扶桑丹霞迎我轩。",
                "绝顶坐歌霜月静，石潭洗足芝草繁。",
                "更有冠者五六人，峭崖穷嶂同攀搴。",
                "草行有时闻过虎，旦暮时复啼清猿。",
                "我今胡为公务牵，蟋蟀在户难久延。",
                "出山车马走相送，落日遂上鄱阳船。",
                "生徒绻恋集涯浒，孤帆月照仍留连。",
                "情深过厚亦其礼，谫薄窃 劳诸贤。",
                "明朝伐鼓凌浩荡，五峰双剑生秋烟。"
            ]
        },
        {
            "title": "石将军战场歌",
            "content": [
                "清风店南逢父老，告我己巳年间事；",
                "店北犹存古战场，遗镞尚带勤王字。",
                "忆昔蒙尘实惨怛，反覆势如风雨至；",
                "紫荆关头昼吹角，杀气军声满幽朔。",
                "胡儿饮马彰义门，烽火夜照燕山云；",
                "内有于尚书，外有石将军。",
                "石家官军若雷电，天清野旷来酣战；",
                "朝廷既失紫荆关，吾民岂保清风店。",
                "牵爷负子无处逃，哭声震天风怒号；",
                "儿女牀头伏鼓角，野人屋上看旌旄。",
                "将军此时挺戈出，杀敌不异草与蒿；",
                "追北归来血洗刀，白日不动苍天高。",
                "万里烟尘一剑扫，父子英雄古来少；",
                "单于痛哭倒马关，羯奴半死飞狐道。",
                "处处惧声噪鼓旗，家家牛酒犒王师；",
                "应迫汉室嫖姚将，还忆唐家郭子仪。",
                "沈吟此事六十春，此地经过泪满巾；",
                "黄云落日古骨白，沙砾惨淡愁行人。",
                "行人来折战场柳，下马坐望居庸口。",
                "却忆千官迎驾初，千乘万骑下皇都；",
                "乾坤得见中兴主，杀伐重闻载造图。",
                "姓名应勒云台上，如此战功天下无！",
                "呜呼战功今已无，安得再生此辈西备胡。"
            ]
        },
        {
            "title": "泰山",
            "content": [
                "俯首元齐鲁，东瞻海似杯。",
                "斗然一峰上，不信万山开。",
                "日抱扶桑跃，天横碣石来。",
                "君看秦始后，仍有汉皇台。"
            ]
        },
        {
            "title": "秋望",
            "content": [
                "黄河水绕汉边墙，",
                "河上秋风雁几行。",
                "客子过濠追野马，",
                "将军弢箭射天狼。",
                "黄尘古渡迷飞輓，",
                "白日横空冷战常",
                "闻道朔方多勇略，",
                "只今谁是郭汾阳。"
            ]
        }
    ]
}