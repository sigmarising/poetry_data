{
    "dynasty": "明",
    "author": "徐渭",
    "intro": "（1521-1593），初字文清，后改文长，号天池山人，青藤道士，山阴（今浙江绍兴）人。性格豪放不羁，屡应乡试不中。曾为浙闽总督胡宗宪幕客，于抗倭军事等多策划。宗宪获罪，他惧而一度发狂，后愤懑潦倒而死。杰出的画家、戏曲家。",
    "items": [
        {
            "title": "边词十三首（并客燕时到马水口及宣府之作）",
            "content": [
                "牙兵个个是熊罴，别选奇才养作儿。",
                "试看阵云穿急处，一团蜂子拥人飞。"
            ]
        },
        {
            "title": "郭恕先为富人子作风鸢图偿平生酒肉之饷富人",
            "content": [
                "缚竹糊腔作鸟飞，崩风坠雨烂成泥。",
                "明朝又是清明节，斗买饧糖柳市西。",
                "",
                ""
            ]
        },
        {
            "title": "沈参军（青霞）",
            "content": [
                "参军青云士，直节凌邃古。",
                "伏阙两上书，裸裳三弄鼓。",
                "万乘急宵衣，当廷策强虏。",
                "借剑师傅惊，骂座丞相怒。",
                "遗帼辱帅臣，筹边著词赋。",
                "截身东市头，名成死谁顾。"
            ]
        },
        {
            "title": "丙辰八月十七日与肖甫侍师季长沙公阅龛山战",
            "content": [
                "白日午未倾，野火烧青昊。",
                "蝇母识残腥，寒唇聚秋草。",
                "海门不可测，练气白于捣。",
                "望之远若迟，少焉忽如扫。",
                "阴风噫大块，冷艳拦长岛。",
                "怪沫一何繁，水与水相澡。",
                "玩弄狎鬼神，去来准昏晓。",
                "何地无恢奇，焉能尽搜讨。",
                "",
                ""
            ]
        },
        {
            "title": "金客",
            "content": [
                "君是邺儿非，黄须短褐衣。",
                "单身亡命去，虏首卖钱归。",
                "业旷家人弃，门寒结客稀。",
                "自知终有用，穷巷且藏机。"
            ]
        },
        {
            "title": "与客登招宝山观海遂有击楫岑港一窥贼垒之兴",
            "content": [
                "沧海遥连雉堞明，登临喜共幕宾清。",
                "千山见日天犹夜，万国浮空水自平。",
                "不分番夷营别岛，愿图方略至金城。",
                "归来正值传飞捷，露布催书倚马缨。",
                "",
                ""
            ]
        },
        {
            "title": "入武夷寻一线天道中述事二首（行渴，得岩妪",
            "content": [
                "乞得琼浆一碗新，沿溪行尽渴生尘。",
                "云英只在桃花下，不肯呼来见外人。",
                "",
                ""
            ]
        },
        {
            "title": "漫曲",
            "content": [
                "闻道张家燕子楼，青罗小帽急梳头。",
                "花枝谁肯先春老，无奈风吹雨打愁。"
            ]
        },
        {
            "title": "沈叔子解番刀为赠二首",
            "content": [
                "知君本有吞胡气，太白正高秋不雨。",
                "白蛇五尺自西来，出匣不多飞欲去。",
                "佩此刀，向辽阳，土蛮畏死为君降。",
                "阏氏纵有菱花镜，断却蝤蛴那得妆。",
                "君如佩此向上谷，而翁之死人共哭。",
                "黄酋亦重忠义人，一见郎君悔南牧。",
                "河套云中尽虏庭，君如佩此去从军。",
                "不须血染锋边雪，但见旗褰马上云。",
                "看君眼大额广长，有如日月挂扶桑。",
                "君有宝刀君自佩，解刀赠我不相当。"
            ]
        },
        {
            "title": "漂母非能知人特一时能施于人耳观其对信数语",
            "content": [
                "男儿偃饿淮阴上，老婺一饭来相饷。",
                "自言祇是哀王孙，谁云便识逢亭长。",
                "秦项山河一手提，付将隆准作汤池。",
                "称孤南面魂无主，万古争夸漂母祠。",
                "",
                ""
            ]
        },
        {
            "title": "锦衣篇答赠钱君德夫",
            "content": [
                "啸蹙风云悲下雨，丈夫自是人中虎。",
                "骂座曾喧丞相筵，槌鼓终埋江夏土。",
                "南州有士气不羁，应科赴召靡不为。",
                "闱中幕下岂所志，有托而逃世莫知。",
                "西河高士双眼碧，阅人多矣金在石。",
                "独许文章可将兵，到处降旗出城壁。",
                "渭也闻之笑开口，渭才敢望诸君后。",
                "小技元羞执戟人，雄心自按调鹰手。",
                "古来学道知者希，今世谁论是与非。",
                "啸歌本是舒孤抱，文字翻为触祸机。",
                "君不见，沈锦衣？"
            ]
        },
        {
            "title": "郭恕先为富人子作风鸢图偿平生酒肉之饷富人",
            "content": [
                "我亦曾经放鹞嬉，今来不道老如斯。",
                "那能更驻游春马，闲看儿童断线时。",
                "",
                ""
            ]
        },
        {
            "title": "重修乾清宫成迎慈圣再御（辅臣用此题选翰庶",
            "content": [
                "阊阖重新紫极熙，姬姜再御宝軿移。",
                "慈颜既近趋承易，圣体犹冲保护宜。",
                "鸟换歌筵前日曲，花繁辇路旧时枝。",
                "一人奉养兼天下，大孝鸿名万古垂。",
                "",
                ""
            ]
        },
        {
            "title": "正宾以日本刀见赠歌以答之",
            "content": [
                "昨者吕君兄弟留余饮，旬日尽是陈遵解投辖。",
                "有如前日桐乡之围无吕君，却是睢阳少南人。",
                "吕君虎腰额虎额，万橹梯城双臂格。",
                "幕府厅前脚打人，夜报不周崩一壁。",
                "飞甓雨下完孤城，张巡不死南人生。",
                "五千步马随朱缨，手指东海鸣金钲。",
                "解刀赠我何来者，断倭之首取腰下。",
                "首积其如刀有余，为寿兄前人一把。",
                "是日别君霰飞子，佩刀骑马三十里。",
                "夜眠酒家枕刀醉，梦见白猿弄沟水。",
                "把鞘还惊未脱底，电母回身不敢视。",
                "黑夜横分芒砀蛇，清秋碎割咸阳玺。",
                "历个乃脱介俚，世间宝物稀有此。",
                "方蝉道人穷莫比，挂壁穿之蒯缑耳。",
                "人言宝刀投烈士，吕君何不持之向燕市。",
                "荆轲聂政猝难致，五陵七贵家家是。",
                "报恩结义从此始，却以投余据何理。",
                "雄心如君莫可拟，用以投余良有以。",
                "夜夜酣歌感知己。"
            ]
        },
        {
            "title": "送兰公子（阿翁学师也。扬州人）",
            "content": [
                "耶溪芹藻色，相伴秋荷老。",
                "公子朅重来，伤心那可道。",
                "会日苦无多，相别一何早。",
                "八月广陵涛，一叶渡残照。"
            ]
        },
        {
            "title": "某君见遣石磬",
            "content": [
                "泗上归来动隔年，亲提浮磬与泠然。",
                "一除梵版裁云俗，再扣哀鹂绕竹圆。",
                "老去固难腰似折，贫来直到室如悬。",
                "闲窗重理当时架，数杵香残客话边。"
            ]
        },
        {
            "title": "寄徐石亭",
            "content": [
                "闻道名园盛牡丹，豪家欢赏到春残。",
                "自怜亦具看花眼，种菜浇畦不得看。"
            ]
        },
        {
            "title": "严先生祠",
            "content": [
                "碧水映何深，高踪那可寻。",
                "不知天子贵，自是故人心。",
                "山霭消春雪，江风洒暮林。",
                "如闻流水引，谁识伯牙琴。"
            ]
        },
        {
            "title": "寓穿山感事",
            "content": [
                "荒城临海一山围，何事东方滞衮衣。",
                "晓日每看牙将集，秋风自送远人归。",
                "霜寒戍草嘶征马，潮落江门露钓矶。",
                "欲请长缨何处是，且寻酒伴扣荆扉。"
            ]
        },
        {
            "title": "二马行",
            "content": [
                "谁家两奴骑两骢，谁是主人云姓宗。",
                "朝来暮去夹街树，经过烟雾如游龙。",
                "问马何由得如此，淮安大豆清泉水。",
                "胸排两岳横难羁，尾撒圆球骄欲死。",
                "阳春三月杨柳飞，骑者何人看者稀。",
                "梅花银钉革带肥，京城高帽细褶衣。",
                "马厌豢养人有威，出入顾盼生光辉。",
                "去年防秋古北口，劲风吹马马逆走。",
                "对垒终宵不解鞍，食粟连朝不盈斗。",
                "将军见虏饱掠归，据鞍作势呼贼走。",
                "士卒久已知此意，打马追奔仅得彀。",
                "天寒马毛腹无矢，饥肠霍霍鸣数里。",
                "不知此处踏香泥，一路春风坐罗绮。"
            ]
        },
        {
            "title": "柳桥不知谁氏园，旧有梨树六株，花甚盛。",
            "content": [
                "六树梨花打百球，昔年曾记柳桥头。",
                "娇来靥靥西施粉，冷伴年年燕子楼。",
                "不受三郎催羯鼓，好当一梦入罗浮。",
                "今来斫尽谁家圃，鼙负山人扁额休。",
                ""
            ]
        },
        {
            "title": "入燕三首",
            "content": [
                "董生抱利器，郁郁走燕赵。",
                "贱子亦何能，飘然来远道。",
                "行止本无常，譬彼云中鸟。",
                "朝饮西园池，暮宿北林杪。",
                "感事复怀人，生年苦不早。",
                "欲吊望诸君，迹陈知者少。",
                "垂首默无言，春风秀芳草。¤"
            ]
        },
        {
            "title": "怀陈将军同甫（时镇滇，汉凿昆池于长安，而",
            "content": [
                "飞将远提戎，翩翩气自雄。",
                "椎牛千嶂外，骑象百蛮中。",
                "铜柱华封尽，昆池汉凿空。",
                "雁飞真不到，何处寄秋风。",
                "",
                ""
            ]
        },
        {
            "title": "武林馆中与徐仁卿同宿因赠三首（徐号天峰，",
            "content": [
                "长说边关好试材，幕中进止自须裁。",
                "连宵一骑重围里，不见钧州王秀才。",
                "",
                ""
            ]
        },
        {
            "title": "武林馆中与徐仁卿同宿因赠三首（徐号天峰，",
            "content": [
                "近来选士爱躯长，共说君家貌不扬。",
                "醉后忽呼高枕睡，虎头斜倚黑绳床。",
                "",
                ""
            ]
        },
        {
            "title": "赋得风入四蹄轻四首",
            "content": [
                "借将从虎物，并去翼龙腓。",
                "戍削才辞枥，崩轰已破围。",
                "寒呼随踠起，黑旋裹鞍飞。",
                "曾听将军说，双双碎铁衣。¤"
            ]
        },
        {
            "title": "天坛（高皇乘此马夕月，今误用之为郊。白雀",
            "content": [
                "张公当时骑白雀，下与高皇共斟酌。",
                "一从九鼎向幽燕，碧坛空锁琉璃斫。",
                "古松旧柏黑成迷，绿瓦从中一雉飞。",
                "扬雄不得陪郊祀，空忆当年执戟时。",
                "龙驹远自施罗来，开平已死无人骑。",
                "却付羽林谁健儿，压沙五石缓其蹄。",
                "真人雄心老更雄，月中自控赴斋宫。",
                "四十八卫万马中，一尘不动五里风。",
                "黄柏太苦蔗太甘，盛时文字忌新尖。",
                "当时作颂卑枚马，付与金华宋景濂。",
                "",
                ""
            ]
        },
        {
            "title": "上谷边词四首",
            "content": [
                "风吹干草没沙泥，啮草奔风马自蹄。",
                "却问骆驼何处去，大酋随猎未曾归。"
            ]
        },
        {
            "title": "宫人入道（明月，宫女名）",
            "content": [
                "昭阳队里混铅华，垂老参师日半斜。",
                "不向秋风怨团扇，却教明月进琵琶。",
                "朝留楚簟身为雨，夜绣茅君线作霞。",
                "见说缑山闲姊妹，尚论恩宠旧谁家。"
            ]
        },
        {
            "title": "边词十三首（并客燕时到马水口及宣府之作）",
            "content": [
                "老胡宠向一人多，窄袖银貂茜叵罗。",
                "递与辽东黄鹞子，侧将云鬓打天鹅。"
            ]
        },
        {
            "title": "聚法师将往天台止其徒玉公庵中余为留信宿（",
            "content": [
                "欲向天台去，先为剡水寻。",
                "秋行万山出，夜宿一庵深。",
                "燕语调花气，猿啼带讲心。",
                "年年梁石兴，送尔益沈吟。",
                "",
                ""
            ]
        },
        {
            "title": "从少保公视师福建抵严宴眺北高峰同茅大夫沈",
            "content": [
                "晋公雅望复英姿，坐领楼船远视师。",
                "夜半自平淮蔡日，秋深同上华山时。",
                "军营列岸江全绕，骑火穿林席屡移。",
                "却说陪游宾从美，不妨帐底有风吹。",
                "",
                ""
            ]
        },
        {
            "title": "李长公邀集莲花峰",
            "content": [
                "马水雄关天畔开，貂储暇日更登台。",
                "高山似为遮胡设，折磴偏能勒骑回。",
                "杯杓催时严黑雨，琵琶隔座揽轻雷。",
                "须臾卷地寒风急，似送荆卿易水来。"
            ]
        },
        {
            "title": "泛舟九曲",
            "content": [
                "老王乱青冥，皇天夜遗蜕。",
                "余骨散九州，头颅此焉寄。",
                "人视万劫余，天意一夕计。",
                "游艇沸沧波，仿佛热营卫。",
                "亭午入数折，冲然元气闭。",
                "县峰升羽人，毛竹倚仙姊。",
                "辟波齿牙蠹，生死龈腭内。",
                "世人不解奇，内但识世间事。",
                "示之帝所遗，惟以溪山睇。"
            ]
        },
        {
            "title": "蛙声",
            "content": [
                "红芳绿涨绿连天，夹岸蘼芜匝涧湾。",
                "别有鼓吹喧渡口，不教蚯蚓叠阳关。",
                "殷郎咄咄书空易，汉吏期期奉诏难。",
                "华苑公私猜典午，荜门佶屈课殷盘。",
                "连营甲卒枚前哄，塞寺沙门咒后餐。",
                "蟾蜍借月喑何谓，科虬萦波字与翻。",
                "蒲潦溽蒸号太酷，梅风飘荡控宜寒。",
                "使车南诣雕题译，贝叶西来渼舌弹。",
                "金响侠徒丸尽落，佩垂战士怒弥殷。",
                "谐语就笞方乞半，孤雏隔乳未啼残。",
                "韩冯枕荷愁喧寐，戴胜降桑许聒眠。",
                "利口啬来儳喋喋，薄言钲罢鼓阗阗。",
                "咽竞笳乌不得晓，杂沸莲露几时圆。",
                "迢迢来度天姬帐，閤閤回惊钓者船。",
                "摇繁藻镜驱成瀫，韵碎菱丝讵可穿。",
                "寄语草深瓜烂处，急呼即且备蚿怜。"
            ]
        },
        {
            "title": "寄上海诸友人",
            "content": [
                "双鱼岁晚渡江津，笋饭犭屯羹又换春。",
                "弃印可望天上客，射书元属海东人。",
                "天愁夜幕铃偏急，栅暗缧藤鼠正巡。",
                "湖水万重兰芷隔，因君还上佩芳身。"
            ]
        },
        {
            "title": "郭恕先为富人子作风鸢图偿平生酒肉之饷富人",
            "content": [
                "江北江南纸鹞齐，线长线短迥高低。",
                "春风自古无凭据，一任骑牛弄笛儿。",
                "",
                ""
            ]
        },
        {
            "title": "燕子楼",
            "content": [
                "牡丹春后惟枝在，燕子楼空苦恨生。",
                "昨泪几行因拥髻，当年一顾本倾城。",
                "分为翡翠笼俱老，讶道泉台伴不成。",
                "犹胜分香台上妾，更无一个哭西陵。"
            ]
        },
        {
            "title": "越王峥寺有僧欧兜蜕",
            "content": [
                "伯图既灰寒，衲蜕亦禅冷。",
                "都付塑工泥，迅矣千秋瞬。",
                "我来植桃花，有似蝶遗粉。",
                "一宿归去来，晨斋饱蔬笋。"
            ]
        },
        {
            "title": "扇图",
            "content": [
                "渺渺平沙四望通，天涯双树立秋风。",
                "画工不解寒鸦意，写入隋堤绿柳中。"
            ]
        },
        {
            "title": "寿吴宣府",
            "content": [
                "近来宣府息烽埃，台吉求生款镇台。",
                "笑引双椎胡女拜，传呼万帐令公来。",
                "艾年佩鹊宁非早，薇省垂鱼不待推。",
                "报与江南春信道，题诗寄处陇梅开。"
            ]
        },
        {
            "title": "边词十三首（并客燕时到马水口及宣府之作）",
            "content": [
                "十八盘山北去赊，顺川流水落南涯。",
                "真冯一堵边墙土，画断乾坤作两家。"
            ]
        },
        {
            "title": "武夷山一线天",
            "content": [
                "双峡凌虚一线通，高巅树果拂云红。",
                "青天万里知何限，也伴藤萝锁峡中。"
            ]
        },
        {
            "title": "宴游烂柯山四首",
            "content": [
                "万山松柏绕旌旗，少保南征暂驻师。",
                "接得羽书知贼破，烂柯山下正围棋。"
            ]
        },
        {
            "title": "琴高图为李勋卫赋",
            "content": [
                "天上神仙塞紫虚，人间毛颖不胜书。",
                "乍闻弄玉骑青凤，又见琴高跨赤鱼。",
                "千年古素粘蝴蝶，苍涛高处擎红颊。",
                "不知侬是画中人，欲请波臣后鳞鬛。"
            ]
        },
        {
            "title": "画高岭莫行僧众",
            "content": [
                "知是峨眉第几盘，客僧愁宿日低山。",
                "头陀指与烟生处，只隔红霞四五湾。"
            ]
        },
        {
            "title": "宴游烂柯山四首",
            "content": [
                "偏裨结束佩刀弓，道上逢迎抹首红。",
                "夜雪不劳元帅入，先禽贼将出洄中。"
            ]
        },
        {
            "title": "武林馆中与徐仁卿同宿因赠三首（徐号天峰，",
            "content": [
                "楼上张灯倒瓦卮，自居东面唤人陪。",
                "须臾据案言兵事，鬃帽偏欹横两眉。",
                "",
                ""
            ]
        },
        {
            "title": "上谷歌四首",
            "content": [
                "个个健儿习战车，重重壁垒铁围赊。",
                "尽教上谷长千里，只用中丞两臂遮。",
                "昨向居庸剑戟过，今朝流水是洋河。",
                "无数黄旗呵过客，有时青草站鸣驼。"
            ]
        },
        {
            "title": "钱王孙饷蟹不减陈君肥杰酒而剥之特旨",
            "content": [
                "鲰生用字换霜螯，待诏将书易云糕。",
                "并是老饕营口腹，省教半李夺蛴螬。",
                "百年生死鸬鹚杓，一壳玄黄玳珻膏。",
                "不有相知能饷此，止持齑脯下村醪。"
            ]
        },
        {
            "title": "答赠盛君时饮朝天宫道院",
            "content": [
                "长安道院一牵裳，司马筵中再举觞。",
                "柿叶学书才不短，杏花插鬓意何长。",
                "药沉绿醑家厨酿，霜折红蕉道观房。",
                "坐里黄冠三两辈，醉来相与说先皇。"
            ]
        },
        {
            "title": "哀周郑州沛二首",
            "content": [
                "莫以拘挛辈，交攻放达偏。",
                "穷如知老后，乐似欠年前。",
                "匣藻鲛俱泣，园花石共迁。",
                "伤心能几辈，教我不潸然。¤"
            ]
        },
        {
            "title": "边词十三首（并客燕时到马水口及宣府之作）",
            "content": [
                "姑姑花帽细银披，两靥腮梨洒练椎。",
                "个个菱花不离手，时时站马上胭脂。"
            ]
        },
        {
            "title": "入燕三首",
            "content": [
                "大鹏奋南徙，岂为北海笼。",
                "越鸟不逾南，见与胡马同。",
                "自愧无垂云，抟彼沧溟风。",
                "犹能胜鸲鹆，与济相始终。",
                "上林多乔枝，万羽亦足容。",
                "匝树绕不栖，翻附南飞鸿。",
                "春冬递迁谢，倏忽两月中。",
                "卧席不得暖，来往何憧憧。"
            ]
        },
        {
            "title": "治冢二首",
            "content": [
                "马血为转磷，人血为野火。",
                "何为松柏间，赤轮陟如跛。",
                "人言鬼炬微，神者赤而大。",
                "驺导向空驰，填云盛旗马。",
                "枯冢僻且荒，来游则云那。",
                "我欲往询之，恐即无可话。",
                "隔河闻于菟，黄犊夜在野。",
                "一夫呼以驰，炬灭松露泻。¤"
            ]
        },
        {
            "title": "阴风吹火篇呈钱刑部",
            "content": [
                "阴风吹火火欲然，老枭夜啸白昼眠。",
                "山头月出狐狸去，竹径归来天未曙。",
                "黑松密处秋萤雨，烟里闻声辨乡语。",
                "有身无首知是谁，寒风莫射刀伤处。",
                "关门悬纛稀行旅，半是生人半是鬼。",
                "犹道能言似昨时，白日牵人说兵事。",
                "高幡影卧西陵渡，召鬼不至毗卢怒。",
                "大江流水枉隔侬，冯将咒力攀浓雾。",
                "中流灯火密如萤，饥魂未食阴风鸣。",
                "髑髅避月攫残黍，幡底飒然人发竖。",
                "谁言堕地永为厉，宰官功德不可议。"
            ]
        },
        {
            "title": "送刘君",
            "content": [
                "南雁正北归，君今复南去。",
                "羽族如避炎，君胡故触暑。",
                "嗟哉失路人，安所避辛苦。",
                "而我亦同之，临歧泪如雨。"
            ]
        },
        {
            "title": "哀周郑州沛二首",
            "content": [
                "雪涕寻前谊，敲门忆昨晨。",
                "枭卢呼未歇，虾蟹醉仍频。",
                "日者过荒馆，霜颠破角巾。",
                "飘零霎如此，昨日故将军。"
            ]
        },
        {
            "title": "龛山凯歌六首（为吴县史鼎庵）",
            "content": [
                "夷女愁妖身画丹，夫行亲授不缝衫。",
                "今朝死向中华地，犹上阿苏望海帆。"
            ]
        },
        {
            "title": "伍公祠",
            "content": [
                "吴山东畔伍公祠，野史评多无定时。",
                "举族何辜同刈草，后人却苦论鞭尸。",
                "退耕始觉投吴早，雪恨终嫌入郢迟。",
                "事到此公真不幸，镯镂依旧遇夫差。"
            ]
        },
        {
            "title": "写竹赠李长公歌",
            "content": [
                "山人写竹略形似，只取叶底潇潇意。",
                "譬如影里看丛梢，那得分明成个字。",
                "公子远从辽东来，宝刀向人拔不开。",
                "昨朝大战平虏堡，血冷辘轳连鞘埋。",
                "平虏之战非常敌，御史几为胡马及。",
                "有如大酋之首不落公子刀，带胄诸君便是去秋阮游击。",
                "不死虏手死汉法，败者合死胜合优。",
                "公子何事常忧愁，一言未了一叹息，双袖那禁双泪流。",
                "却言阿翁经百战，箭镞刀锋密如霰。",
                "幸余兄弟两三人，眼见家丁百无半。",
                "往往弯弓上马鞍，但有生去无生还。",
                "只今金玉光腰带，终是铜瓶坠井幹。",
                "兼之阿翁不敢说，曾经千里空胡穴。",
                "武人谁是百足虫，世事全凭三寸笔。",
                "山人听罢公子言，一虱攻腰手漫扪。",
                "欲答一言无可答，只写寒梢卷赠君。"
            ]
        },
        {
            "title": "琉璃河",
            "content": [
                "水怪从来畏铁腥，十寻铁棒压流横。",
                "风雷自古无回避，也截蛟龙别处行。"
            ]
        },
        {
            "title": "燕子矶观音阁",
            "content": [
                "青山如美人，楼观即奁妆。",
                "若无一片妙，镜丽苦不昌。",
                "兹石一何幸，值此江中央。",
                "上乘巨构支，下集帆与樯。",
                "朱碧得水鲜，凫雁拂波光。",
                "烟雾不见海，神去万里长。",
                "我与三友俱，兼以僮仆双。",
                "日西买市饭，半道谢驴缰。",
                "归来乏灯烛，微雨沾我裳。",
                "沽酒不成醉，颓然倒方床。",
                "犹梦立阁中，遥观大鱼翔。"
            ]
        },
        {
            "title": "督府明公新膺加荫（加太子太保、左都御史。",
            "content": [
                "连天沧海抱江洲，节钺东临今几秋。",
                "早遣通儒招粤尉，远传片檄到蛮陬。",
                "寇当剧处连营破，酋若逋时举族收。",
                "万里华夷冯控制，一方文武备咨谋。",
                "献俘不用陈兵见，对客频听借箸筹。",
                "名将始知今亦有，元勋岂独古难酬。",
                "近衔丹诏恩何渥，遥领青宫秩更优。",
                "幕卷共瞻新换服，旗开尚见旧县斿。",
                "春涛拍海风俱息，夜柝鸣边月正流。",
                "建业既趋功可让，太原未下赏还留。",
                "兰台本取银章绾，鹤禁谁扶宝辇游。",
                "将帅并兼储副托，封章应掌百寮纠。",
                "召公遗烈由孙显，曹璨英风与父俦。",
                "世禄永延盟带砺，属车前导护宸旒。",
                "东山久已淹姬旦，南服从来用武侯。",
                "燕颔果封终入汉，鬯卣将锡定于周。",
                "军书羽集裁偏暇，湖水冰涵望尽浮。",
                "翠幰行堤花绕树，锦筝停曲鸟窥楼。",
                "几年载笔承英盼，四海为家只浪投。",
                "授简真惭称记室，逢人交庆识荆州。",
                "追陪有分尘清宴，著述无能付短讴。",
                "即拟汉家麟阁上，看题姓字最高头。",
                "",
                ""
            ]
        },
        {
            "title": "观猎篇（并序）",
            "content": [
                "茅刀割水娇红茜，风偃寒梢卧长堰。",
                "青林疏树隔荒坟，白水茫茫看不见。",
                "将军本是北平豪，记得依稀身姓曹。",
                "怕向扬州作贵客，惯从下泽骤鸣镳。",
                "万里秋郊平似舸，千骑围中一是我。",
                "箭叫饿鸱，龙腾快马。",
                "趁鹿逐獐，解绦掣锁。",
                "耳后生风，鼻头出火。",
                "自来此州，杀贼不暇。",
                "皂雕气销，韩卢魄堕。",
                "昨见儒生，衣长履大。",
                "入揖令公，挥金不谢。",
                "抽笔制词，弯弓辄射。",
                "住释挟屠，刳牛食鲊。",
                "外枯中腴，无所不可。",
                "促骑请邀，征徒出野。",
                "牵犬莫迟，见兔辄打。",
                "傥遇大兕，一发断髁。",
                "为先生寿，引满十斝。",
                "健儿跪领将军言，翻身上马去如烟。",
                "宝刀映日不足数，角巾受风真可怜。",
                "浅草平堤水痕聚，万蹄避水移家去。",
                "沙拥肥螯掠岸飞，丝牵小豸当空乳。",
                "汉将穷追路欲阑，胡家瓯脱避何难。",
                "今朝立马祁连上，不见匈奴一骑还。",
                "",
                ""
            ]
        },
        {
            "title": "恭谒孝陵正韵",
            "content": [
                "二百年来一老生，白头落魄到西京。",
                "疲驴狭路愁官长，破帽青衫拜孝陵。",
                "亭长一杯终马上，桥山万岁始龙迎。",
                "当时事业难身遇，冯仗中官说与听。",
                "",
                ""
            ]
        },
        {
            "title": "边词十三首（并客燕时到马水口及宣府之作）",
            "content": [
                "立马单盘俯大荒，提鞭一一问戎羌。",
                "健儿只晓黄台吉，大雪山中指帐房。"
            ]
        },
        {
            "title": "九月十六日游南内值大风雨归而雪满西岫矣",
            "content": [
                "宝树琼台夹梵轮，星坛月宇讵非神。",
                "从来天上游俱梦，说向人间恐未真。",
                "风雨故梢铜网翼，鱼龙欲活石桥麟。",
                "寻诗正是回驴处，忽面西山雪照人。",
                "",
                ""
            ]
        },
        {
            "title": "宴游烂柯山四首",
            "content": [
                "群凶万队一时平，沧海无波岭瘴清。",
                "帐下共推擒虎将，江南只数义乌兵。"
            ]
        },
        {
            "title": "访李岣嵝山人于灵隐寺",
            "content": [
                "岣嵝诗客学全真，半日深山说鬼神。",
                "送到涧声无响处，归来明月满前津。",
                "七年火宅三车客，十里荷花两浆人。",
                "两岸鸥凫浑似昨，就中应有旧相亲。",
                "",
                ""
            ]
        },
        {
            "title": "画跃鲤送人",
            "content": [
                "鳞鬛不殊点额归，丰神却觉有风威。",
                "不添一片龙门石，方便凡鱼作队飞。"
            ]
        },
        {
            "title": "沈叔子解番刀为赠二首",
            "content": [
                "沈子报仇塞外行，一诧便得千黄金。",
                "买马买鞍意不惬，更买五尺番家铁。",
                "镂金小字半欲灭，付与碧眼译不出。",
                "细瓦厂中多狐狸，京师夜行不敢西。",
                "叔子佩之只一过，黄蒿连夜闻狐啼。",
                "今年我从上谷行，中丞遗我聊癸庚。",
                "买驴南归只两旬，只愁马上逢黄巾。",
                "叔子见我无所仗，解刀赠我行色壮。",
                "毕竟还从水道归，挂在篷窗两相向。",
                "一日十拔九摩挲，鞘影鳞鳞入向河。",
                "须臾报道渔罩外，电脚龙腾五尺梭。¤"
            ]
        },
        {
            "title": "往马水口宿烟麓陀庵",
            "content": [
                "昔从良涿行，兹山在云际。",
                "昨夕宿兹山，云乃出衣袂。",
                "四徒夹一舆，两膝拳至鼻。",
                "一里转百盘，锯牙不得直。",
                "结苇以为庐，削木冒金髻。",
                "夜钟但超悬，晨鸡聊一嘒。",
                "巉岩既高骞，巑岏复孤厉。",
                "回思燕赵时，筑城遏胡骑。",
                "安得尽如斯，脱甲开户寐。"
            ]
        },
        {
            "title": "四张歌张六丈七十",
            "content": [
                "开元之唐有张果，乃云生长陶之唐。",
                "师汉帝者张子房，子房之后有张苍。",
                "张苍之龄百余许，老无牙齿只吃乳，夜夜枕前罗十女。",
                "子房辟穀祈不死，先师黄石公，后约赤松子。",
                "张果骑驴驴是纸，明皇药果杯酒里。",
                "果齿焦黑如漆米，起取如意敲落之，新牙排玉光如洗。",
                "三郎惊倒谓玉环，我欲别尔渡海寻三山。",
                "玉环泪落君之前，梨花春雨不得干。",
                "繄彼三仙人，是君之祖君是孙。",
                "今年己丑腊嘉平，正君七十之生辰。",
                "三祖消息虽寥寥，桃仁传种还生桃。",
                "况君作诗句多警，又如尔祖张三影。",
                "三影诗翁八十余，此时特娶如花姝。",
                "正宜七十张公子，夜夜香衾比目鱼。"
            ]
        },
        {
            "title": "赋得百岁宣花为某母寿",
            "content": [
                "二十年前转眼事，忆共郎君醉城市。",
                "阿母烹鸡续夜筵，夜深烛短天如水。",
                "我母当时亦不嗔，郎君过我亦主人。",
                "两家酣醉无日夜，坛愁瓮怨杯生菌。",
                "只今白首二十载，我母不在尔母在。",
                "八十重逢生日来，双扉况复门庭改。",
                "我今破网未番然，两翅犹在弹丸边。",
                "郎君长寄书一纸，阿母多应赞一言。",
                "上寿谁人姓张者，图里萱花长不谢。",
                "阿母但办好齿牙，百岁筵前嚼甘蔗。"
            ]
        },
        {
            "title": "内子亡十年其家以甥在稍还母所服潞州红衫颈",
            "content": [
                "黄金小纽茜衫温，袖摺犹存举案痕。",
                "开匣不知双泪下，满庭积雪一灯昏。",
                "",
                ""
            ]
        },
        {
            "title": "数年来南雪甚于北癸未复尔人戏谓南北之气互",
            "content": [
                "阴阳北去随南客，雨雪南来自北天。",
                "雨烂胡弓知几岁，雪高越瓦已三年。",
                "偶然尽海迷辽鹤，不是登桥听杜鹃。",
                "吠犬从今无一处，喘牛必问有诸贤。",
                "明明日向彤雰暗，杳杳玑笼紫雾悬。",
                "羲氏轮膏埋壁屑，滕公河水泻银钱。",
                "銛锋插戟包难见，深阱穿泉粉愈填。",
                "万里萧条昏井邑，千家凌夺失园田。",
                "疑花宿误群归羽，折竹真催几个圆。",
                "鼻醋酽寒先惯吸，羹盐调剂未堪煎。",
                "倾危作兔当山顶，搏控成狮向日边。",
                "借皎肥身灰象饱，吹柔害物素猫拳。",
                "绵针絮刺俱丛棘，玉瓣银筒假淤莲。",
                "阳德尽阏阊阖上，阴威直到祝融颠。",
                "华亭羽冀漫天久，上蔡鹰卢猎野偏。",
                "伍员江长潮正怒，三闾沙白骨新捐。",
                "稀如尸蛊穿云去，细似绳蝇点璧旋。",
                "急舞鱼鳞明扈跋，繁遮蝗阵暗霄骞。",
                "袁安卧苦僵犹得，解缙尸埋醉可怜。",
                "万事岂俱埋得尽，有时终露髑髅冤。",
                "",
                ""
            ]
        },
        {
            "title": "淮阴侯祠",
            "content": [
                "荒祠几树垂枯枣，黄泥落尽朱旗纛。",
                "花桐漆粉缀须眉，犹是登坛人未老。",
                "半生作计在鱼边，才得河堤老妇怜。",
                "谁知一卷长竿去，唾取真王只五年。",
                "暗中朱碧知谁是，浊水浑鱼每相似。",
                "当时密语向陈豨，更谁传向他人耳。",
                "丈夫勋业何足有，为虏为王如反手。",
                "提取山河与别人，到头一镬悲烹狗。"
            ]
        },
        {
            "title": "宿长春祠夜半朱君扣榻呼起视月",
            "content": [
                "长春明月夜阑干，起视当眉尺五间。",
                "千里林光俱浸水，一杯江气亦浮山。",
                "似闻隔岫吹长笛，欲唤真官语大还。",
                "忽忆广寒清冷甚，有人孤佩响珊珊。"
            ]
        },
        {
            "title": "柳元穀以所得晋太康间冢中杯及瓦券来易余手",
            "content": [
                "遥思冢中人，有杯不能饮。",
                "孤此黄兔窑，伴千三百稔。",
                "券镪四百万，买地作衾枕。",
                "想当不死时，用物必弘甚。",
                "尊垒罗宝玉，裹袜贱绣锦。",
                "岂有纤纤指，捧此芃泥蕈。",
                "存亡隔一丘，华寂迥千仞。",
                "活鼠胜死王，斯言岂不审。¤",
                "",
                ""
            ]
        },
        {
            "title": "雪中访嘉则于宝奎寺之楼店",
            "content": [
                "山径寻君重复重，小楼百尺卧元龙。",
                "安窗偏向梅花角，去映江天雪数峰。"
            ]
        },
        {
            "title": "岳公祠",
            "content": [
                "墓门朱戟碧湖中，湖上桃花相映红。",
                "四海龙蛇寒食后，六陵风雨大江东。",
                "英雄几夜乾坤博，忠孝谁家俎豆同。",
                "肠断两宫终朔雪，年年麦饭隔春风。"
            ]
        },
        {
            "title": "上谷边词四首",
            "content": [
                "胡儿住牧龙门湾，胡妇烹羊劝客飧。",
                "一醉胡家何不可，只愁日落过河难。"
            ]
        },
        {
            "title": "边词十三首（并客燕时到马水口及宣府之作）",
            "content": [
                "墙头赤枣杵儿斑，打枣竿长二十拳。",
                "塞北红裙争打枣，江南白苎怯穿莲。"
            ]
        },
        {
            "title": "道场山赠栖云禅者",
            "content": [
                "古塔临空宝阁欹，云峰上去路逶迤。",
                "山田获稻僧人出，湖水行舟落叶移。",
                "风静鸟翔施饭石，日斜鱼聚放生池。",
                "远公心地元无住，却共飞云此住持。"
            ]
        },
        {
            "title": "春日过宋诸陵二首",
            "content": [
                "落日愁山鬼，寒泉锁殡宫。",
                "魂犹惊铁骑，人自哭遗弓。",
                "白骨夜半语，诸臣地下逢。",
                "如闻穆陵道，当日悔和戎。"
            ]
        },
        {
            "title": "九重",
            "content": [
                "九重忧隐德如汤，祷祀坛傍夜有光。",
                "旱魃正逢周甲子，神君俱集汉明堂。",
                "绣成幡盖虹双引，挂定琉璃水一行。",
                "闻说词臣咸萃止，抽毫拂素侍君王。"
            ]
        },
        {
            "title": "初入京瞻宫阙",
            "content": [
                "城中夷夏极，天上帝王家。",
                "西内宸居逼，南都鼎地赊。",
                "乌啼御沟柳，象散阁门花。",
                "昨到贫方朔，封书载几车。"
            ]
        },
        {
            "title": "渔乐图（都不记创于谁，近见汤君显祖，慕而",
            "content": [
                "一都宁止一人游，一沼能容百网求？若使一夫专一沼，烦",
                "恼翻多乐翻少。",
                "谁能写此百渔船，落叶行杯去渺然。",
                "鱼虾得失各有分，蓑笠阴晴付在天。",
                "有时移队桃花岸，有日移家荻芽畔。",
                "江心射鳖一丸飞，苇梢缚蟹双螯乱。",
                "谁将藿叶一筐提，谁把杨条一线垂。",
                "鸣榔趁獭无人见，逐岸追花失记归。",
                "新丰新馆开新酒，新钵新姜捣新韭。",
                "新归新雁断新声，新买新船系新柳。",
                "新鲈持去换新钱，新米持归新竹然。",
                "新枫昨夜钻新火，新笛新声新暮烟。",
                "新火新烟新月流，新歌新月破新愁。",
                "新皮鱼鼓悲前代，新草王孙唱旧游。",
                "旧人若使长能旧，新人何处相容受。",
                "秦王连弩射鱼时，任公大饵刳牛候。",
                "公子秦王亦可怜，祇今眠却几千年。",
                "鱼灯银海干应尽，东海腥鱼腊尽干。",
                "君不见近日仓庚少人食，一鱼一沼容不得。",
                "白首浑如不相识，反眼辄起相弹射。",
                "蛾眉入宫骥在枥，浓愁失选未必失。",
                "自可乐兮自不怿，览兹图兮三太息。",
                "噫嗟嗟乐哉！愧杀青箬笠。",
                "",
                ""
            ]
        },
        {
            "title": "龛山凯歌六首（为吴县史鼎庵）",
            "content": [
                "红油画戟碧山坳，金镞无光入土消。",
                "冷雨凄风秋几度，定谁拾得话今朝。"
            ]
        },
        {
            "title": "阊门送别",
            "content": [
                "送到阊门日已西，自将光景比乌栖。",
                "平生不解依枝宿，今日翻成绕树啼。"
            ]
        },
        {
            "title": "赠辽东李长君都司",
            "content": [
                "公子相过日正西，自言昨日破胡归。",
                "宝刀雪暗桃花血，铁铠风轻柳叶衣。",
                "百口近来余几个，一家长自出重围。",
                "禅关夏色炎如此，听罢凄霜杂霰飞。"
            ]
        },
        {
            "title": "边词十三首（并客燕时到马水口及宣府之作）",
            "content": [
                "女郎那取复枭英，此是胡王女外甥。",
                "帐底琵琶推第一，更谁红颊倚芦笙。"
            ]
        },
        {
            "title": "兰亭次韵（相传萧翼窃《兰亭记》掀阅，百花",
            "content": [
                "长堤高柳带平沙，无处春来不酒家。",
                "野外光风偏拂马，市门残帖解开花。",
                "新觞曲引诸溪水，旧寺岩垂几树茶。",
                "回首永和如昨日，不堪怅望晚天霞。",
                "",
                ""
            ]
        },
        {
            "title": "驾归自阅群望于衢恭赋（三月三日）",
            "content": [
                "桃李晴曛禁苑烟，銮舆新幸北郊旋。",
                "团花靺鞈春日，细柳旌旗拊髀年。",
                "一道甲光将雪借，千群马色截云鲜。",
                "谁兼将帅为天子，共喜文皇九叶玄。"
            ]
        },
        {
            "title": "上谷边词四首",
            "content": [
                "骆驼见柳等闲枯，虏见南醪命拚殂。",
                "倒与鸱夷留一滴，回缰犹作卯儿姑。"
            ]
        },
        {
            "title": "上谷歌四首",
            "content": [
                "少年曾负请缨雄，转眼青袍万事空。",
                "今日独余霜鬓在，一肩舆坐度居庸。"
            ]
        },
        {
            "title": "送郑职方",
            "content": [
                "高皇宝鼎北平迁，羽卫犹屯万灶烟。",
                "养虎最宜防猝饿，调鹰莫更使多眠。",
                "长江水绿千矛闪，大树旗红一的县。",
                "匹马不嘶穿垒过，知君此际气翩翩。"
            ]
        },
        {
            "title": "上冢",
            "content": [
                "吾叔邵武公，当年与我翁。",
                "双陪闽蜀守，竹马走儿童。",
                "归来知几日，相继归窀穸。",
                "黄泥闭雪髭，欲会那可得。",
                "叔家城北居，高栋亦雕题。",
                "邀宾夕驻马，为母日烹鸡。",
                "一朝桑海换，不能保子孙。",
                "负薪冢上道，养鸭水边村。",
                "我今六十五，仍高破角巾。",
                "年年上爷冢，每每到孙家。",
                "孙家留我坐，孙妇办汤茶。",
                "以我上冢牲，啖孙且满引。",
                "绕篱黄蝶飞，抽篱高碧笋。",
                "起视檐西东，分檐住蜜蜂。",
                "问蜂窠几许，四十还有余。",
                "窠窠如不败，胜我十亩租。"
            ]
        },
        {
            "title": "龛山凯歌六首（为吴县史鼎庵）",
            "content": [
                "无首有身祇自猜，左啼魂魄右啼骸。",
                "冯将老译传番语，此地他生敢再来。"
            ]
        },
        {
            "title": "上谷边词四首",
            "content": [
                "胡儿处处路傍逢，别有姿颜似慕容。",
                "乞得杏仁诸妹食，射穿杨叶一翎风。"
            ]
        },
        {
            "title": "上督府公生日诗（并序）",
            "content": [
                "嘉靖己未秋九月廿有六日，恭逢督府胡公之生辰，于是文",
                "武吏士及乡大夫士若耆旧宾客，以公自镇抚以来，功在东",
                "南者实大且远，乃相与各抱其所有，以为公长久祝。",
                "而公于今年春夏之交，受诸道告捷之后，奏凯天阙，戢兵",
                "海隅，民物熙和，甸宇清廓，惟兹嘉诞，适届其时，萸菊",
                "交芳，天日俱朗，旌旗应爽气而弥肃，铙吹协商飚而并远",
                "，庆者云集，万众一辞，比之往昔，益为隆盛。",
                "某小子叨沐宠荣间，尝一佩笔操铅以奉侍幕下，虽愚贱少",
                "文，不敢自附于众人之后，至于仰清光，祝久远，其心固",
                "无异于众人也。",
                "谨撰长篇一首，凡百句，奉伏门下，以充献寿之礼。",
                "自知拙陋，无所发抒，然慕恋恩私，欣喜盛事，自不能已",
                "于言耳。",
                "远曙轻笼海色苍，凉釭新荐菊英黄。",
                "清秋此日逢华诞，绣褓当年绕异香。",
                "地与人文增气象，天为王国产祯祥。",
                "壮猷未老如方叔，秘略曾传似子房。",
                "初捧兵符分虎竹，再衔使命驭龙骧。",
                "森罗岛屿诸夷会，锁钥门庭一面当。",
                "刁斗不传人自乐，牙旗欲动势偏扬。",
                "雄豪定远遥辞汉，宽大汾阳近在唐。",
                "管领华夷新士马，扫平吴越旧封疆。",
                "曾先突骑重围里，亲式鸣蛙大道旁。",
                "已遣严兵营细柳，更教长剑倚扶桑。",
                "三承宠锡恩何渥，一受深知德愈光。",
                "定有姓名题御扆，每勤赏赐到遐荒。",
                "千龄素质双麋鹿，五色奇毛两凤皇。",
                "国有昌符臣协吉，家承严训子征良。",
                "田单下狄亲鸣鼓，姬旦居东久缺斨。",
                "屡触歊炎辞羽盖，转巡郊野憩甘棠。",
                "军中作气频投石，阵里筹机捷探囊。",
                "敞日辕门标大纛，浮天水寨集余皇。",
                "雕弓并月名繁弱，宝剑冲星出豫章。",
                "几处名香迎马首，数群长鬛夹车箱。",
                "量兼沧海涵诸岛，身作长城障一方。",
                "万里星辰罗北极，百番贡道出东洋。",
                "曹彬赐剑权偏重，庾壳登楼兴合狂。",
                "引至偏禆坚誓约，邀还宾佐据胡床。",
                "鲸鲵久已封京观，翡翠行看出越裳。",
                "讵止芳名流简册，还将伟绩著旂常。",
                "功成淮蔡应趋阙，路涉燕齐好待粮。",
                "将相位兼劳出入，君臣道合致平康。",
                "山城令节茱萸发，高宴华轩锦绮张。",
                "日照花明诸乐作，风吹帐启众宾藏。",
                "鹤鸣浪响闻天汉，芝灿浮光到羽觞。",
                "竞取良辰占上寿，复欣嘉会嗣重阳。",
                "树联月桂辉花萼，斗近天河挹酒浆。",
                "黑齿呈歌须译问，文身献舞傲专场。",
                "地连玄峤仙常集，候傍黄钟日渐长。",
                "共以精诚抒华祝，况兼佳丽属钱塘。",
                "鲰生本住山阴里，浪迹疑乘海畔航。",
                "城下钓鱼怀漂母，堂前结客忆周郎。",
                "未逢黄石书谁授，不坠青云志自强。",
                "抱玉已怜非楚璞，吹竽那识动齐王。",
                "幸因文字蒙征檄，时佩菅毫侍琐廊。",
                "綦履东西鱼共丽，戎衣左右雁俱翔。",
                "县知陈阮时游魏，岂乏邹枚并寓梁。",
                "博采燕昭期致骏，曲存宣父爱非羊。",
                "众人国士阶元别，知己蒙恩心所量。",
                "自分才难堪记室，人疑待已过中行。",
                "构成燕雀犹知贺，报取琼瑶未可偿。",
                "偶值高门挂弧矢，且赓小雅赋桑杨。",
                "却惭未协宫商调，莫并当筵巧奏簧。"
            ]
        },
        {
            "title": "郭恕先为富人子作风鸢图偿平生酒肉之饷富人",
            "content": [
                "春来偏与老人仇，腰膂如弓项领柔。",
                "看鹞观灯都好景，正难高处去抬头。",
                "",
                ""
            ]
        },
        {
            "title": "夏相国白鸥园二首",
            "content": [
                "词客登临信笔裁，每于花谢笑花开。",
                "请观世上看花者，曾见花开不谢来。"
            ]
        },
        {
            "title": "琉球刀（时客常山）",
            "content": [
                "单刀新试舞，双剑旧能轮。",
                "雨过腥闻血，风旋雪裹身。",
                "对环归思动，挂壁蒯缑尘。",
                "醉后时横看，终当赠与人。"
            ]
        },
        {
            "title": "赋得风入四蹄轻四首",
            "content": [
                "赤骥本龙精，行时不是行。",
                "看迟八尺影，过急一团声。",
                "带烙成骈死，嘶盐了此生。",
                "孙阳何处是，泪尽大行程。"
            ]
        },
        {
            "title": "刘总戎国挽章应乃子索（子言和戎非翁志也。",
            "content": [
                "胡尘不动天山没，胡儿拽马求汉物。",
                "壮士收翎铩皂雕，将军射雁嬉青鹘。",
                "修髯三尺别沙场，苗叶金枪插在窗。",
                "闲将马革不得裹，羞向红妆泣数行。",
                "雁门昔有李将军，公亦提符守雁门。",
                "数奇数偶枭卢等，必得封侯有几人。",
                "",
                ""
            ]
        },
        {
            "title": "画鹰",
            "content": [
                "闽南缟练光浮腻，传真谁写苍厓鸷。",
                "生相由来不附人，绿膋空着将军臂。",
                "八月九月原草稀，百鸟高高兔走肥。",
                "烟中敛翼远不下，节短暗合孙吴机。",
                "此时一中贵快意，深林燕雀何须避。",
                "惟将搏击应凉风，谁贪饱脔矜山雉。",
                "昨见少年向南市，买鹰欲放平原辔。",
                "凡才侧目饱人喂，不似画中有神气。",
                "夜来鸱枭作精魅，安得放此向人世，秋风一试刀棱翅。"
            ]
        },
        {
            "title": "侠客",
            "content": [
                "结客少年场，意气何扬扬。",
                "燕尾茨菰箭，柳叶梨花枪。",
                "为吊侯生墓，骑驴入大梁。"
            ]
        },
        {
            "title": "胡市",
            "content": [
                "千金赤兔匿宛城，一只黄羊奉老营。",
                "自古学棋嫌尽杀，大家和局免输嬴。"
            ]
        },
        {
            "title": "述梦",
            "content": [
                "伯劳打始开，燕子留不住。",
                "今夕梦中来，何似当初不飞去。",
                "怜羁雄，嗤恶侣，两意茫茫坠晓烟，门外乌啼泪如雨。"
            ]
        },
        {
            "title": "赋得风入四蹄轻四首",
            "content": [
                "爱妾换初酬，将军蓦紫骝。",
                "飕飕只闻响，阵阵不禁秋。",
                "练影难长曳，房星易一流。",
                "路旁看不细，多是失回头。¤"
            ]
        },
        {
            "title": "边词十三首（并客燕时到马水口及宣府之作）",
            "content": [
                "长缨办取锁娇娆，马上纤腰恐不牢。",
                "好把鸳鸯靴上脑，倩谁双缚马鞍鞒。"
            ]
        },
        {
            "title": "宣府教场歌",
            "content": [
                "宣府教场天下闻，个个峰峦尖入云。",
                "不用弓刀排虎士，天生剑戟拥将军。"
            ]
        },
        {
            "title": "入燕三首",
            "content": [
                "荆卿本豪士，渐离亦高流。",
                "舞阳虽少小，杀人如芟苗。",
                "眇然三匹夫，挟燕与秦仇。",
                "悲歌酒后发，涕下不能收。",
                "猛气惊俗胆，奇节招世尤。",
                "见者徒骇顾，那能谅其由。",
                "我生千载后，缅兹如有投。",
                "时违动自妄，忽作燕京游。",
                "短褐入沽肆，酒至思若抽。",
                "念彼屠与贩，零落归山丘。",
                "皇皇盛明世，六辔控九州。",
                "七首蚀野土，广道鸣华釐。",
                "寸规不可越，安用轲之俦。",
                "我思远及之，旷若林与鹙。",
                "凤鸟不可得，苍鹰以为求。¤"
            ]
        },
        {
            "title": "石门篇赠邵大佩",
            "content": [
                "君不见邵大佩，家住石门天所买。",
                "两峰挟汉扶太阳，十里为波到沧海。",
                "见君四明西郭外，主人楼居清水带。",
                "一夜高论悬河流，四壁古文蠹鱼坏。",
                "却说邵君赤城客，挟策从师岁三改。",
                "绿袖青衿美少年，骑龙策凤专相待。",
                "邵君敛衿如欲前，自言家住石门边。",
                "仙人不去桃花洞，霞气时流芳草筵。",
                "须臾抱笔加我手，邀我题诗进我酒。"
            ]
        },
        {
            "title": "画两僮枕帚而睡疑是寒拾应人索咏",
            "content": [
                "人间何日不尘生，扫到何年扫得清。",
                "输与天台双行者，睡弯苕帚午鸡鸣。"
            ]
        },
        {
            "title": "边词十三首（并客燕时到马水口及宣府之作）",
            "content": [
                "沙门有姊陷胡娃，马市新开喜到家。",
                "哭向南坡毡帐里，领将儿女拜袈裟。"
            ]
        },
        {
            "title": "杨妃春睡图",
            "content": [
                "守宫夜落胭脂臂，玉阶草色蜻蜒醉。",
                "花气随风出御墙，无人知道杨妃睡。",
                "皂纱帐底绛罗委，一团红玉沉秋水。",
                "画里犹能动世人，何怪当年走天子。",
                "欲呼与语不得起，走向屏西打鹦鹉。",
                "为问华清日影斜，梦里曾飞何处雨。"
            ]
        },
        {
            "title": "奉送同府潘公募兵广东二首",
            "content": [
                "亲承节命远征兵，暂侍高堂锦服明。",
                "横海旧多经战士，狭斜新识少年名。",
                "宿依山店樵苏寂，行负藤于结束轻。",
                "来往莫须愁道远，明春专待破番营。"
            ]
        },
        {
            "title": "奉送同府潘公募兵广东二首",
            "content": [
                "使君佐郡俨行春，开府知名下令新。",
                "手挈万金收死士，身藏半绶见乡人。",
                "部分卷甲趋春雨，弩矢成行夹画轮。",
                "引向辕门投谒罢，试看主客集鱼鳞。¤"
            ]
        },
        {
            "title": "夏相国白鸥园二首",
            "content": [
                "白鸥池水拍天平，相对琼楼入太清。",
                "试问歌台生草处，当时曾许外人行。"
            ]
        },
        {
            "title": "凯歌赠参将戚公",
            "content": [
                "战罢亲看海日晞，大酋流血湿龙衣。",
                "军中杀气横千丈，并作秋风一道归。"
            ]
        },
        {
            "title": "道坚母哀词",
            "content": [
                "道坚母在时，随我游五泄。",
                "适当大雪辰，衣湿不能热。",
                "道坚解衣我，絮厚百铢绵。",
                "云是母氏慈，每出必纫缀。",
                "有妇非不勤，母自嗜据拮。",
                "去此不五春，母与子长别。",
                "子来属哀篇，忽值天雨雪。",
                "春候思桑条，秋至感鸣祼。",
                "念昔湿衣裳，命管忘好拙。"
            ]
        },
        {
            "title": "送林某",
            "content": [
                "野客年来百事休，也怜歌板去难留。",
                "若为化作沿江柳，直管莺声到岸头。"
            ]
        },
        {
            "title": "次夕降抟雪径满鹅鸭卵余睡而复起烧竹照之八",
            "content": [
                "把炬循除立断藜，鸦惊弹雪宿卬底。",
                "终宵有许垂鹅伏，片刻应能没马蹄。",
                "一一劈分舒阔掌，团团卷掷碎霜梨。",
                "红场尽海球争打，白鹭横江荻未栖。",
                "崩屋塌檐支正急，窥窗入窦倚相暌。",
                "后飞轻薄高难下，先引威棱导且齐。",
                "隔岁窖藏犹霰雹，群儿想象入狻猊。",
                "瓣觚出六摧桃李，瑞舛过三党稗稊。",
                "博浪金椎狙击遍，弥天白纛杀机提。",
                "鸾髡鹄赭吹毛尽，竹哭梅啼到骨披。",
                "穿重解深三窟兔，侵多不剩一丸泥。",
                "暗随鹏翼长沙拍，亮误鸡司短曙啼。",
                "灰尽挑残寒夜火，袍谁脱与故人绨。",
                "流苏既缟堪钩挂，粉的浑绵向镜低。",
                "风絮谢娘难可拟，烟芦罝客几成迷。",
                "公孙被幞凉如铁，子母蚨缗泻若澌。",
                "兽径易漫麋散迹，猎弓难放麝香脐。",
                "岩俱周处南山额，毳尽苏卿北海羝。",
                "鲛室百窗帘蛤蚌，羌胡一国水玻璃。",
                "饥脾苦逼长安殍，酸鼻寒凄宰相醯。",
                "叶尹如捐棺可玉，麻姑未老海堪梯。",
                "洪厓走汞流松外，穆满量珠赏竹西。",
                "绿鬓取裁髽髻样，金钗都换柰花鎞。",
                "儒齑瓦瓮盐艰糁，侠啖屠门蒜大臡。",
                "蝙蝠假仙摇石乳，蚺蛇冯胆搅银堤。",
                "将纫作盖俱成羽，取缀为裘尽是麑。",
                "鹰隼攫身功夺狗，牛羊埋角罪归鼷。",
                "轩辕镜色飞桥顶，欧冶镡霜掣剑溪。",
                "荡漾乾坤成玉合，纷纭翳膜刮金篦。",
                "杨妃暗粉玄宫发，卓氏綦巾皓首齐。",
                "此际胡云黄满塞，当年梁简赤曾题。",
                "霁微未必清钟磬，洒急如堪付鼓鼙。",
                "红袖共斟将共若，锦囊须佩却须奚。",
                "寒郊瘦岛吟成蛰，暖肉肥肌屏作闺。",
                "渐离荆卿僵易水，赵王代娣冷摩笄。",
                "瑶枝上汉参云雾，银鬛行天赌駃騠。",
                "并是凌寒贞岁柏，不同趋热媚权烓。",
                "亲淹上国裘曾敝，眼见金吾骑总缇。",
                "尽领熊罴供扫拂，别从雉兔较罟罤。",
                "高培粪梗团成菌，柔仿山毛嫩作荑。",
                "肖惨睢盰夔罔两，塑娇咽项女蝤蛴。",
                "妆涂恨少施肌发，刻画争先解佩觿。",
                "何事井喷烦蜥蜴，祇冯阴焰鹔虹霓。",
                "瓠犀璀璨排嫣齿，榴子龃龉堕老鹴。",
                "解榇紫襜鲜豹犊，俄穿翠豹化貂衤圭。",
                "宫奁镜暖因椒瑾，塞壁刀斜谢?鹈。",
                "木稼怕官谣杂谶，草干愁牧马频嘶。",
                "娲皇炼石霄犹漏，帝女烧铅杼懒挤。",
                "冻霤尖持燕匕首，明窗尘射魏刀圭。",
                "睥睨钉断于阗带，沙砾砻刓令尹圭。",
                "连日大酺粲尽掬，倾筐堆白取如携。",
                "骑都烂漫靡羊胃，庖坦纵横解犊飗。",
                "燕颔不醒颓锦帐，蛾眉邀醉叠金椑。",
                "即堪楚曲流宫徵，必唤齐伧许滑稽。",
                "荡甲摇犀明练组，长雕大镞拭弧錍。",
                "孤烟罢突真三日，破釜悬脐仅一黳。",
                "水木骑羊来代递，滕封弄雨各诃诋。",
                "心忧掘阅衣麻矣，狂走芄兰带悸兮。",
                "霎尔黄肠溲赑屃，俄然白骨葬鲸鲵。",
                "为灯跋烛须臾灭，沃锭消璆项刻赍。",
                "公向苍仪腾皓洁，竟忘赤地混缁黧。",
                "随飚过越迎关吠，度叶为花带鸟栖。",
                "蜂蛱误猜堪蜜蜡，清明才断正饧僰。",
                "西池万里吹黄竹，东郭双研赤鞮。",
                "想见穹酋鸣立，亲看床足缩趺騕。",
                "恰妨青帝迎春仗，无救朱炎病夏畦。",
                "压取刚条俱偃偃，试寻劲草但萋萋。",
                "几时千仞消凌褭，何处双桑赫海崿。",
                "形虎似盐虚晋俎，调梅无味枉商镌。",
                "蝗蟊未必沉三尺，甲拆先应了一刲。",
                "庄语夏冰虫定怪，赵衰冬日袄争徯。",
                "风偏助势长成练，月总输光不到犀。",
                "履薄有人愁坠谷，乘危无尽上埋奎。",
                "岂无黄道辜葵藿，翻以丹心许蒺藜。",
                "火急寄言青女道，添霜啼杀伯劳儿。",
                "",
                ""
            ]
        },
        {
            "title": "邦宪死（朱氏而侠。）",
            "content": [
                "远从黄浦白波边，泪尽枯鱼黑索前。",
                "共许相逢还几度，讵知此别即千年。",
                "白杨树下多风起，广柳车中少客眠。",
                "见说吴门塘上曲，才歌高士即潸然。"
            ]
        },
        {
            "title": "边词十三首（并客燕时到马水口及宣府之作）",
            "content": [
                "黄酋堕马已成禽，汉卒争功被脱身。",
                "魂魄至今留黑石，兜鍪连岁落鱼鳞。"
            ]
        },
        {
            "title": "画梅时正雪下",
            "content": [
                "谁写孤山伴鹤枝，早春窗下索题诗。",
                "今朝风景偏相似，是我寻他雪下时。"
            ]
        },
        {
            "title": "谷日大雪口号二首（客南京）",
            "content": [
                "谷日之雪一何大，一尺一半自昨夜。",
                "望中飞絮已迷天，安得犹窥凤城瓦。",
                "横街十丈滑如油，短驴难踏转生愁。",
                "江边总有梅花发，诗客应无一个游。¤"
            ]
        },
        {
            "title": "柳元穀以所得晋太康间冢中杯及瓦券来易余手",
            "content": [
                "古人笑不饮，此说岂无见。",
                "五斗叫刘伶，哀来泪如霰。",
                "嗟彼太康子，冢中亦杯坫。",
                "固知好饮徒，无咽可浇咽。",
                "杯出黄土中，忽复受倾灌。",
                "譬彼避秦人，乃不知有汉。",
                "我欲学卢充，诣市卖金碗。",
                "庶几遇小姨，知是崔氏玩。",
                "",
                ""
            ]
        },
        {
            "title": "治冢二首",
            "content": [
                "明器夜为人，幽宫尽婚婿。",
                "此事容有之，要非是常纪。",
                "尝闻掘冢徒，自言习见鬼。",
                "齿骨满百年，比次作泥委。",
                "水银筑长河，鱼膏灯玉几。",
                "苦作沙丘仪，未免劫时毁。",
                "客有明月珠，一夕失所在。",
                "黄金饰椟箱，洵美亦何济。"
            ]
        },
        {
            "title": "赋得风入四蹄轻四首",
            "content": [
                "骏马四蹄风，形容有杜公。",
                "一尘不动外，千里飒然中。",
                "白草连天靡，苍鹰蹋翅从。",
                "檀溪不须跃，随意过从容。¤",
                "",
                ""
            ]
        },
        {
            "title": "入武夷寻一线天道中述事二首（行渴，得岩妪",
            "content": [
                "花落花开隔水津，栈梯茅屋总堪邻。",
                "扁舟若不寻归路，便是武陵深处人。",
                "",
                ""
            ]
        },
        {
            "title": "某伯子惠虎丘茗谢之",
            "content": [
                "虎丘春茗妙烘蒸，七碗何愁不上升。",
                "青箬旧封题谷雨，紫砂新罐买宜兴。",
                "却从梅月横三弄，细搅松风炧一灯。",
                "合向吴侬彤管说，好将书上玉壶冰。"
            ]
        },
        {
            "title": "龛山凯歌六首（为吴县史鼎庵）",
            "content": [
                "旗裹金疮碎朔风，军中吮卒有吴公。",
                "更教厮养眠营灶，自向霜槽喂铁骢。"
            ]
        },
        {
            "title": "八月十五日映江楼观潮次黄户部",
            "content": [
                "鱼鳞金甲屯牙帐，翻身却指潮头上。",
                "秋风吹雪下江门，万里琼花卷层浪。",
                "传道吴王度越时，三千强弩射潮低。",
                "今朝筵上看传令，暂放胥涛掣水犀。"
            ]
        },
        {
            "title": "君从",
            "content": [
                "君从闽海下南昌，正值中官降玉皇。",
                "龙号真人亲拜斗，绣衣使者自焚香。",
                "坛中祝寿千官满，宫里传幡两道长。",
                "不是薄游江海客，何由得睹此辉光。"
            ]
        },
        {
            "title": "闻都督再迁山西武宁",
            "content": [
                "胡床雪夜斗牛裘，亲待回探夜不收。",
                "蓟比咽喉此为最，山西将帅尔称优。",
                "千金粉面捐厮养，百鞘朱提买络头。",
                "倒死潇拦姑诺诺，大宛终败匿骅骝。"
            ]
        },
        {
            "title": "清凉寺云是梁武台城",
            "content": [
                "萧梁台殿一灰飞，荠麦清明雉兔肥。",
                "坏榜几更金刹字，饥魂应烂铁城围。",
                "东来镜折龙潭水，北去芦长燕子矶。",
                "千古兴亡真一梦，隔江闲数暮鸦归。"
            ]
        },
        {
            "title": "谷日大雪口号二首（客南京）",
            "content": [
                "晴天好驴稳如坐，鹅眼黄边只十个。",
                "今朝百个不教骑，早起怀人午将过。",
                "此时观中杨道人，三四黄冠拥火盆。",
                "东边殿阁高无数，笑指瑶池白玉京。"
            ]
        },
        {
            "title": "徐州（将登黄楼，问枣下之妇）",
            "content": [
                "今岁青青陇麦稠，去年河水过堤流。",
                "无家不自波中出，有鳖都经树杪游。",
                "枣叶双扉询翠袖，柳根一面护黄楼。",
                "泗州潭底猕猴老，不信今还锁泗州。"
            ]
        },
        {
            "title": "十月望十二月朔百舌群鸣连日腊朔之夜雷电彻",
            "content": [
                "万历十八年十二月之朔，百舌声声叫如昨。",
                "如朋唤友互答应，乃是气机使然诺。",
                "百舌小鸟尔，颛顼使之敢不听。",
                "雷电本大物，蛰藏已久矣。",
                "何为十一月，彻晓殷殷令人惊。",
                "电入我窗两三划，我疑是灯还未灭。",
                "起看灯花已落油已干，始知是电耳非关灯之残。",
                "气候变迁亦常事，山林老翁闲料理。",
                "十月十一月，连月苦大水。",
                "十二月来还未止，猛虎食人如食豕。",
                "百物价高宁倍屣，我亦左听右出耳。",
                "信知十说九是诡，不饮不啖拚已矣。",
                "宾来宾去无将迎，携榼提壶见好情。",
                "谑谈不把苍毛尘，偶语惟禁白玉京。",
                "几筵屏帐无家火，鞋袜衣衫多补丁。",
                "噫嘻吁！百鸟之语谁能解，百舌鸣冬或报瑞。",
                "年来世事怪，反常常反怪。",
                "安得公冶来，为鸟译出令人快。",
                "我所解者提胡卢，枝头劝我邻家沽。",
                "提胡卢，不知吾，少青蚨。",
                "",
                ""
            ]
        },
        {
            "title": "边词十三首（并客燕时到马水口及宣府之作）",
            "content": [
                "葛那颈险断胡刀，蓦手攀颏按得牢。",
                "归向镜中嫌未正，特搓过左一丝毫。"
            ]
        },
        {
            "title": "赋得战袍红（时少保公得琐瞎刺制袍，命赋）",
            "content": [
                "海罽染啼猩，征袍制始成。",
                "春笼香共叠，夜帐火俱明。",
                "自与鹑旗映，还宜蟒绣萦。",
                "战归新月上，脱向侍儿擎。"
            ]
        },
        {
            "title": "龛山凯歌六首（为吴县史鼎庵）",
            "content": [
                "七尺龙蟠皂线绦，倭儿刀挂汉儿腰。",
                "向谁手内亲捎得，百遍冲锋滚海蛟。"
            ]
        },
        {
            "title": "保安州（寄青霞沈君）",
            "content": [
                "终军愤懑几时平，远放穷荒尚有生。",
                "两疏伏阶真痛哭，万人开幕愿横行。",
                "朝辞邸第风尘暗，夜度居庸塞火明。",
                "纵使如斯犹是幸，汉廷师傅许谁评。"
            ]
        },
        {
            "title": "白鹇（钱子易书，故曰王孙，盖纮之后也）",
            "content": [
                "野性悦鸟鱼，客寓尚笼致。",
                "正如好竹人，借居亦栽莳。",
                "鹇鸟自南来，贸入西河里。",
                "王孙好法书，笼以易吾字。",
                "墨丝绣雪衣，绿罽作裆帔。",
                "有时啭喉中，籥若袅云际。",
                "日夕湖水波，秋树叶微紫。",
                "送客不出门，白玉扫长彗。"
            ]
        },
        {
            "title": "上谷歌四首",
            "content": [
                "遥忆前朝己巳年，六龙此去未南旋。",
                "黑云敢作军中孽，莫怪区区一也先。"
            ]
        },
        {
            "title": "宴游烂柯山四首",
            "content": [
                "帷中谈笑静风尘，只用先锋一两人。",
                "万里封侯金印大，千场博戏彩球新。"
            ]
        },
        {
            "title": "龛山凯歌六首（为吴县史鼎庵）",
            "content": [
                "短剑随枪暮合围，寒风吹血着人飞。",
                "朝来道上看归骑，一片红冰冷铁衣。"
            ]
        },
        {
            "title": "水仙杂竹",
            "content": [
                "二月二日涉笔新，水仙竹叶两精神。",
                "正如月下骑鸾女，何处堪容食肉人。"
            ]
        },
        {
            "title": "雪中骑驴访某道人于观追忆曩日栖霞之约",
            "content": [
                "昨日雪深驴没蹄，今日雪晴驴可骑。",
                "此时去访杨道士，青天犹压杨花垂。",
                "太平门外虽多景，莫妙梅花水清冷。",
                "栖霞有约不得行，孤负千峰老鸦颈。"
            ]
        },
        {
            "title": "与杨子完步浣纱溪梁有怀西施之乡",
            "content": [
                "明月照江水，截梁与子步。",
                "当时如花人，曾此照铅素。",
                "江流不改易，月亦无新故。",
                "薄云淡杪林，晴沙泛寒露。",
                "借言伊人闺，应在烟生处。"
            ]
        },
        {
            "title": "边词十三首（并客燕时到马水口及宣府之作）",
            "content": [
                "四壁龙门铁削围，枉教邓艾裹毡衣。",
                "莫言虏马愁难度，即使胡鹰软不飞。"
            ]
        },
        {
            "title": "郭恕先为富人子作风鸢图偿平生酒肉之饷富人",
            "content": [
                "柳条搓线絮搓绵，搓够千寻放纸鸢。",
                "消得春风多少力，带将儿辈上青天。",
                "",
                ""
            ]
        },
        {
            "title": "铜雀妓",
            "content": [
                "重泉锁玉燕，甗烛绕金蛾。",
                "君销陵柏土，妾断偃松萝。",
                "荐梦无云雨，留香别绮罗。",
                "愿为铜雀瓦，生死托漳河。"
            ]
        },
        {
            "title": "寄郦绩溪仲玉为钱氏门人",
            "content": [
                "绩溪县亦神州赤，闻君作簿无鱼食。",
                "谁能嚼肉过屠门，瘦杀鸾栖一枝棘。",
                "近来二哥自县来，览君诗帙羡君裁。",
                "高情欲并崔松馆，别体尤工汉柏台。",
                "文成一线今将断，钱翁老死寒灰散。",
                "十年半夜急传灯，西来衣钵君应管。",
                "莫言小釜烹鲜鱼，莫言牛刀割只鸡。",
                "真儒不拣啼儿抱，主簿同安是阿谁？去年别君天真馆，我",
                "犹缚翅君飞远。",
                "只今缚解翅不长，无由一奋来溪畔。",
                "司马功高旧主人，君真父母匪邦邻。",
                "坟头松丱今何似，匣里弓刀暗却尘。",
                "由来壮士悲罗雀，我亦因之感死。",
                "今来已是十余春，金钱银钱不一缗。",
                "我复何辞公不嗔，会须上冢拊愁云。",
                "一哭裂却石麒麟，下来与君谈苦辛。"
            ]
        },
        {
            "title": "自坌道走居庸雪连峰百仞横障百折银色晃晃故",
            "content": [
                "昨夜飞花苦不多，朝来起视白峨峨。",
                "一行裘帽风中去，半日关山雪里过。",
                "银髻望夫高入汉，玉屏随客折成河。",
                "中间一道明如线，四角红毡拥数骡。",
                "",
                ""
            ]
        },
        {
            "title": "射雁篇赠朱生",
            "content": [
                "去年射雁黄浦口，三军进酒齐为寿。",
                "今年射雁复何处，海舶停沙大桅竖。",
                "君本临洮豪杰士，汉时六郡良家子。",
                "作客羞为堂下人，射生惯落云中羽。",
                "腰间束夭插两房，连年驱贼如驱羊。",
                "辕门待士近不薄，朝来归兴何洋洋。",
                "丈夫有遇有不遇，去留之间向谁语？"
            ]
        },
        {
            "title": "刈圃",
            "content": [
                "草蘖始一寸，及壮丈有余。",
                "岂直薮即带，兼以馆蚊胥。",
                "夜热不可寐，宁止不露居。",
                "窃恐值此辈，股髀遭其咀。",
                "就中拟厥罪，蚊也尤其渠。",
                "其他不出境，惟此远追趋。",
                "穿帏眇纨麈，打扑不胜劬。",
                "更番以迭进，安得尽屠诛。",
                "聚响苦不震，万緌啾婴雏。",
                "工者搅梦寐，一夕百起呼。",
                "蚊孽固莫逭，草实主其逋。",
                "呼童问腰镰，不用安所须。",
                "薙此忽如扫，一翅不得储。",
                "譬彼塞垣莽，往往伏戎胡。",
                "打冰烧其荒，窟穴空妖狐。",
                "莫谓野人贱，刈圃非雄图。"
            ]
        },
        {
            "title": "边词十三首（并客燕时到马水口及宣府之作）",
            "content": [
                "汉军争看绣裲裆，十万弯弧一女郎。",
                "唤起木兰亲与较，看他用箭是谁长。"
            ]
        },
        {
            "title": "春日过宋诸陵二首",
            "content": [
                "藁葬未须怜，生时已播迁。",
                "威仪非旧典，世代是何年。",
                "过客悲山鸟，王孙种墓田。",
                "回看陇头树，似接汴京烟。¤"
            ]
        },
        {
            "title": "郭恕先为富人子作风鸢图偿平生酒肉之饷富人",
            "content": [
                "村庄儿女竞鸢嬉，凭仗风高我怕谁。",
                "自古有风休尽使，竹腔麻缕不堪吹。",
                "",
                ""
            ]
        },
        {
            "title": "驾幸月坛群望西街",
            "content": [
                "玉露清秋湛碧空，金舆夕月引群工。",
                "红云自结龙文上，彩仗如移桂影中。",
                "壁畔常仪端捧鬯，郊西新魄正垂弓。",
                "布衣久分华山侣，笑向归驴堕晚风。"
            ]
        },
        {
            "title": "望夫石",
            "content": [
                "海天万里渺无穷，秋草春花插髻红。",
                "自送夫君出门去，一生长立月明中。"
            ]
        },
        {
            "title": "赠歌者",
            "content": [
                "东风吹雨杨花落，清歌细绕鸣钟阁。",
                "斗酒将倾客不来，白日斜飞晚云薄。",
                "回腰欲舞不得舞，试买罗衫倩谁估？"
            ]
        },
        {
            "title": "十六夜踏灯与璩仲玉王新甫饮于大中桥之西楼",
            "content": [
                "树枝画月千条弦，十五不圆十六圆。",
                "挂向酒楼檐外边，南市好灯值底钱。",
                "大中桥上游人坐，不饮空教今夜过。",
                "红脂在口香在楼，那能一个到炉头。",
                "青衫白马无聊甚，望断黄金小钿鞦。"
            ]
        },
        {
            "title": "题画梅",
            "content": [
                "从来不见梅花谱，信手拈来自有神。 ",
                "不信试看千万树，东风吹着便成春。"
            ]
        },
        {
            "title": "岳坟",
            "content": [
                "墓门惨淡碧湖中，丹雘朱扉射水红。",
                "四海龙蛇寒食后，六陵风雨大江东。",
                "英雄几夜乾坤博，忠孝传家俎豆同。",
                "肠断两宫终朔雪，年年麦饭隔春风。"
            ]
        },
        {
            "title": "频婆诗",
            "content": [
                "石蜜偷将结，他鸡伏不成。",
                "千林黄鹄卵，一市楚江萍。",
                "旨夺秋厨腊，鲜专夏碗冰。",
                "上元灯火节，一颗百钱青"
            ]
        },
        {
            "title": "醉人",
            "content": [
                "不去奔波办过年，终朝酩酊步颠连。",
                "几声街爆轰难醒，那怕人来索酒钱。"
            ]
        },
        {
            "title": "赋得酒卮中有好花枝",
            "content": [
                "虽云辞树底，犹得映杯中。",
                "带叶蚁分绿，临妆脸并红。",
                "传时香觉迩，覆处影方空。",
                "若使玻璃杯，楼台浸几重。"
            ]
        },
        {
            "title": "岁暮夜雪招二王诗人菲果小饮",
            "content": [
                "斗酒那能不醉休，醉来可使不歌不？ ",
                "黄金虽我无颜色，秋水还谁辨马牛？ ",
                "笑插落梅花乱鬓，起看城雪筋冰楼。 ",
                "一角忽风天尽黑，万鸦抟雨下枝头。"
            ]
        },
        {
            "title": "读文信公仙岩祠集焚吊",
            "content": [
                "每疑天意不分明，枉杀呼天问屈平。",
                "诸葛既难扶后主，庐陵何用产先生。",
                "停舟此夜艰危地，出户当年叹息声。",
                "脑子不灵尤怪事，竟将腔血洒燕京。"
            ]
        },
        {
            "title": "酒徒",
            "content": [
                "御史别淳于，金钗堕长夜。 ",
                "五斗不湿唇，双鬟抱垆泻。 ",
                "笑杀斗升肠，耳热索秆蔗。"
            ]
        },
        {
            "title": "酒三品",
            "content": [
                "酒三品",
                "酒三品，曰桑络、襄陵、羊羔，价并不远，每甕可十小盏，须银二钱有奇。 ",
                "",
                "小甕五双盏，千蚨五瓮香。 ",
                "无钱买长醉，有客偶携将。 ",
                "酝籍宜高价，淋漓想故乡。 ",
                "狭斜垆不少，今夜是谁当。"
            ]
        },
        {
            "title": "渔家四图四首",
            "content": [
                "渔伴网鱼换酒，渔妇把酒斟翁。",
                "邻舍不离水上，对斟只在波中。"
            ]
        },
        {
            "title": "兰亭次韵",
            "content": [
                "兰亭次韵",
                "相传萧翼窃《兰亭记》，掀阅，百花一时尽开。",
                "长堤高柳带平沙，无处春来不酒家。",
                "野外光风偏拂马，市门残帖解开花。",
                "新觞曲引诸溪水，旧寺岩垂几树茶。",
                "回首永和如昨日，不堪怅望晚天霞。"
            ]
        },
        {
            "title": "为郑先生题画四首，值大醉",
            "content": [
                "春雨潇潇醉酒尊，何人命咏牧图浑。",
                "溪寒月落牛自渡，老牧醉眼何处村。"
            ]
        },
        {
            "title": "竹",
            "content": [
                "一斗醉来将落日，胸中奇突有千尺。",
                "急索吴笺何太忙，兔起鹘落迟不得。"
            ]
        },
        {
            "title": "乙丑元日大雪，自饮自醉，遂呼王山人过尚",
            "content": [
                "元日独酌不成酡，穿林唤客雪中过。",
                "三百六旬又过矣，四十五春如老何。",
                "帻软渐知簪发少，兴豪那计酒筹多。",
                "小园风景偏宜雪，缀柳妆梅有许窠。"
            ]
        },
        {
            "title": "与言君饮酒",
            "content": [
                "今日与君饮一斗，卧龙山下人屠狗。",
                "雨歇苍鹰唤晚晴，浅草黄芽寒兔走。",
                "酒深耳热白日斛，笔满心雄不停手。"
            ]
        },
        {
            "title": "题墨葡萄诗",
            "content": [
                "半生落魄已成翁，独立书斋啸晚风。",
                "笔底明珠无处卖，闲抛闲掷野藤中。"
            ]
        },
        {
            "title": "龛山凯歌",
            "content": [
                "短剑随枪暮合围，寒风吹血着人飞；",
                "朝来道上看归骑，一片红冰冷铁衣。"
            ]
        },
        {
            "title": "兰",
            "content": [
                "莫讶春光不属侬，一香已足压千红。",
                "总令摘向韩娘袖，不作人间脑麝风。"
            ]
        },
        {
            "title": "柳桥不知",
            "content": [
                "六树梨花打百球，昔年曾记柳桥头。",
                "娇来靥靥西施粉，冷伴年年燕子楼。",
                "不受三郎催羯鼓，好当一梦入罗浮。",
                "今来斫尽谁家圃，鼙负山人扁额休。"
            ]
        },
        {
            "title": "王元章倒枝梅画",
            "content": [
                "皓态孤芳压俗姿，",
                "不堪复写拂云枝。",
                "从来万事嫌高格，",
                "莫怪梅花着地垂。"
            ]
        }
    ]
}