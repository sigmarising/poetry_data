{
    "dynasty": "明",
    "author": "黄佐",
    "intro": "",
    "items": [
        {
            "title": "咏志六首",
            "content": [
                "上山采芙蓉，日暮倾筐归。",
                "驺轲陈王道，脂车向梁齐。",
                "龙战方择肉，志愿空令乖。",
                "理人为之牧，嗟哉名实违。",
                "布谷春无畬，促织秋无衣。",
                "悠悠感物变，恻恻怀烝黎。¤"
            ]
        },
        {
            "title": "南征词六首（正德己卯）",
            "content": [
                "桂海停舟楫，蓬山献画图。",
                "云屯七萃甲，风递九关符。",
                "进酒龙衣湿，藏阄豸绣呼。",
                "鸡人那复报，乘月射平芜。"
            ]
        },
        {
            "title": "雉子班一章十五句",
            "content": [
                "雉子班，行可思，雄求山梁雌从之。",
                "羽短何繇飞，流宕原泽中。",
                "雉子雊以遨，翁孺知之，思美其膏。",
                "白龙化鱼，罹彼豫且。",
                "视子所止，乃非丘隅。",
                "谓之载之我有车，雉子去，我将安所如？"
            ]
        },
        {
            "title": "西清词四首",
            "content": [
                "辇道阴森万柳齐，水晶帘幕动晴霓。",
                "六龙行处金蜩合，冉冉红云阆苑西。"
            ]
        },
        {
            "title": "铙歌鼓吹曲二十二首（有序） 朱鹭一章十一",
            "content": [
                "正德十有五年秋，宗室以宁歼于九江，归于豫章，就俘，",
                "将告于甸人。",
                "皇帝犹自将讨之，以将军泰为副游击，将军彬、阍人忠前",
                "驱，所至无不电惊云骇者。",
                "七萃之士，靡不怀归臣佐。",
                "谨撰《铙歌》，冀有闻焉。",
                "朱鹭，姚以般，从以孔。",
                "盖车班班，北至榆林，南逾淮之水。",
                "驾之日千里，鹭飞得飞止。",
                "茄下游鱼?其尾。",
                "皇帝饮酒恺乐，寿无极。",
                "",
                ""
            ]
        },
        {
            "title": "西清词四首",
            "content": [
                "减却云鬟带玉冠，紫烟衣薄露光寒。",
                "《步虚》声里琪花落，赢得君王转眄看。"
            ]
        },
        {
            "title": "暮春朝陵西游次张石川韵四首",
            "content": [
                "东风阁雨漫经春，日暖陵园绿未匀。",
                "多少柳绵随燕子，宫监犹望属车尘。"
            ]
        },
        {
            "title": "阻冰寓萧氏楼上作",
            "content": [
                "朔风萧萧吹雪霜，登楼独坐生悲凉。",
                "青山知我吏情澹，明月照人归梦长。",
                "云影有时连去雁，水声何日到垂杨。",
                "侧身天地频回首，谁道江湖远庙廊。"
            ]
        },
        {
            "title": "咏志六首",
            "content": [
                "昔余客幽燕，步上黄金台。",
                "骏骨日以轻，昭王安在哉。",
                "乐生功未奏，荆卿为祸媒。",
                "风吹易水波，萧萧有余哀。",
                "谁知百代后，东阁凌天开。",
                "岂令蹇谔士，零落同蒿莱。¤"
            ]
        },
        {
            "title": "秋获喜晴",
            "content": [
                "农事初成乐事繁，即看云水接平原。",
                "巾车道上黄迷垄，社鼓声中绿满尊。",
                "十里断霞明雁鹜，半林斜照散鸡豚。",
                "丰年有愿缘忧国，击壤今闻到处村。"
            ]
        },
        {
            "title": "北风篇赠文衡山待诏",
            "content": [
                "轻阴漠漠飞朔鸿，雪崖冰柱连烟空。",
                "银蒦入夜照瑶瑟，坐拥青绫闻北风。",
                "北风浩浩吹南极，飞蓬满天堪叹息。",
                "铜龙错落误昏晓，朱凤威垂失颜色。",
                "骚骚屑屑断复连，据梧细听寒不眠。",
                "鲲鹏变化抟碧落，虎兕叫啸愁苍烟。",
                "有时悠扬入寥廓，妙韵奇音相间作。",
                "碧梧翠竹竞竽籁，汉女胡姬合弦索。",
                "又如鲛室鸣杼机，万灵汹涌乘潮归。",
                "老蛟怒挟片云立，海水潇潇皆倒飞。",
                "吾闻风自土囊起，摇荡青蘋千万里。",
                "兰台词客谩雌雄，大块何心乃如此。",
                "忆昨与君同燕娱，琼帘绣幕围彤炉。",
                "坐中酬劝不知暮，门外寒威何处无。",
                "出门势欲卷平地，幽栖咫尺何由至。",
                "褰衣似怯寒浪涌，刮面不数锥刀利。",
                "归来大笑行路难，岂知跬步成关山。",
                "百年鼎鼎贵行乐，何用跋涉摧心颜。",
                "君今未得扬帆去，归梦飘萧满烟雾。",
                "浩歌一曲江南春，北风吹落三花树。"
            ]
        },
        {
            "title": "南征词六首（正德己卯）",
            "content": [
                "簇仗迎春至，行宫向晓开。",
                "日边千骑合，天上六龙来。",
                "玉笛吹《杨柳》，雕鞍唱《落梅》。",
                "共看球拂笑，歧路满尘埃。¤"
            ]
        },
        {
            "title": "将进酒一章七句",
            "content": [
                "将进酒，君莫辞，何以侑之虎拨思。",
                "荐嘉殽，陈雅诗，群桀既剪江无螭，时迈其德隆天基。"
            ]
        },
        {
            "title": "艾如张一章十三句",
            "content": [
                "艾如张罗，毕以罗雀。",
                "飞避旃，将谁何？雀以飞罗，罹之钲镯。",
                "何以为嗟，将问谁？又何以为嗟？此者谁卿，道不鼓绝声",
                "。",
                "白云上天，日月其明。"
            ]
        },
        {
            "title": "咏志六首",
            "content": [
                "荒哉阳台梦，无情成匹仇。",
                "苟非精神合，淄渑为断流。",
                "汉廷富群策，一言相千秋。",
                "金石勒盟誓，倏忽婴罪尤。",
                "河清尚可俟，汉广不可求。",
                "言树谖草花，庶用忘我忧。"
            ]
        },
        {
            "title": "临江道中（正德己卯）",
            "content": [
                "荞麦花开山翠飞，腰镰翁孺愁相依。",
                "金川道上风浪急，玉笥山前烟火微。",
                "长鲸已堕黄石矶，大将犹搴龙虎旂。",
                "翩然扬袂者谁子，陌上酣歌缓缓归。"
            ]
        },
        {
            "title": "咏志六首",
            "content": [
                "大道久已隐，中情末由写。",
                "所欣青阳动，庭槐绿盈把。",
                "仲尼亦何叹，匪虎率旷野。",
                "出门望长川，谁为问津者。¤"
            ]
        },
        {
            "title": "学古一首赠胡承之归关中",
            "content": [
                "翩翩双鸣雁，噭噭云中飞。",
                "娟娟蛾眉女，札札流黄机。",
                "弃置不成匹，叹息减容辉。",
                "问女何所叹，良人怅有违。",
                "万里遥相望，何由接音徽。",
                "蕙楼鉴素月，兰镫暧虚帏。",
                "身非骖与服，安得同车归。",
                "清河尚可俟，会合何可希。",
                "临歧奏此曲，泪下谁能挥。"
            ]
        },
        {
            "title": "钓竿一章九句",
            "content": [
                "钓竿何珊珊，不如罟网贤。",
                "鰋鲤何簁簁，不如鲔与鳣。",
                "网罟一举获者千，彼鲔与鳣潜深渊。",
                "嗟鳣与鲔终弃捐，金瓢进御烹小鲜，兜离欢呼寿万年。"
            ]
        },
        {
            "title": "南征词六首（正德己卯）",
            "content": [
                "凤野传清跸，龙旌逼绛霄。",
                "风雷随鼓角，日月耀金貂。",
                "跃马宜春苑，呼鹰织锦桥。",
                "何如穆天子，空赋《白云谣》。¤"
            ]
        },
        {
            "title": "巫山高一章十三句",
            "content": [
                "巫山高，高若何？淮水绕之，不可以过。",
                "辄骢父马锦障泥，我欲渡之，徘徊而骄嘶。",
                "阳台有女居迷楼，爱而不见烟云愁。",
                "胄有虮虱，户有蛜蝛，嗟我行役，今还归。"
            ]
        },
        {
            "title": "咏志六首",
            "content": [
                "栖迟衡门下，向夕绝来鞅。",
                "轻风荡微月，玄景振清响。",
                "游心观物化，闲庭恣偃仰。",
                "苍蝇以翼鸣，营营在蛛网。",
                "鸿雁随阳飞，一览八纮广。¤"
            ]
        },
        {
            "title": "伯益一章十句",
            "content": [
                "伯益虞有虞，智周百物，禽用三驱，无为而治永终誉。",
                "皇帝孔武，徒手搏雕虎。",
                "去其爪以蹲頫，腓皇于后实率舞。",
                "雚皇之勇骇万人，山川宁，鸟兽驯。"
            ]
        },
        {
            "title": "芳树一章八句",
            "content": [
                "芳树生兰池，华叶何芬敷，鸾凤去之栖者乌。",
                "唶我西秦氏，家有荡子焉为夫。",
                "乌乳且哺生有雏，嗟嗟蹇尔胡乃无。",
                "帝何尔惜金仆姑？"
            ]
        },
        {
            "title": "晓发卢沟望京城有感（庚辰）",
            "content": [
                "大车殷地扬尘起，小车轧轧鸣不已。",
                "苍凉似是长安日，呜咽元非陇头水。",
                "玉辇南行筑将台，九重宫阙何崔嵬。",
                "卢沟桥上阑干曲，不似行人肠九回。"
            ]
        },
        {
            "title": "暮春朝陵西游次张石川韵四首",
            "content": [
                "胡马长窥白草凋，神宫休道紫台遥。",
                "日斜堪望交河戍，风急如闻瀚海潮。"
            ]
        },
        {
            "title": "唐尧一章七句",
            "content": [
                "务成昭，惟唐尧，钦明秉德群后朝。",
                "建礼缦缦歌庆霄，屈轶在廷丰不雕。",
                "茅茨土阶以逍遥，望云就日谁敢骄。"
            ]
        },
        {
            "title": "思悲翁一章十句",
            "content": [
                "思悲翁，枭子雄。",
                "美人梦，翁也从天以来下。",
                "悲翁之来神灵雨，子朝以飞，暮何于处？猗嗟嗟，松柏萧",
                "萧泰陵树。"
            ]
        },
        {
            "title": "南征词六首（正德己卯）",
            "content": [
                "柳映金陵暮，花摇玉帐春。",
                "江淮明炮火，阊阖动梁尘。",
                "秘戏征西域，迷楼构北辰。",
                "三千歌舞地，谁似掌中人。¤"
            ]
        },
        {
            "title": "咏志六首",
            "content": [
                "朱火照玄夜，耿耿怀平生。",
                "云汉经中天，为章竟何成。",
                "潇潇风雨歇，引领晨鸡鸣。",
                "褰帷纳素月，悠然钟我情。¤"
            ]
        },
        {
            "title": "圣人出一章十句",
            "content": [
                "圣人出，龙翩翩。",
                "美人出，以管弦。",
                "千旌万骑雄哉纷，四家从以部领军。",
                "舞剑浮白，觞我镇国。",
                "陈秘戏，乐复乐。"
            ]
        },
        {
            "title": "远如期一章十句",
            "content": [
                "远如期，驾马以出门，咫步不可知。",
                "林有虺，水有蜮，短狐封狼肉，人以为麋，万里吁可悲。",
                "有杕之杜乔其枝，皇人寿穀今旋师。"
            ]
        },
        {
            "title": "上之回一章十四句",
            "content": [
                "上之回，大驱马。",
                "污沾野草，百里赭。",
                "行以北，美人从，不驾舍。",
                "行以南，美人泣，不旋驾。",
                "左平虏，右写亦豫章。",
                "率服威武、谁与敌？"
            ]
        },
        {
            "title": "暮春朝陵西游次张石川韵四首",
            "content": [
                "隧道前头御路平，春来雨露不胜情。",
                "路人曾见官家过，翠幔红妆逐辇行。"
            ]
        },
        {
            "title": "西清词四首",
            "content": [
                "碧殿峥嵘概泰清，飙台时送《步虚》声。",
                "流铃掷火飞章地，一片云遮翡翠城。¤"
            ]
        },
        {
            "title": "旅夜",
            "content": [
                "沉水烟消腻烛黄，疏帷浮动月苍苍。",
                "栖鸦不避霜风恶，绕树数声秋夜长。"
            ]
        },
        {
            "title": "厓山怀古",
            "content": [
                "南闽不废祥兴朔，西蜀仍闻艺祖孙。",
                "会与英雄消积恨，直从龙凤定中原。"
            ]
        },
        {
            "title": "庚子三月八日奉命充经筵讲官有感赋十韵",
            "content": [
                "春风环珮集群仙，回首瀛洲二十年。",
                "院柳绿垂鸾驾外，宫花红入凤池边。",
                "晓承纶绋开经幄，夕佩兰英拱御筵。",
                "青琐赤墀聊复尔，璇题珍馆故依然。",
                "三阶瑞气缠黄道，六籍荣光出翠川。",
                "祖武直从高帝始，人文真羡孝皇前。",
                "座临北斗沾尧酒，帘卷南薰协舜弦。",
                "长乐赐来霞锦艳，上林擎出露桃鲜。",
                "赓歌正值光华旦，下拜同瞻咫尺天。",
                "遥望帝城珠树里，金华凉月夜娟娟。"
            ]
        },
        {
            "title": "战城南一章十二句",
            "content": [
                "战城南，分战疆。",
                "运握奇，陈八方，铠甲纷员衷土黄。",
                "龙江之水，洪汤汤，马得饮之人不敢尝。",
                "馘囚乡晨解其缚，犒以钱刀，暮用为乐，愿为忠臣死报国",
                "。"
            ]
        },
        {
            "title": "凯歌词三首",
            "content": [
                "锦鞯白马出新河，簇队吴娃善凯歌。",
                "谱得升平新乐府，内家休按旧云和。"
            ]
        },
        {
            "title": "秋怀",
            "content": [
                "瑟瑟陵上松，琅琅峡中泉。",
                "回风相遇合，凄清成管弦。",
                "端居抚时运，闵默何由宣。",
                "野庐尽县磬，飞挽犹开边。",
                "初月张虚弓，流火无炊烟。",
                "明河不可觞，白榆不为钱。",
                "吾民亦劳止，旻天胡乃然。"
            ]
        },
        {
            "title": "碧梧丹凤图为黎侍御一卿题",
            "content": [
                "凤兮凤兮，尔来当何时？知尔之德万古长不衰，不然上天",
                "纵尔九苞羽，安用毰毸为？君不见桃虫当日飞为雕，脊令",
                "原上啼鸱鸮。",
                "舄几几，音哓哓，室家恐为阴雨漂。",
                "偃禾风定杲日出，冈上碧梧寒不凋。",
                "尔于此时来，和鸣叶箫《韶》。",
                "成王优游君奭喜，卷阿为尔歌且谣。",
                "凤兮凤兮，披图对尔起三叹，久矣不梦周公旦。",
                "咸阳宫前多枳棘，何用屑屑悲秦汉。"
            ]
        },
        {
            "title": "南征词六首（正德己卯）",
            "content": [
                "翠网张瑶浦，黄旗漾碧流。",
                "殷勤供庙荐，萧洒事宸游。",
                "御气通鲛室，祥烟化蜃楼。",
                "鱼龙应自喜，何敢负王舟。¤"
            ]
        },
        {
            "title": "西清词四首",
            "content": [
                "红叶飘飖出御沟，银屏金屋不知秋。",
                "侍臣鹄立空翘首，日色曈昽满凤楼。"
            ]
        },
        {
            "title": "送顾少参进表之京",
            "content": [
                "殊方长走画熊车，薇阁松窗月色虚。",
                "喜见西山归战马，愁闻南海进明珠。",
                "风生阊阖陈金镜，云拥罘罳拜玉除。",
                "后夜若逢牛斗使，前星应有凤凰书。"
            ]
        },
        {
            "title": "君马黄一章十一句",
            "content": [
                "君马黄，臣马玄，狭斜相逢不敢前。",
                "黄马驰，玄马逐，后喷沙，前喷玉。",
                "副以江许翼两张，翩翩倏如流电光。",
                "周有穆满今圣皇，君臣布德周万方。"
            ]
        },
        {
            "title": "宫怨",
            "content": [
                "上阳宫殿倚云霞，天外时闻度翠华。",
                "鱼钥重重锁窗户，夜来春雨到梨花。"
            ]
        },
        {
            "title": "暮春朝陵西游次张石川韵四首",
            "content": [
                "天寿山前云出虹，玉泉长在柳阴中。",
                "五风十雨多禾黍，野老闲来说孝宗。"
            ]
        },
        {
            "title": "有所思一章十三句",
            "content": [
                "有所思，思我母慈，身上锦袮裆，母身清宁寿以眉。",
                "日夜要襋之，于今化为缁。",
                "嗟我乃多携离，水流东海归何时，嗟我会面安可知。",
                "晨鸡鸣，鸣不已。",
                "东方明星光动地，照我驱驰走千里。"
            ]
        },
        {
            "title": "玄云一章七句",
            "content": [
                "玄云油油，北风肃肃。",
                "震电晔晔拔大木，雪雹须臾及牛腹。",
                "驱车随銮走折轴，关弓射天中鸿鹄，酌金叵罗奏蕃曲。"
            ]
        },
        {
            "title": "石流一章九句",
            "content": [
                "石流江怒，乌龙万斛，不可以渡。",
                "江怒石流，万斛乌龙，不可以浮。",
                "神怪隳突卫皇跸，皇潜以跃跃复出，于万斯年保贞吉。"
            ]
        },
        {
            "title": "上陵一章十三句",
            "content": [
                "上陵以游遨，下津驻旌旄。",
                "问君从何来，来从朔方渡淮濠。",
                "軨猎为君车，驾以赭白马。",
                "鼓声琅琅漏初下，手格飞禽血四洒。",
                "户寐而讹绝行者，宫监盱骇走且僵。",
                "玉盘荐食君莫尝，当天鸣镝射兔獐。",
                "须臾白日出东方。"
            ]
        },
        {
            "title": "淡交行",
            "content": [
                "琼楼十二中天起，弱柳崇桃斗青紫。",
                "鱼钥初开鹤盖来，平头奴子皆珠履。",
                "主人爱客名讴出，象琯鹍弦满人耳。",
                "臛蠵脍鲤腾羽觞，文笙黼帐春风里。",
                "当筵意气何所如，以漆投胶差可拟。",
                "舞罢阳阿花作阵，歌残《子夜》霞成绮。",
                "岂知戈戟在谈笑，回看堂上生荆杞。",
                "雨云翻覆，噫吁嚱！前有张陈后苏史，君不见君子之交淡",
                "如水。"
            ]
        },
        {
            "title": "拥离一章七句",
            "content": [
                "拥离在朱巷，珂马避之谁者往？前有宫殿詄荡荡。",
                "箭火飞，从天门。",
                "道傍讴者野游盘，万年行乐谁不欢。"
            ]
        },
        {
            "title": "凯歌词三首",
            "content": [
                "诸番鞮寄太侏亻离，重译于今圣得知。",
                "已有茅封及边帅，更将天姓赐胡儿。"
            ]
        },
        {
            "title": "临高台一章九句",
            "content": [
                "临高台，望泗与淮。",
                "言采其芑于水涯，谁其殖之感我怀。",
                "奋戎东南逖以北，无以逸欲临万国，生民何依依我德。",
                "皇祖在天，敬哉有赫。"
            ]
        },
        {
            "title": "南征词六首（正德己卯）",
            "content": [
                "月照牛山迥，风飘凤吹长。",
                "从臣黄制袷，歌妓锦为妆。",
                "玉辇栖萝幌，金鞭问竹房。",
                "夜阑调虎拨，知是奏《霓裳》。¤"
            ]
        },
        {
            "title": "凯歌词三首",
            "content": [
                "孝陵松柏贴青霄，凤辇龙旗久寂寥。",
                "百岁遗黎应感叹，神孙英武似先朝。"
            ]
        },
        {
            "title": "上邪一章六句",
            "content": [
                "上邪，下狭山童不可猎。",
                "射鼋向江江水竭，愿皇垂拱开明堂。",
                "铺仁获政和阴阳，千秋万岁长乐康。"
            ]
        }
    ]
}