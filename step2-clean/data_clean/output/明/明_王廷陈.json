{
    "dynasty": "明",
    "author": "王廷陈",
    "intro": "",
    "items": [
        {
            "title": "别张子言（四首）",
            "content": [
                "驰景不少待，客子何可留。",
                "相送不觉远，行行至河洲。",
                "中有双黄鹄，飞鸣谐匹俦。",
                "惊风扬洪波，散失焉能求。",
                "雌雄相背飞，影响日以遒。",
                "凫鹜岂不多，嗟哉非我仇。",
                "愿言树萱草，以解心烦忧。¤"
            ]
        },
        {
            "title": "白甿辞（五首）",
            "content": [
                "投君汉滨之玉佩，献君洛浦之明珰。",
                "感君提携祝寿昌，舜日尧年乐未央。",
                "为君楚舞纨袖扬，乍开乍合低复昂。",
                "矫若白鹄云中翔，雕楹绮阁回素光。",
                "竽瑟会节间笙簧，乐极悲来起徬徨。",
                "共指皎日输肝肠，乌白马角誓不忘。¤"
            ]
        },
        {
            "title": "陈叟",
            "content": [
                "生事缘儒误，伤心近老贫。",
                "一餐资弟子，数口仰交亲。",
                "身属工诗病，邻讥贳酒频。",
                "时瞻户外屦，多是问奇人。"
            ]
        },
        {
            "title": "驾幸南海子",
            "content": [
                "南郊初礼帝，上苑复夸胡。",
                "虎兕先声伏，车徒翼辇趋。",
                "网罗张一面，部曲用三驱。",
                "侍从群臣在，应知谏猎无。"
            ]
        },
        {
            "title": "咏怀（一十六首）",
            "content": [
                "达士志慷慨，贪夫思保全。",
                "有身则有患，消散固其然。",
                "伏波甘马革，庄周快乌鸢。",
                "用意匪一趣，大要归明贤。",
                "愚者暗桑榆，郁郁坐自煎。",
                "思虑损眠食，恐惧怀冰渊。",
                "蹙邀向宾客，劻勷终岁年。",
                "多图寡攸成，繁辞累其愆。",
                "展转不获纾，赍恨重泉。",
                "木槿荣一朝，日夕用长叹。¤"
            ]
        },
        {
            "title": "闲步",
            "content": [
                "卜筑苍岩畔，为园碧水涯。",
                "浴童依浅濑，浣女散晴沙。",
                "中散林惟竹，东陵圃是瓜。",
                "村头归欲暮，巾服映残霞。"
            ]
        },
        {
            "title": "拟矫志篇",
            "content": [
                "龙虬虽困，不资鳝鳅。",
                "鸑鷟虽孤，不匹鹜雏。",
                "虽有香草，当户必除。",
                "虽有仁人，在敌必诛。",
                "狐白虽美，炎暑必置。",
                "舟车之用，易地则弃。",
                "蕙兰不采，无异蓬蒿。",
                "干将不试，世比铅刀。",
                "以骥捕鼠，曾不如狸。",
                "饿夫获璧，不如得糜。",
                "郭生纯臣，鲁连高士。",
                "彼乃登台，此则蹈海。",
                "宁直见伐，无为曲全。",
                "宁渴而死，不啜盗泉。"
            ]
        },
        {
            "title": "遣闷",
            "content": [
                "病起衰颜聊自媚，春深笑口向谁开。",
                "五男不学从渠懒，三径俱荒阻客来。",
                "日展琴书娱潦倒，雨抛巾舄渍莓苔。",
                "交游物化今余几，倚杖看花首重回。"
            ]
        },
        {
            "title": "春歌",
            "content": [
                "初华锦绣舒，千林望如一。",
                "怀春废机杼，缣素难成匹。"
            ]
        },
        {
            "title": "岁暮杂兴（十首）",
            "content": [
                "一斥壮龄改，相知白首疏。",
                "干时计转拙，好客资苦无。",
                "饭牛当落日，牧豕入平墟。",
                "行年忽老丑，何意逐名誉。¤"
            ]
        },
        {
            "title": "夏日宴集宋宝山别墅留赠",
            "content": [
                "先生堪拟葛天民，筑室郊原远市尘。",
                "客款闲门惊稚子，自分余酌到农人。",
                "朱华冒日明棋局，翠竹含风撼角巾。",
                "不睹少微云雾里，楚江谁信有垂纶。"
            ]
        },
        {
            "title": "咏怀（一十六首）",
            "content": [
                "昔闻有游女，逍遥翔碧浔。",
                "交甫下请佩，解赠情亦深。",
                "可遇不可持，变化愁予心。",
                "影灭佩亦失，汉广无由寻。",
                "眄睇绝仿佛，徘徊逮夕阴。",
                "青鸟忽来过，贻我金石音。",
                "忧思耿难忘，写意于鸣琴。",
                "自伤非俦类，感激长悲吟。¤"
            ]
        },
        {
            "title": "岁暮杂兴（十首）",
            "content": [
                "谗毁行见迫，愁思坐不开。",
                "含垢长者仁，怀璧匹夫灾。",
                "在鸟愧能言，处木甘不材。",
                "终谢金笼闭，幸免匠石猜。¤"
            ]
        },
        {
            "title": "咏怀（一十六首）",
            "content": [
                "夸名非己有，祸患在须臾。",
                "生命无延期，昏旦有不虞。",
                "拂衣舍之去，矫步升天衢。",
                "陟降太微堂，上帝授灵符。",
                "六气备朝餐，双虬结飚舆。",
                "消玉馈我浆，冯云构我庐。",
                "圣真进杯觞，灵妃奏笙竽。",
                "三光代列炬，四海注一盂。",
                "抗臂抑羲和，六龙且徐徐。",
                "微瞬市朝易，日月曷云除。",
                "名漏泰山录，鬼伯无迫驱。",
                "举手谢世人，安能与尔俱。¤"
            ]
        },
        {
            "title": "遣兴（二首）",
            "content": [
                "南裔虽一区，险阻纷可凭。",
                "民居寄溪谷，雾雨常昼冥。",
                "妻子像蛇虺，魑魅冒人形。",
                "沙虫潜射影，触之丧其生。",
                "古来域称绝，何足烦天兵。",
                "吾闻王者师，无战唯有征。",
                "一卒不备归，良已亏威灵。",
                "地于东南缺，天乃西北倾。",
                "二仪有不足，并包人岂能。"
            ]
        },
        {
            "title": "咏怀（一十六首）",
            "content": [
                "儒生峭崖岸，抗颜论诗书。",
                "磬折周伦类，直方向朋徒。",
                "吐辞厉信义，皎日耀天衢。",
                "外表高洁谈，腹内蕴穿窬。",
                "命侣发瘗子，探口出含珠。",
                "金椎碎腐颊，青青歌应胪。",
                "圣言岂不伟，反为行劫需。",
                "诵说苟非人，阶乱岂胜诛。¤"
            ]
        },
        {
            "title": "别张子言（四首）",
            "content": [
                "故乡岂不思，临发中徘徊。",
                "借问欲谁须，重与心知违。",
                "山海高且深，见面未有期。",
                "有怀今不尽，相思亦何为。",
                "岂无弦歌曲，调促令心悲。",
                "立语未及终，白日奄忽移。",
                "安得鲁阳戈，挥景使东驰。¤"
            ]
        },
        {
            "title": "咏怀（一十六首）",
            "content": [
                "姬旦制冠裳，万古承其贲。",
                "偶以衣狙猱，奔腾裂且弃。",
                "承云本妙音，鳞羽争辟易。",
                "鲁门钟鼓声，转使爰居悸。",
                "物类何缤纷，人已非一致。",
                "韪哉尼父言，盍各言尔志。¤"
            ]
        },
        {
            "title": "白甿辞（五首）",
            "content": [
                "吴歈蔡讴调不同，众伶合作如一宫。",
                "流郑激楚溯回风，姱姿修态纷追从。",
                "人声丝竹各竞工，燕赵齐秦射代供。",
                "曜灵西藏曲未终，繁灯列炬亘筵红，皎如初日辉帘栊。¤"
            ]
        },
        {
            "title": "白甿辞（五首）",
            "content": [
                "高堂邃宇施翠帷，兰膏明烛散朱辉。",
                "二八接武步舒迟，被服姣丽光陆离。",
                "弹筝鸣瑟商羽移，喜溢欢恣不自持。",
                "转盼含嬉属所私，累觞劝君君自知。",
                "主人既醉客不辞，烛灭缨绝珠履遗。¤"
            ]
        },
        {
            "title": "岁暮杂兴（十首）",
            "content": [
                "日月处无恒，俯仰情非一。",
                "蟠泥乏龙德，悦草愧羊质。",
                "周周尚虑危，鹣鹣犹慕匹。",
                "纷纷驰突子，何不虞颠踬。¤"
            ]
        },
        {
            "title": "别曹仲礼（四首）",
            "content": [
                "泠泠山下涧，童童山上松。",
                "粼粼涧中石，瑟瑟松上风。",
                "波逝石不俱，飚奔松莫从。",
                "物理相倚藉，动息难可同。",
                "与君游宛雒，矫若双飞龙。",
                "中道怅相失，末路欣此逢。",
                "既逢不须臾，去复当严冬。",
                "霜霰集衡轭，虎豹啼林丛。",
                "子其慎桑榆，劳谦以令终。"
            ]
        },
        {
            "title": "岁暮杂兴（十首）",
            "content": [
                "昔惟乐游衍，今已识耕耨。",
                "连畛东陵瓜，一顷南山豆。",
                "坐久林壑暝，归晚妻孥候。",
                "倚树见墟烟，就枕闻山溜。¤"
            ]
        },
        {
            "title": "闻筝（二首）",
            "content": [
                "花月可怜春，房栊映玉人。",
                "思繁纤指乱，愁剧翠蛾颦。",
                "授色歌频变，留宾态转新。",
                "曲终仍自叙，家世本西秦。"
            ]
        },
        {
            "title": "溪边晚兴",
            "content": [
                "万井皆秋色，千岩尽落晖。",
                "谷喧邻牧散，溪响夕渔归。",
                "初月悬枫岸，余霞恋竹扉。",
                "坐来怜夜永，霜露入人衣。"
            ]
        },
        {
            "title": "行路难（五首）",
            "content": [
                "忠信不获显，众人害其上。",
                "世事风波纷荡漾，变化无方何可状。",
                "公旦金縢功罔刊，伏波铜柱师何壮。",
                "周王汉帝岂不明，谗言入耳心不谅。",
                "骨肉天亲尚有疑，他人岂得无迁放。",
                "生命飘蓬随所向，繁华谁保不凋丧。",
                "何为坐叹行复嗟，郁陶终日忧讥谤。¤"
            ]
        },
        {
            "title": "白甿辞（五首）",
            "content": [
                "娱酒沉歌费白日，绝代佳人何可失。",
                "若恋似矜态非一，持觞递进娇相迫。",
                "左推右引侠气溢，簪珥堕落宁复索。",
                "文窗朱缀开洞房，锦衾瑶席施象床。",
                "五色杂组系流黄，复帐中薰百和香。",
                "层轩曲槛俯回塘，鸳鸯鸂鶒罗成行。",
                "生丁盛世福运昌，四时为乐允无疆。"
            ]
        },
        {
            "title": "行路难（五首）",
            "content": [
                "面不同兮心亦殊，执一求之君何愚。",
                "星有好风或好雨，世人岂得均所图。",
                "孔赞《韶》兮墨非乐，遵叱驭兮阳回车。",
                "林中亦有嗜腐鸟，海上犹闻逐臭夫。",
                "此欲前兮彼则却，彼所吐兮此复驩。",
                "促席接襟议靡惬，异域殊疆志或投。",
                "达人旷视任自然，小儒曲士竞区区。¤"
            ]
        },
        {
            "title": "闻筝（二首）",
            "content": [
                "楚馆名娃出，秦筝逸响传。",
                "徘徊芳树侧，掩映杂花前。",
                "雁促玫瑰柱，莺喧锦绣筵。",
                "年来哀怨切，复此感繁弦。¤"
            ]
        },
        {
            "title": "妾薄命",
            "content": [
                "春风转蕙披兰，高台曲榭中连。",
                "经堂入奥张筵，秦筝赵瑟俱前。",
                "鸣弦度曲双妍，轻奉纨袖衽。",
                "宛若游龙翔鸾，翠盘金爵阑干。",
                "呈能角技为欢，种种厌射更端。",
                "眼看阳景西驰，高张兰烛承晖。",
                "车倦马怠不辞，但歌不醉无归。",
                "夜深坐促尊移，含悰送意向谁。",
                "众中色授君知，愿言并蒂双栖。",
                "恶闻易别轻离，伫立不胜彷徨。",
                "独宿寤言难忘，何以报君明珰。",
                "起视银河烂光，牛女咫尺相望。",
                "终夜不成报章。"
            ]
        },
        {
            "title": "咏怀（一十六首）",
            "content": [
                "兹岁忽云暮，驾言出城敔。",
                "杨柳翳白日，冈岑蔽玄云。",
                "荒原离兽驰，寒鸟鸣索群。",
                "上有百尺台，下有千古坟。",
                "登高一骋望，思我平生亲。",
                "延伫久不至，俯仰怀酸辛。",
                "万物靡不化，千载犹兹辰。",
                "驱马复来旋，咏歌聊饮醇。"
            ]
        },
        {
            "title": "夜坐",
            "content": [
                "生事日蹉跎，将如落景何。",
                "马蹄持自诵，牛角扣仍歌。",
                "把烛秋蛾集，开帘夕鸟过。",
                "长风自寥阔，飒飒振庭柯。"
            ]
        },
        {
            "title": "岁暮杂兴（十首）",
            "content": [
                "景曜一何速，志业百未酬。",
                "所愿则学孔，吾衰不梦周。",
                "智愚各有营，贵贱孰无忧。",
                "松子久我欺，萱草为谁求。"
            ]
        },
        {
            "title": "病起",
            "content": [
                "经旬伏枕艳阳天，病起藤萝绕户县。",
                "少日亲交魂梦里，一舂花鸟泪痕边。",
                "缘溪力薄依人步，课圃情多警竖眠。",
                "天遣此生无俗累，书签药裹任年年。"
            ]
        },
        {
            "title": "杂诗（五首）",
            "content": [
                "羲和驭六龙，驰光耀万里。",
                "一潜濛汜间，沉沦不自理。",
                "楚宫在昔时，繁华照江水。",
                "歌钟日夕闻，闲榭屯罗绮。",
                "运徂谋亦屈，巍构积倾圯。",
                "当昼狐兔翔，洞房生荆杞。",
                "朝云不可招，逝者谁能止。",
                "流观天地间，庶悟达生旨。"
            ]
        },
        {
            "title": "咏怀（一十六首）",
            "content": [
                "穷达有自然，鬼神柄其施。",
                "安坐值渥恩，周旋失所宜。",
                "佩玉乃不兆，压纽襁抱儿。",
                "上卿属稚齿，郎署淹庞眉。",
                "巧宦目马安，斯言恐亦非。",
                "岂无多智人，往往困蒿藜。¤"
            ]
        },
        {
            "title": "白甿辞（五首）",
            "content": [
                "朝露未晞夜霜零，众芳凋歇迍晙鸣。",
                "逝者如斯不复停，人生百年命忽倾。",
                "为君秉烛纵游行，三星在户参差明。",
                "腾觚飞爵何纵横，垂罗映縠耀珠缨。",
                "众中不言怀隐情，色授神驰流目成。",
                "士女杂坐交和歌，河转参横奈夜何。¤"
            ]
        },
        {
            "title": "艳歌行",
            "content": [
                "青楼临广陌，杨柳当窗垂。",
                "今日乐相乐，置酒临前池。",
                "与君初结婚，不意当乖违。",
                "君为东流水，出门不顾归。",
                "君当万里行，妾当守中闺。",
                "",
                ""
            ]
        },
        {
            "title": "咏怀（一十六首）",
            "content": [
                "河清不可俟，川逝谁能止。",
                "朝露忌太阳，夕日愁濛汜。",
                "歌舞化尘埃，都邑生荆杞。",
                "大运厄阳九，销毁固恒理。",
                "填海精卫劳，逐日夸父死。",
                "齐景悲牛山，晏婴笑未已。",
                "彭殇孰短长，无生悟方始。¤"
            ]
        },
        {
            "title": "咏怀（一十六首）",
            "content": [
                "元化运天地，硕辅须英雄。",
                "草昧若无侯，大业何由隆。",
                "匡时各有人，如云附飞龙。",
                "二八赞虞庭，胥靡翊殷宗。",
                "周公出天属，鼓刀应非熊。",
                "为猷苟切施，疏贱靡不庸。",
                "下世忺举肥，斥异多引同。",
                "岂乏倜傥士，无媒终固穷。¤"
            ]
        },
        {
            "title": "岁暮杂兴（十首）",
            "content": [
                "寡欲处易安，抗行俗难合。",
                "巢林只一枝，绕树犹三匝。",
                "竟日伯阳书，经年幼安榻。",
                "闭门客座空，启径朋簪盍。¤"
            ]
        },
        {
            "title": "咏怀（一十六首）",
            "content": [
                "击鼓以求亡，疾驰以逃影。",
                "驱介以乘高，骖蹇以求骋。",
                "挥刃丧其柄，振衣失其领。",
                "趣舍昧良图，存亡在俄顷。¤"
            ]
        },
        {
            "title": "行路难（五首）",
            "content": [
                "北风萧萧雨雪滂，辞我亲友之朔方。",
                "中闺少妇走徬徨，劝君斗酒牵衣裳。",
                "道路纵横多虎狼，岁暮天寒百草黄。",
                "结发本期不下堂，君独何为慕他乡。",
                "东流之水不西归，宛转蛾眉能几时。",
                "人生富贵亦有命，辛苦驰奔空尔为。",
                "纵令鼎食有别离，贱妾但愿共驩糜。¤"
            ]
        },
        {
            "title": "咏怀（一十六首）",
            "content": [
                "京洛冶游子，浮湛声色场。",
                "青骊服文舆，丹组绾罗裳。",
                "翱翔狭邪间，顺风扬芬芳。",
                "高堂置广宴，曲榭开闲房。",
                "分曹效百戏，作使征名倡。",
                "良庖脍肥鲜，珍馔溢圆方。",
                "朱华忽西逝，兰膏嗣其光。",
                "客醉赋无归，宵分歌未央。",
                "为乐自今日，千岁固其常。",
                "安能转多忌，叹息怀虞殃。¤"
            ]
        },
        {
            "title": "春日山居即事",
            "content": [
                "草动三江色，林占万壑晴。",
                "篱边春水至，檐际暖云生。",
                "溪犬迎船吠，邻鸡上树鸣。",
                "鹿门何必去，此地可躬耕。"
            ]
        },
        {
            "title": "春日郊游同所知",
            "content": [
                "芳郊联骑出，竹苑听莺迁。",
                "共酌陶嘉月，相看忆昔年。",
                "病因春事减，穷益故人怜。",
                "只恐闻鹈晙，花间拚醉眠。"
            ]
        },
        {
            "title": "春尽",
            "content": [
                "春尽人将老，庭闲晷独迟。",
                "絮飘兼鹤毳，花落罥蛛丝。",
                "石溜依琴泻，云阴入户移。",
                "幽怀偏水竹，晚步故临池。"
            ]
        },
        {
            "title": "岁暮杂兴（十首）",
            "content": [
                "人情皆喜新，世路惟嘉壮。",
                "鹄宠远见珍，薪积后居上。",
                "前鱼龙阳悲，遗簪少原怅。",
                "盛年亦有移，溢恩何可仗。¤"
            ]
        },
        {
            "title": "岁暮杂兴（十首）",
            "content": [
                "孔公深赞蠖，贾生虚忌鵩。",
                "屈伸在一时，忧喜本同域。",
                "河清岂能俟，途穷安足哭。",
                "久息汉阴机，莫问成都卜。¤"
            ]
        },
        {
            "title": "岁暮杂兴（十首）",
            "content": [
                "偏才互短长，名家殊去取。",
                "连城偿燕石，千金享弊帚。",
                "不识东家圣。",
                "翻谓西施丑。",
                "定价岂目前，知己俟身后。¤"
            ]
        },
        {
            "title": "遣兴（二首）",
            "content": [
                "八方异风土，百里殊阴晴。",
                "夷夏殆天设，终古难合并。",
                "权家但好胜，持议乖群情。",
                "孤军病深入，问罪虑无名。",
                "客主既不如，师老功难成。",
                "当恐强弩末，遂令小国轻。",
                "安得长者言，立谈罢交兵。",
                "皇惠均万物，各各遂其生。¤"
            ]
        },
        {
            "title": "行路难（五首）",
            "content": [
                "四坐且莫喧，听我促节歌路难。",
                "我今四十迫衰残，盛年一去何当还。",
                "昔斥为遭绛灌怒，今来岂受金张怜。",
                "泰山可移志不徙，寒烬从知无再然。",
                "但愿长随击壤民，优游鼓腹歌尧年。"
            ]
        },
        {
            "title": "咏怀（一十六首）",
            "content": [
                "日月亘天涂，照耀各有时。",
                "荣枯若循环，智巧难控持。",
                "贾生愁遇鵩，庄周惮为牺。",
                "纠缠谁不婴，文绣焉能辞。",
                "放言用自慰，虚无诚我欺。",
                "得失去来间，北叟乃深知。¤"
            ]
        },
        {
            "title": "杂诗（五首）",
            "content": [
                "絺绤寒不求，纩絮暑不御。",
                "当其不切施，弃置若弗顾。",
                "时节忽复及，效用乃如故。",
                "冥运不无代，物理岂常遇。",
                "功成互见夺，乘时各有鹜。",
                "嗟哉团扇姬，怨歌良已误。¤"
            ]
        },
        {
            "title": "别张子言（四首）",
            "content": [
                "我友驾言迈，去去之朔方。",
                "晨起趋中厨，为我具酒浆。",
                "长别在须臾，且愿尽杯觞。",
                "昔为骨肉亲，比翼云中翔。",
                "今当承乖违，邈若参与商。",
                "出门异乡县，居世如朝霜。",
                "世途转倾侧，良会安可常。",
                "羸马感人情，哀鸣衢路傍。",
                "悲风振乔林，瑟瑟伤肝肠。",
                "执手不能辞，泪下沾衣裳。",
                "恨无凌风翰，送子还故乡。¤"
            ]
        },
        {
            "title": "燕京元夕曲",
            "content": [
                "香车一一渡星桥，翠袖引双双玉箫。",
                "但讶游人争辟易，不知夫婿汉嫖姚。"
            ]
        },
        {
            "title": "别曹仲礼（四首）",
            "content": [
                "与君一为别，晷度逝不停。",
                "奄忽二十载，亲串日以零。",
                "短者已物化，存者非壮龄。",
                "况复异乡县，散处如晨星。",
                "但言长相思，岂意今合并。",
                "颜鬓各已改，不易惟兹情。",
                "孤鸿号朔风，黄鸟声嘤嘤。",
                "飞鸟恋俦匹，况乃称友生。¤"
            ]
        },
        {
            "title": "咏怀（一十六首）",
            "content": [
                "言笑色虽亲，致毒乘其昧。",
                "一旦弛周防，勺水成湍濑。",
                "祸乱在须臾，何有细不大。",
                "牧视后者鞭，蟋蟀思其外。",
                "舟壑竟难恃，轩驷何足赖。",
                "先民亦有言，高明鬼所害。",
                "庆吊非异门，骄蹇讵能会。¤"
            ]
        },
        {
            "title": "阊阖行",
            "content": [
                "阊阖开，贤人庸。",
                "鸣鼓间击镛，贡术蓄指微哉同。",
                "汲清亦附滓，鲜株稿荄粉以供。",
                "背叛腹，媪逐翁，如韦之矢十斛弓。",
                "俄逐而西，顷却以东。",
                "退乖妄侣，进丧贞朋。",
                "捷径窘疏武，仁轨罕哉通。",
                "孰为雌？孰为雄？朝誉曰尧，夕诋则蹻。",
                "枭妃鸾，萧艾生兰丛。",
                "蒙首以征，吾将奚从？",
                "",
                ""
            ]
        },
        {
            "title": "杂诗（五首）",
            "content": [
                "日月竞驰迈，一夕复一朝。",
                "临镜失故吾，壮心潜已消。",
                "圣朝弃贱士，九牛亡一毛。",
                "岂不希末荣，所苦术不饶。",
                "无能令身贵，何为使心劳。",
                "庄生诚我师，大鹏寓逍遥。¤"
            ]
        },
        {
            "title": "行路难（五首）",
            "content": [
                "磁石引铁金不连，饵可得鱼龙不吞。",
                "蜡戟虽妍不可刺，明珠虽贵不可餐。",
                "水中之车，何殊陆地之船？玉卮无当不以注，白刃倒持安",
                "用銛？手中虽有丈八矛，试之井底难回旋。",
                "轻舆驾良驷，途穷日暮安能前？丈夫虽有磊落才，生不逢",
                "时终蒿莱。¤"
            ]
        },
        {
            "title": "发裕州短歌",
            "content": [
                "黠卒前来意气雄，当阶缚我囚车中。",
                "飒飒惊飙动地至，城卷赤雾摧丹枫。",
                "城中之人走相视，城外萧萧嘶晓辔。",
                "道上残杨扫冻帷，过雁鸣蝉双迸泪。",
                "人生作吏何太苦，囊无一钱身被虏。",
                "可怜妻子尽畏途，南征白发愁豺虎。",
                "古来玉石怨俱焚，肮脏安能就圭组。"
            ]
        },
        {
            "title": "别张子言（四首）",
            "content": [
                "烦忧动我神，悲歌仍踯躅。",
                "郁郁道傍柳，垂荫昔何绿。",
                "严霜日夜寒，枝叶不复属。",
                "四时相推斥，变化一何速。",
                "俗子骛声华，世儒矜结束。",
                "立身多所乖，年命伤局促。",
                "子其爱景光，抱道在白屋。"
            ]
        },
        {
            "title": "杂诗（五首）",
            "content": [
                "手持一杯水，覆地东西流。",
                "荣悴有自然，万卉同一秋。",
                "翩翩者谁子，作色矜遨游。",
                "朝见驰华轩，日暮归山丘。",
                "忧来不可知，为虑何能周。",
                "贪夫昧成理，磬折将焉求。",
                "天命无改施，智巧诚足羞。¤"
            ]
        },
        {
            "title": "大祀",
            "content": [
                "香殿袅氤氲，钧天九奏闻。",
                "帝临趋衮冕，神至各风云。",
                "肃肃宫坛启，依依黍稷芬。",
                "甘泉称赋颂，吾已愧雄文。"
            ]
        },
        {
            "title": "少年行",
            "content": [
                "长安本侠窟，烈士多英风。",
                "杀人帝辇侧，射兽上林中。",
                "金羁及狡兔，珠弹落高鸿。",
                "归就博徒饮，酣歌意难穷。"
            ]
        },
        {
            "title": "送王知事还蜀",
            "content": [
                "佐邑已三载，还家无一钱。",
                "苦心成白首，达命任皇天。",
                "峡束秋江怒，云盘古栈悬。",
                "归来扬子宅，寂寞守吾玄。"
            ]
        },
        {
            "title": "楚岸吟寄牟子",
            "content": [
                "楚岸长杨垂至地，百鸟娇啼春自醉。",
                "晴丝冉冉堕碧空，风光颇为游人媚。",
                "我家黄子国，君住鄂王城。",
                "大江东下云雾接，滔滔应泻故人情。",
                "忆初同领南宫宴，白马青袍花映面。",
                "本期霄汉并翱翔，宁知世路多更变。",
                "我归十年前，君归十年后。",
                "荣华颠倒若梦中，人情翻覆无不有。",
                "安能顾堕甑，自令心不开。",
                "阴岩积古雪，白日何当来。",
                "我将振衣从子游，请君洒扫鹦鹉洲。",
                "迟日经行桃竹杖，烟波摇漾木兰舟。",
                "须令汉水变春酒，更遣大别为糟丘。",
                "蛟龙自吟鹤自舞，仙人铁笛沈高楼。",
                "留连坐待明月上，翠娥劝饮来沙头。",
                "竹林诸贤真琐琐，高阳酒徒安足俦。",
                "吁嗟此会难即得，使我怅望无时休。",
                "君不见楚宫寂寞台殿荒，岁岁东风开野棠。",
                "三闾憔悴行吟处，千古犹传杜若香。",
                "丈夫眼底安足计，君行采采莫相忘。"
            ]
        },
        {
            "title": "园亭言怀",
            "content": [
                "骏死骨谁象，市焚齿自累。",
                "弃置悲团扇，龃龉叹方枘，耻随荆橘化，乐与魏瓠弃。",
                "素无金张援，焉取丘园贲。",
                "农圃衍世业，桑麻综岁计。",
                "实饱三士桃，芳引八公桂。",
                "春原露未晞，秋皋霜已被。",
                "偶缘物态感，遂与神理契。",
                "晷度无能淹，金石亦善敝。",
                "愿言齐得丧，庶以纾劳瘁。"
            ]
        },
        {
            "title": "岁暮杂兴（十首）",
            "content": [
                "年往志亦减，誉来毁乃加。",
                "遂初困无闷，善后生有涯。",
                "永年慕樗栎，存身悟龙蛇。",
                "大隐但城市，嘉遁岂烟霞。¤"
            ]
        },
        {
            "title": "咏怀（一十六首）",
            "content": [
                "僶俛信无当，踯躅常苦忧。",
                "伤哉世路交，同源终异流。",
                "执手爱不浅，转面起见雠。",
                "倾侧忍负欺，怨毒生绸缪。",
                "弯弓日相向，乘利来迫遒。",
                "薛公一获罪，宾客谁顾留。",
                "炎炎廷尉门，灰寂令人愁。",
                "胡越使相为，安危在一舟。",
                "轻薄市中童，反复诚独羞。",
                "烦思发愤懑，自兹绝交游。¤"
            ]
        },
        {
            "title": "豪士吟赠王氏",
            "content": [
                "君家高楼临汉水，落日悲风白云起。",
                "门垂杨柳千万株，长条直拂洪波里。",
                "我来系舟古杨下，秋深岸束蒹葭靡。",
                "此时归思正郁陶，偶尔逢君行且止。",
                "邀我置酒开绮筵，庖子击肥兼割鲜。",
                "海榴新擘宝房碎，湘橘旋摘金子圆。",
                "翠袖成行献歌舞，授色知心次第前。",
                "堂中食客多且贤，宝刀锦带光接联。",
                "持觞递进劝我酒，四座为寿俱万年。",
                "平原十日饮未足，白首酣歌凌紫烟。",
                "自矜膂力莫与我，侠气翩翩尤擅武。",
                "角弓十斛左右张，蛇矛丈八盘旋舞。",
                "枥上生驹六驳姿，猛士如林不敢骑。",
                "控鬛鸣鞭一跃上，疾驰缓步众称宜。",
                "男儿身手有如此，壮节奇功皆可为。",
                "君不见道阻天寒行旅苦，水有毒蛟山有虎。",
                "请君杀蛟兼射虎，恶少纷纷安足数。"
            ]
        },
        {
            "title": "咏怀（一十六首）",
            "content": [
                "梧宫肆诘辩，齐楚兵始连。",
                "弦高犒晋师，郑国赖以全。",
                "齐乐不可犯，范昭知有贤。",
                "谁云制胜术，乃在樽俎间。",
                "君子慎几微，祸福基一言。",
                "覆水各自流，事去诚可怜。¤"
            ]
        },
        {
            "title": "杂诗（五首）",
            "content": [
                "中园种桃李，不言下成蹊。",
                "凝霜被原野，零落愁安归。",
                "盛年有销铄，穷达在一时。",
                "便嬛途路子，俯仰乍荣辉。",
                "夸名何足赖，怨毒常苦滋。",
                "灵龟欢在涂，雄鸡惮为牺。",
                "膏火忌自煎，斯言诚可悲。¤"
            ]
        },
        {
            "title": "别曹仲礼（四首）",
            "content": [
                "别子大河侧，见子长江滨。",
                "对面但疑叹，含意惨莫陈。",
                "岂无新知欢，念此同袍人。",
                "扳留不须臾，羲阳忽以沦。",
                "奋身思系日，天路邈无因。",
                "安能附高翮，一举摩青旻。",
                "饱者岂念饥，贵者羞贱贫。",
                "薄终古所尤，交谊贵在伸。",
                "故心苟不移，何必会合频。",
                "慷慨即长路，无为儿女仁。¤"
            ]
        },
        {
            "title": "驾入",
            "content": [
                "铙音传晚甸，芝火动春城。",
                "一路青阳送，千门紫气迎。",
                "龙鸾回国步，星月扈天行。",
                "大内通宵入，祥烟达旦生。"
            ]
        },
        {
            "title": "别曹仲礼（四首）",
            "content": [
                "中夜起相送，白露涂我襟。",
                "低头惜分手，举头伤辰参。",
                "斗酒良不薄，对之不能斟。",
                "唧唧草间虫，助我扬悲吟。",
                "为君拭绿绮，弹作清商音。",
                "物理关人情，泪下不可禁。",
                "谷风刺小怨，孔公赞同心。",
                "延陵轻宝剑，高义垂至今。",
                "亲交信不薄，先民良可钦。¤"
            ]
        },
        {
            "title": "咏怀（一十六首）",
            "content": [
                "两仪立枢要，万事具纪纲。",
                "智士运机权，一童驱百羊。",
                "羽重金或轻，尺短寸有长。",
                "壮夫苟失据，反为竖子伤。",
                "独茧引六鳌，纤缴连双鸧。",
                "操持贵不谬，得失讵有常。",
                "始悟制人术，岂在多与强。¤"
            ]
        }
    ]
}