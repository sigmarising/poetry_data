{
    "dynasty": "明",
    "author": "谢榛",
    "intro": "1495～1575  \r\n明代诗人。字茂秦﹐号四溟山人﹐一号脱屣山人。临清(今属山东)人。他年轻时刻意为歌诗﹐渐渐闻名于当世。入京后就与李攀龙﹑王世贞等人建立诗社﹐谢榛为长。但随着李攀龙的名声大 ﹐再加上他论诗与李攀龙的意见有所不合﹐于是李攀龙与他绝交﹐王世贞等人袒护李攀龙而排挤谢榛。但谢榛诗名已着﹐从此他遍游诸藩王之间﹐先秦﹑晋﹐后燕﹑赵。他从布衣终其身﹐死在游历途中的大名。 \r\n\r\n谢榛论诗的主张主要表现在《四溟诗话》里。他的基本态度是与李攀龙﹑王世贞一致的﹐也是极力主张模拟盛唐﹐鄙视宋人﹐并且认为:\"学其上仅得其中﹐学其中斯为下矣﹐岂有不法前贤而法同时者﹖\"但与李攀龙等人稍有不同的是他取径较宽﹐认为初盛唐14家\"咸可为法\"﹐并且看到这些大家风格各有不同:\"有雄浑如大海奔涛﹐秀拔如孤峰峭壁﹐壮丽如层楼迭阁﹐古雅如瑶瑟朱弦﹐老健如朔漠横雕﹐清逸如九皋鸣鹤﹐明净如乱山积雪﹐高远如长空片云﹐芳润如露熏春兰﹐奇绝如鲸波蜃气。\"他强调﹐对这14家应\"熟读之以夺神气﹐歌咏之以求声调﹐玩味之以裒精华。得此三要﹐则造乎浑沦﹐不必塑谪仙而画少陵也\"。 \r\n\r\n谢榛较重视诗歌创作中各有所得的\"天机\"和\"超悟\"。由此出发﹐他强调情真﹐不要摹拟太甚:\"今之学子美者﹐处富有而言穷愁﹐遇承平而言干戈。不老曰老﹐无病曰病﹐此摹拟太甚﹐殊非性情之真也。\"并且还强调\"人不敢道﹐我则道之﹔人不肯为﹐我则为之\"的独创性。这些看法显然比李攀龙诗论开通和高明。 \r\n\r\n但是﹐谢榛尽管提倡\"超悟\"﹐提倡道他人所未道﹐其目的主要还在追求诗篇中的\"警句\"。他认为:\"凡作诗先得警句﹐以为发兴之端﹐全章之主。格由主定﹐意从客生。\"而且认为这类\"超悟\"式的独特的警句﹐既可以通过\"静室隐几﹐冥搜邈然\"的办法﹐也可以通过\"阅书醒心﹐忽然有得\"的办法﹐这些都是脱离生活的错误门径。他的诗歌创作有时仅得佳句而难见完篇﹐这种现象正是他创作指导思想所带来的必然结果。 \r\n\r\n谢榛的诗歌创作有两方面较为突出。一是因他长期转徙于公卿﹑藩王之间﹐过着类似乞讨的生活﹐所以其诗经常发抒他飘游中的凄苦情怀。如《夜坐感怀寄徐文山》等篇﹐苦情愁绪﹐溢于言表。他描写旅途的困顿也颇为真切精细:\"凉雨何冥冥﹐黑云复浩浩。山行夜不休﹐破屋临古道。数口远相投﹐芜秽不及扫。园荒无主人﹐马散啮秋草。\"(《雨中宿榆林店》)诗人也时常升腾起\"他年学耕稼\"(《春夜即事》)和\"亦有逃禅意\"(《暮秋夜柬宗上人》)的愿望。但实际上他仍然是到处奔波。二是由于他长期游历秦﹑晋﹑燕﹑赵﹐所以塞外风光常常出于笔端。象《塞上曲四首》﹑《胡笳曲》﹑《九月雪》﹑《冬夜闻笛》等诗﹐较为生动地描绘出\"吹落梅花雪满山\"﹑\"菊花含冻不成秋\"的景色﹐也表现塞外人们的风貌和情怀:\"弯弧仰射双鵰下﹐日晚穹庐带雪归\"﹐\"野烧连山胡马绝﹐何人月下唱凉州﹖\"有些诗歌还吐露出他期望良将守边的想法。他在《送许参军还都下兼寄严冢宰敏卿》里就大声疾呼:\"三关父老且挥涕﹐当代应多卫霍俦﹗\" \r\n\r\n谢榛善长近体﹐五律更优。如《暮秋同冯直卿﹑秦廷献﹑李士美迎黄花山》:\"深入黄花谷﹐高临玉女台。迎人千嶂出﹐随意一樽开。寒露垂瑶草﹐秋风扫石苔。子长耽胜绝﹐猿鸟莫相猜。\"句烹字炼﹐表现出他风度端凝的艺术功力。此外﹐他的一些七绝也能节制精严﹑神采焕发﹐如《怨歌行》等﹐抒发情怀﹐颇为蕴藉。 \r\n\r\n着有《四溟集》24卷。",
    "items": [
        {
            "title": "秋雨宿权店驿有感",
            "content": [
                "驿灯分暝色，野馆滞秋阴。",
                "已倦衰年事，偏驰故国心。",
                "夜凉槐雨滴，月暗草虫吟。",
                "归梦不知路，千山云更深。"
            ]
        },
        {
            "title": "寄孔方伯汝锡",
            "content": [
                "每忆汾阳约，何为代北游。",
                "神交太行迥，调合建安流。",
                "高步云随杖，穷边雪照楼。",
                "虏骄轻出入，吾老重淹留。",
                "厚禄惟思报，严兵只御秋。",
                "材官几人在，国士百年忧。",
                "上古元无战，中丞自有谋。",
                "冰清闲鹤渚，潭冷闭龙湫。",
                "旧社独来去，春醪那唱酬。",
                "相逢话时事，感慨望神州。"
            ]
        },
        {
            "title": "雪后登代州城楼时虏犯岢岚三首",
            "content": [
                "霁色分诸垒，寒空下一雕。",
                "幕南白草尽，胡马亦何骄。"
            ]
        },
        {
            "title": "雁门",
            "content": [
                "昔年雁门路，霜气逼征鞍。",
                "野望天何惨，徒行老更难。",
                "人烟隔水静，鬼火照沙寒。",
                "战伐空悲感，风凄戍角残。"
            ]
        },
        {
            "title": "杨白花",
            "content": [
                "年少宫中树，偏怜杨白花。",
                "长风吹日暮，春雪落天涯。",
                "荡子空相忆，芳年谩自嗟。",
                "月明愁不见，啼杀禁城鸦。"
            ]
        },
        {
            "title": "秋庭",
            "content": [
                "东园闲白日，庭户绝经过。",
                "落叶听无尽，秋风来更多。",
                "忽闻诛寇盗，莫厌事兵戈。",
                "卖剑今谁是，愁云渺大河。"
            ]
        },
        {
            "title": "送李给事元树奉使云中诸镇",
            "content": [
                "琐闱朝下促飞旌，岁暮看君塞上行。",
                "戍角动人多苦调，戎衣走马半新兵。",
                "关开涿鹿云连树，路出蜚狐雪满城。",
                "计日楚才封事上，君王深见九边情。"
            ]
        },
        {
            "title": "别调曲代赠所知三首",
            "content": [
                "家住邺城门向西，青楼上与邺城齐。",
                "郎行好记门前柳，春梦南来路不迷。"
            ]
        },
        {
            "title": "春野",
            "content": [
                "去郭苍茫色，鸦飞欲暮天。",
                "青天一筇外，白发万花前。",
                "春事浑相恼，人情好自怜。",
                "踏歌时遣意，平楚漫风烟。"
            ]
        },
        {
            "title": "塞上曲三首",
            "content": [
                "飞将龙沙逐虏还，夜驱驼马入燕关。",
                "城头残月谁横笛，吹落梅花雪满山。"
            ]
        },
        {
            "title": "江南曲二首",
            "content": [
                "夹岸多垂杨，妾家临野塘。",
                "手拈青杏子，不忍打鸳鸯。"
            ]
        },
        {
            "title": "大梁冬夜",
            "content": [
                "坐啸南楼夜，孤灯客思长。",
                "人吹五更笛，月照万家霜。",
                "归计身多病，生涯鬓易苍。",
                "征鸿向何许，春意遍湖湘。"
            ]
        },
        {
            "title": "秋怀",
            "content": [
                "秋来客思渺烟波，湖上看山秋更多。",
                "只恐佳人怨秋色，晚风吹断采菱歌。"
            ]
        },
        {
            "title": "访葛征君",
            "content": [
                "西城闲访葛洪家，篱落秋余白豆花。",
                "高枕自知无俗梦，数椽茅屋在烟霞。"
            ]
        },
        {
            "title": "夏夜独坐披襟当风颇有秋意赋此寄怀",
            "content": [
                "散发南楼夜，翛然披素襟。",
                "蛩声依草际，萤火落墙阴。",
                "老破当年梦，秋生久客心。",
                "遥思苔石上，坐听美人琴。"
            ]
        },
        {
            "title": "夜话李孺长书屋因忆乃翁左纳言",
            "content": [
                "忘年尔我重交情，论事相同见老成。",
                "月到广除寒有色，鸦归疏柳夜无声。",
                "三农更苦江南税，百战方休海上兵。",
                "岁暮银台应感叹，几人封事为苍生？"
            ]
        },
        {
            "title": "夏夜集冯员外汝言举子汝强宅赋得花字",
            "content": [
                "淹留数高会，伯仲复名家。",
                "白发几年客，红蕖三度花。",
                "风从西苑至，月傍帝城斜。",
                "徙倚发孤咏，隔林啼曙鸦。"
            ]
        },
        {
            "title": "雨中宿榆林店",
            "content": [
                "凉雨何冥冥，黑云复浩浩。",
                "山行夜不休，破屋临古道。",
                "数口远相投，芜秽不及扫。",
                "园荒无主人，马散啮秋草。",
                "席地即吾庐，馔生聊自保。",
                "隔林乞火回，酌酒慰怀抱。",
                "反为妻子嗤，宁如在家好。"
            ]
        },
        {
            "title": "冬夜黄给事用章宅同张肖甫赋得中字",
            "content": [
                "初逢青琐彦，下榻一宵同。",
                "月落棋声里，春回烛影中。",
                "放歌还楚调，扶醉有巴童。",
                "上苑遥相问，梅花定几丛。"
            ]
        },
        {
            "title": "寄赵宪副万举",
            "content": [
                "旧卧淮阳阁，今屯邺下兵。",
                "经时求壮士，忧国听边声。",
                "马踏长楸道，旗翻细柳营。",
                "黄须少年子，仗剑迟功成。"
            ]
        },
        {
            "title": "春日即事",
            "content": [
                "和戎共拟静边声，抗疏谁当悉虏情。",
                "燕地去秋曾几战，汉家今日更多兵。",
                "春城雨后寒逾重，曙角风前怨未平。",
                "直北烟尘时极目，乌鸢飞入亚夫营。"
            ]
        },
        {
            "title": "秋日怀弟",
            "content": [
                "生涯怜汝自樵苏，时序惊心尚道途。",
                "别后几年儿女大，望中千里弟兄孤。",
                "秋天落木愁多少，夜雨残灯梦有无。",
                "遥想故园挥涕泪，况闻寒雁下江湖。"
            ]
        },
        {
            "title": "北望二首",
            "content": [
                "戎马何时定，愁云直北看。",
                "朝廷殊见远，将相各知难。",
                "风乱边声急，霜连兵气寒。",
                "中天问明月，曾照汉家坛。¤"
            ]
        },
        {
            "title": "漠北词三首",
            "content": [
                "石头敲火炙黄羊，胡女低歌劝酪浆。",
                "醉杀群胡不知夜，遥见岭下月如霜。"
            ]
        },
        {
            "title": "宫词二首",
            "content": [
                "晓起慵妆眉黛残，玉阶芳草卷帘看。",
                "花间漫扑双蝴蝶，宿露偏沾翠袖寒。"
            ]
        },
        {
            "title": "武皇巡幸歌四首",
            "content": [
                "年少羽林郎，严冬较猎忙。",
                "旌旗开御道，剑戟拥长杨。",
                "飞去五花马，射来双白狼。",
                "中官传赐酒，甲胄拜君王。"
            ]
        },
        {
            "title": "漠北词三首",
            "content": [
                "委羽山横塞北天，学飞雏雁夕阳边。",
                "匈奴岁岁无争战，白马黄驼傍草眠。"
            ]
        },
        {
            "title": "除夕徐子与宅得年字",
            "content": [
                "客里岁时迁，还来醉此筵。",
                "吴歌怜《子夜》，潘鬓感丁年。",
                "列炬明深院，繁星动远天。",
                "宫梅殊有意，更向早春妍。"
            ]
        },
        {
            "title": "读江宁王悼内诗",
            "content": [
                "凄凉不易写，楚调复清新。",
                "字字心间泪，时时梦里人。",
                "风悲西苑树，月惨后宫春。",
                "令与陈王并，无惭赋《洛神》。"
            ]
        },
        {
            "title": "哀哉行二首",
            "content": [
                "燕京老人鬓若丝，生长富贵无人欺。",
                "少年慷慨结豪侠，弯弓气压幽并儿。",
                "自嗟迩来筋力衰，动须僮仆相扶持。",
                "忽惊杂虏到门巷，黄金如山难解危。",
                "余息独存剑锋下，子孙散尽生何为。",
                "厩马北驱嘶故主，劲风吹断枯桑枝。",
                "哀哉行，天何知。¤"
            ]
        },
        {
            "title": "东园秋怀二首",
            "content": [
                "天寒闻落木，叶叶是乡愁。",
                "敲窗作风雨，不减去年秋。"
            ]
        },
        {
            "title": "东园秋怀二首",
            "content": [
                "花竹可消愁，愁来独上楼。",
                "自古天涯客，谁禁老去秋。"
            ]
        },
        {
            "title": "武皇巡幸歌四首",
            "content": [
                "玉辇冲寒色，萧萧八骏鸣。",
                "兔河冰上过，狐岭雪中行。",
                "抚剑群胡遁，弯弓百兽惊。",
                "当年赤帝子，空到白登城。¤"
            ]
        },
        {
            "title": "游天坛山",
            "content": [
                "偶逢双玉童，相引蹑云去。",
                "犬吠洞门开，三花最深处。"
            ]
        },
        {
            "title": "暮秋郊行偶述",
            "content": [
                "太行迢递起苍烟，凄断鸣鸿倚杖前。",
                "南阻黄巾愁落日，东游皂帽感当年。",
                "山城秋老行边树，河甸寒生战后天。",
                "独有王孙多意气，千金骏马猎平田。"
            ]
        },
        {
            "title": "暮秋夜柬宗上人",
            "content": [
                "山城摇落夜，感慨几人同。",
                "旧馆残孤烛，秋原老百虫。",
                "才疏漂泊际，心定寂寥中。",
                "亦有逃禅意，明朝过远公。"
            ]
        },
        {
            "title": "塞下曲二首",
            "content": [
                "塞上黄须儿，饮马黑山涧。",
                "弯弧向朔云，莫射南飞雁。"
            ]
        },
        {
            "title": "都下别张志虞",
            "content": [
                "十年今一见，话旧却成悲。",
                "共醉新丰酒，天涯又别离。"
            ]
        },
        {
            "title": "寄武当山张隐君",
            "content": [
                "辞官身寄楚天涯，石屋烧丹别是家。",
                "七十二峰春雪里，杖藜随意看梅花。"
            ]
        },
        {
            "title": "自拙叹",
            "content": [
                "出门何所营，萧条掩柴荆。",
                "中除不洒扫，积雨莓苔生。",
                "感时倚孤杖，屋角鸠正鸣。",
                "千拙养气根，一巧丧心萌。",
                "巢由亦偶尔，焉知身后名。",
                "不尽太古色，天末青山横。"
            ]
        },
        {
            "title": "北望二首",
            "content": [
                "十月嘶胡马，南来饮潞河。",
                "论功自有定，报国岂无多。",
                "雾拥宫门隔，星飞羽檄过。",
                "中兴见神武，不许郅支和。"
            ]
        },
        {
            "title": "送樊侍御之金陵",
            "content": [
                "地入维扬路，天分牛斗墟。",
                "秋帆二水外，春草六朝余。",
                "冰雪生官舍，风尘走谏书。",
                "从来经国者，宁不念樵渔。"
            ]
        },
        {
            "title": "寄怀西谷主人（隐耕园，在邺城北）",
            "content": [
                "上党归来独忆君，野亭幽事每宵分。",
                "荷池烛影游鱼荡，花院棋声宿鸟闻。",
                "漳水远通千里脉，洛城高压万山云。",
                "于今南北殊修阻，回首长吟又落曛。"
            ]
        },
        {
            "title": "塞上曲三首",
            "content": [
                "旌旗荡野塞云开，金鼓连天朔雁回。",
                "落日半山追黠虏，弯弓直过李陵台。"
            ]
        },
        {
            "title": "留别张德隆",
            "content": [
                "来时积雨没平原，去路鸣虫秋正繁。",
                "桂树花开如有兴，紫骝嘶过孝王园。"
            ]
        },
        {
            "title": "春闺",
            "content": [
                "深院飞花急，临风祇自哀。",
                "又看春色老，坐使玉颜摧。",
                "落月窥琴室，流尘上镜台。",
                "窗前有梅树，岁暮待君开。"
            ]
        },
        {
            "title": "春园",
            "content": [
                "水村人寂寂，迟日敞柴关。",
                "菜甲春初细，园丁雨后闲。",
                "沙边来白鸟，柳外出青山。",
                "此地多幽意，行歌薄暮还。"
            ]
        },
        {
            "title": "即席赠薛之翰",
            "content": [
                "园花樽酒日相期，共尔留连欲暮时。",
                "醉倚山亭歌楚调，秋萤飞过石榴枝。"
            ]
        },
        {
            "title": "春宫词",
            "content": [
                "长信宫中芳草生，晚风独立正含情。",
                "时颦柳叶听龙驾，谁隔桃花吸凤笙。",
                "金屋半开春寂寞，珠帘不动月分明。",
                "烧残蜡炬虚长夜，遮莫同心结未成。"
            ]
        },
        {
            "title": "晓起",
            "content": [
                "晓起正科头，时闻花外鸠。",
                "出门疏雨歇，倚杖断云流。",
                "绿草偏依水，青山半入楼。",
                "况逢春酒熟，不负嗣宗游。"
            ]
        },
        {
            "title": "春雪登楼",
            "content": [
                "天垂楼外云，雪变城中树。",
                "何处不春寒，鸦啼又飞去。"
            ]
        },
        {
            "title": "春兴",
            "content": [
                "夜月悬银烛，春江湛绿醅。",
                "美人歌古调，烂醉百花台。"
            ]
        },
        {
            "title": "寄怀许伯诚",
            "content": [
                "发轫辽阳雪，还家韦杜春。",
                "客疏门自掩，官罢酒相亲。",
                "白首歌今代，青山梦古人。",
                "行藏不可问，独鹤下西秦。"
            ]
        },
        {
            "title": "次张祜金山寺之韵",
            "content": [
                "孤绝寒逾迥，苍茫夜不分。",
                "僧归依岛月，龙定缩江云。",
                "天汉窗前合，风涛枕上闻。",
                "好沽瓜步酒，诗思在微醺。"
            ]
        },
        {
            "title": "武皇巡幸歌四首",
            "content": [
                "齐鲁巡游地，苍生见紫微。",
                "晴云随躭舫，春水照龙衣。",
                "柳畔千官拥，沙边七校围。",
                "观鱼移白日，鼓吹月中归。¤"
            ]
        },
        {
            "title": "南伐",
            "content": [
                "南伐驱千骑，遥闻几战场。",
                "青年多侠气，白骨半他乡。",
                "塞雁悲秋老，闺人哭夜长。",
                "招魂渺何处，天外月茫茫。"
            ]
        },
        {
            "title": "榆河晓发",
            "content": [
                "朝晖开众山，遥见居庸关。",
                "云出三边外，风生万马间。",
                "征尘何日静，古戍几人间。",
                "忽忆弃繻者，空惭旅鬓斑。"
            ]
        },
        {
            "title": "寄王侍御塞上",
            "content": [
                "君王重简命，尔志在澄清。",
                "节钺分西顾，风寒护北征。",
                "羽旗风外合，骢马雪中行。",
                "直渡桑乾水，还临骠骑营。",
                "九关多猛士，百战有长城。",
                "夜半仍传檄，天寒未解兵。",
                "黑山横宝剑，青海动金钲。",
                "独仗防边策，兼收抗疏名。",
                "虚心当国事，高议见儒生。",
                "壮岁思铭鼎，空言陋请缨。",
                "乘秋摧虏气，计日答皇情。",
                "应遣龙庭使，驰书到玉京。"
            ]
        },
        {
            "title": "潞阳晓访冯员外汝言二首",
            "content": [
                "海日上孤帆，山云交杂树。",
                "美人方晓眠，更在林深处。"
            ]
        },
        {
            "title": "送王侍御按河南",
            "content": [
                "塞上初归复此行，燕南极目送飞旌。",
                "天连嵩岳寒云尽，马度黄河春草生。",
                "簪笔常思未央殿，封章时发大梁城。",
                "知君最爱应刘赋，更向西园一寄声。"
            ]
        },
        {
            "title": "九日集徐郎中汝思宅得杯字",
            "content": [
                "连床留昨夜，九日复筵开。",
                "白发愁中赋，黄花乱后杯。",
                "霜兼宫树变，雁自塞门来。",
                "赖是同心者，深知庾信哀。"
            ]
        },
        {
            "title": "别调曲代赠所知三首",
            "content": [
                "木落天寒郎欲行，樽前离怨一鸣筝。",
                "燕姬纤手调新曲，不是西楼今夜声。"
            ]
        },
        {
            "title": "冬夜尹明府宴集因忆何治象梁公济",
            "content": [
                "天寒地主见情亲，雉堞参云雁塞邻。",
                "十载别怀今夜酒，数茎短发旧游人。",
                "雪庭照席偷明月，冻树垂花像早春。",
                "遥忆二君寻白社，方知岁暮有松筠。"
            ]
        },
        {
            "title": "初春夜同梁公实宗子相赋得声字",
            "content": [
                "雪尽长风吹禁城，梅花零落此时情。",
                "关河月暗迷鸿影，宫殿春寒涩漏声。",
                "乱后骚人同百感，年来壮士苦长征。",
                "樽前莫话边庭事，弹剑悲歌气未平。"
            ]
        },
        {
            "title": "塞上曲三首",
            "content": [
                "暮云黯澹压边楼，雪满黄河冻不流。",
                "野烧连山胡马绝，何人月下唱《凉州》。"
            ]
        },
        {
            "title": "道院秋夕",
            "content": [
                "秋河一带月光团，露坐空除夜欲阑。",
                "却讶西楼降仙子，玉笙吹彻万家寒。"
            ]
        },
        {
            "title": "九日过王叔野无菊",
            "content": [
                "陶潜懒慢闭柴关，九日餐英自解颜。",
                "不种黄花君更懒，满城秋色几人闲。"
            ]
        },
        {
            "title": "伏枕",
            "content": [
                "伏枕无穷事，虚堂秋夜深。",
                "松低半窗月，山静数家砧。",
                "老鹤同幽意，寒蒐伴苦吟。",
                "百年儿女计，谁识向平心。"
            ]
        },
        {
            "title": "初春夜集王元美宅饯别吴峻伯徐汝思袁履善三",
            "content": [
                "共饯江南客，芳筵候月来。",
                "漏催诗草就，春报烛花开。",
                "把袂终千里，论心更一杯。",
                "风人今夜聚，星使几时回。",
                "官舍遥闻笛，宫庭暗落梅。",
                "相看倍惆怅，残雪照燕台。",
                "",
                ""
            ]
        },
        {
            "title": "边警",
            "content": [
                "太白秋高烽火惊，羽书飞下晋阳城。",
                "沙场风急来胡马，亭障云深出汉旌。",
                "战守何人能仗策，朝廷今日始言兵。",
                "悬知驾驭还多术，早晚亲临细柳营。"
            ]
        },
        {
            "title": "送许参军归都下兼寄严冢宰敏卿",
            "content": [
                "君不见岢岚州，云连雉堞生边愁。",
                "寒天惨淡日易落，偏令鸟雀群啁啾。",
                "郁潾结冰高于岸，逝水暗咽翻西流。",
                "防秋复防秋，不虞岁暮烽火稠。",
                "黠虏交攻孤垒破，马牛去尽犬羊留。",
                "犬蹲屋角吠山月，鬼打钟声登戍楼。",
                "三关父老且挥涕，当代应多卫霍俦。",
                "都护时能练士卒，还念严冬穷到骨。",
                "胡骑又从西北来，停鞭几为苍生哀。"
            ]
        },
        {
            "title": "春日柬李之茂",
            "content": [
                "君逢初度日，闭户正思亲。",
                "绿酒谁开瓮，斑衣自积尘。",
                "断云愁里色，独树泪边春。",
                "今夕应无寐，啼乌莫傍人。"
            ]
        },
        {
            "title": "武皇巡幸歌四首",
            "content": [
                "神武驱兵日，南征气赫然。",
                "射蛟江水上，立马石城边。",
                "羽檄飞三楚，霓旌拂九天。",
                "功成凯歌夜，皓月送楼船。¤"
            ]
        },
        {
            "title": "塞下曲二首",
            "content": [
                "飘蓬燕赵间，行李风霜下。",
                "芦管送边声，空林一驻马。"
            ]
        },
        {
            "title": "东园秋夜柬知己",
            "content": [
                "悲歌残烛下，秋思转纷纷。",
                "落叶多惊雨，明河半隔云。",
                "萤光时复见，虫响夜多闻。",
                "谁是论心侣，清樽可共君。"
            ]
        },
        {
            "title": "除夕有怀",
            "content": [
                "除夕归期过，孤帏嗟未休。",
                "翻疑虏消息，转使客淹留。",
                "积雪寒连塞，明星晓近楼。",
                "遥知不寐处，并得两年愁。"
            ]
        },
        {
            "title": "赠董职方德甫擢光禄卿",
            "content": [
                "三秋心力尽，经略见才雄。",
                "董策今谁在，班铭志已同。",
                "才收卫律叛，更赏霍家功。",
                "神武惟龙准，凭陵自犬戎。",
                "兵张群议后，官转百忧中。",
                "侯火惊燕甸，宵衣想汉宫。",
                "将星寒动塞，卿月夜临空。",
                "尚忆长征子，持戈向北风。"
            ]
        },
        {
            "title": "春夜即事",
            "content": [
                "春草非吾土，春宵还自悲。",
                "庭虚风稍静，帘卷月何迟。",
                "久病儿知药，长吟妻解诗。",
                "他年学耕稼，肯负鹿门期。"
            ]
        },
        {
            "title": "客居篇呈孔丈",
            "content": [
                "客居寥落天积阴，其奈二毛愁复侵。",
                "东篱有花白衣至，菊花恨不栽成林。",
                "糟床雨声夜彻耳，醅瓮春色时关心。",
                "昨梦长江变绿酒，茫茫不知几许深。",
                "倒吞明月荡豪兴，下有蛟龙那敢吟。",
                "屈原李白莫相笑，肯与尔辈俱浮沈。",
                "醒者醉者怀不同，我狂独在醒醉中。",
                "百年形骸匪金石，讵可一日无春风。",
                "燕台梁园旧游处，好客迩来惟孔融。",
                "太行山头共俯仰，人间谁识真英雄。",
                "几醉良宵感秋别，大火自西人自东。"
            ]
        },
        {
            "title": "从游沁阳途中值雪有感兼示元煇",
            "content": [
                "邺台衡漳湄，太行何间之。",
                "东西共雨雪，当春复凄其。",
                "纷然皓盈目，宁不兴汝思。",
                "北堂汝亲老，况汝两娇儿。",
                "重轻俱在心，应念寒与饥。",
                "汝父尚行迈，驱马远相随。",
                "野水亦有波，独树亦有枝。",
                "慎勿虚盛年，人生须有为。",
                "广云自广阴，片雨惟片滋。",
                "绿发稍变白，临镜悔已迟。",
                "此言告汝兄，使汝弟兄知。",
                "谁能箕裘业，慰我桑榆时。",
                "",
                ""
            ]
        },
        {
            "title": "春词二首",
            "content": [
                "城乌何意夜深啼，红杏梢头片月低。",
                "香冷熏笼人不寐，春风吹过玉栏西。"
            ]
        },
        {
            "title": "除夕示儿元炳兼忆元煇诸儿",
            "content": [
                "对汝还成叹，寒更坐转深。",
                "异乡垂老计，春草隔年心。",
                "蜡炬明残夜，天风破积阴。",
                "遥怜几稚子，酒罢一长吟。"
            ]
        },
        {
            "title": "晚过西湖",
            "content": [
                "怅望西山路，曾经胡马过。",
                "重来把杨柳，独立向烟波。",
                "日影峰头尽，春寒湖上多。",
                "渔樵一相见，犹为话兵戈。"
            ]
        },
        {
            "title": "薄伐",
            "content": [
                "薄伐元中策，论兵自古难。",
                "汉唐频拓地，将帅几登坛。",
                "绝漠兼天尽，交河荡日寒。",
                "不知大宛马，曾复到长安。"
            ]
        },
        {
            "title": "送客游洞庭湖",
            "content": [
                "相逢楚客问巴州，此去扬帆湖上游。",
                "天汉长连洞庭水，云霞半入岳阳楼。",
                "低空白雁投寒渚，隔浦丹枫照暮秋。",
                "莫向湘君听鼓瑟，黄陵月冷不胜愁。"
            ]
        },
        {
            "title": "登辉县城见卫水思归",
            "content": [
                "城外河流白练长，城中万户共秋光。",
                "秋来偏作还家梦，河水东流到故乡。"
            ]
        },
        {
            "title": "春怨",
            "content": [
                "紫绡挥断泪阑干，窗下秦筝独自弹。",
                "三月梨花风又雨，小楼燕子怯春寒。"
            ]
        },
        {
            "title": "架边",
            "content": [
                "闲庭秋一色，满架豆花垂。",
                "薄俗存吾计，衰年习土宜。",
                "烟中晚雀定，露下候虫知。",
                "何限幽人意，临风独立时。"
            ]
        },
        {
            "title": "潞阳晓访冯员外汝言二首",
            "content": [
                "野阔早霜明，林空凉动。",
                "一犬吠人来，松窗破秋梦。"
            ]
        },
        {
            "title": "漠北词三首",
            "content": [
                "晓开毡帐拥秋云，虏将挥鞭部落分。",
                "牧马阴山莫南向，雁门今有李将军。",
                "",
                ""
            ]
        },
        {
            "title": "春柳",
            "content": [
                "黄骊时复唤春游，陌上杨花漫不休。",
                "几向离筵摇落日，莫教长笛动清秋。",
                "轻烟直接都门外，细雨低临灞水头。",
                "谩系王孙金络马，萋萋绿草有人愁。"
            ]
        },
        {
            "title": "送张肖甫",
            "content": [
                "平子愁能赋，予愁更几何。",
                "泪中心事尽，客里世情多。",
                "青眼交仍好，黄花节又过。",
                "离亭独怅望，车马渡汾河。"
            ]
        },
        {
            "title": "久客志感",
            "content": [
                "寄迹天涯久未归，孤城霜日惨无辉。",
                "苦吟易老计何拙，浊酒驱愁功亦微。",
                "兵气横关催走檄，仙云绕阙护垂衣。",
                "自从河套停边议，将相于今远是非。"
            ]
        },
        {
            "title": "除夕吴子充诸人集旅寓有感",
            "content": [
                "一年忧喜今宵过，两鬓风霜明日新。",
                "书剑自怜多病客，江湖同是放歌人。",
                "宫中烛映西山雪，笛里梅传上国春。",
                "他日听莺怀旧侣，不知谁共醉芳晨。"
            ]
        },
        {
            "title": "汉中兵宪王斯进讨贼有功寄赠",
            "content": [
                "星子山头杀气生，可怜蜀盗废春耕。",
                "皇天何意干戈扰，人日多寒军旅行。",
                "檄出汉中鸦作阵，角吹岭上马嘶声。",
                "谁知缓急兵家术，八月铙歌返旆旌。"
            ]
        },
        {
            "title": "寄酬淮阴夏子吴门邹子",
            "content": [
                "江鱼海雁空相报，楚调吴歌久不闻。",
                "无那旅怀常抱病，更堪风物正离群。",
                "马融笛里三秋月，王粲楼前万里云。",
                "犹忆当时共樽洒，一灯寒雨坐宵分。"
            ]
        },
        {
            "title": "晚登沁州城有感",
            "content": [
                "苍茫野色几沙滩，漳水东流倚堞看。",
                "烟火满城天向夕，一雕飞过不知寒。"
            ]
        },
        {
            "title": "居庸关",
            "content": [
                "控海幽燕地，弯弓豪侠儿。",
                "秋山牧马处，朔塞用兵时。",
                "岭断云飞迥，关长鸟度迟。",
                "当朝有魏尚，复此驻旌旗。"
            ]
        },
        {
            "title": "愚公园春酌二首",
            "content": [
                "绛桃一簇映斜晖，白首寻芳几醉归。",
                "更有多情双蛱蝶，春来还傍菜花飞。"
            ]
        },
        {
            "title": "春词二首",
            "content": [
                "罗衣初试薄寒生，豆蔻花开感别情。",
                "零落铅华君不见，画楼春雨燕双鸣。"
            ]
        },
        {
            "title": "送周秀才归钱塘",
            "content": [
                "燕京陌上送周郎，归到西湖春草长。",
                "清夜开樽多旧侣，满船歌管月如霜。"
            ]
        },
        {
            "title": "忆都门酒家王四",
            "content": [
                "尚忆高楼饮，青帘出绿杨。",
                "频赊宁沮兴，浩唱不嗔狂。",
                "谢客惟深醉，胡姬自盛妆。",
                "几回清梦里，听雨滴糟床。"
            ]
        },
        {
            "title": "寄东平刘成卿",
            "content": [
                "有才官遽罢，知尔国忧深。",
                "涕泪看春草，艰难返故林。",
                "余生恩到骨，独卧梦惊心。",
                "龙剑多灵异，还疑风雨吟。"
            ]
        },
        {
            "title": "雪后登代州城楼时虏犯岢岚三首",
            "content": [
                "睥睨胡天近，登临边树迷。",
                "汉兵不到处，寒鸟向谁啼。"
            ]
        },
        {
            "title": "宫词二首",
            "content": [
                "自入长门空绣帏，玉颜非复镜中时。",
                "梨花夜雨灯相对，燕子春寒君不知。"
            ]
        },
        {
            "title": "胡笳曲",
            "content": [
                "砂碛茫茫黑水流，胡儿六月换羊裘。",
                "骆驼背上吹芦管，风散龙荒作冷秋。"
            ]
        },
        {
            "title": "季冬夜西池君见过",
            "content": [
                "昔枉信陵车，侯生一敝庐。",
                "自甘昭代隐，拟著老农书。",
                "山冥登楼外，庭寒扫雪余。",
                "相知在古道，宁复曳长裾。"
            ]
        },
        {
            "title": "野兴",
            "content": [
                "白日霜凝地，飞飞雁度河。",
                "孤峰依汉迥，老树得秋多。",
                "月晓山精伏，时清野父歌。",
                "短筇随我意，一径入烟萝。"
            ]
        },
        {
            "title": "行路难",
            "content": [
                "荀卿将入楚，范叔未归秦。",
                "花鸟非乡国，悠悠行路人。"
            ]
        },
        {
            "title": "庚戌八月二十二日恭闻奉天殿视朝",
            "content": [
                "上苑凉釭起，西山瑞霭浓。",
                "玉珂天汉路，金阙午时钟。",
                "剑佩炉香近，旌旗日影重。",
                "宫墙落杨柳，水槛出芙蓉。",
                "万舞趋丹凤，千官识衮龙。",
                "遥传北伐诏，光耀紫泥封。"
            ]
        },
        {
            "title": "春宫词",
            "content": [
                "御河桥畔是侬家，一入深宫虚岁华。",
                "别院黄昏吹凤管，月钩斜照刺桐花。"
            ]
        },
        {
            "title": "病怀",
            "content": [
                "鬓发萧萧昼不冠，他乡风物若为看。",
                "花庭晒药日将午，茅屋烹茶春尚寒。",
                "久别亲朋谁问病，深怜儿女自加餐。",
                "是非高枕浮云过，遥忆西河旧钓竿。"
            ]
        },
        {
            "title": "绣球花",
            "content": [
                "高枝带雨压雕栏，一蒂千花白玉团。",
                "怪杀芳心春历乱，卷帘谁向月中看。"
            ]
        },
        {
            "title": "春柳",
            "content": [
                "嫩色含轻雨，柔丝弄早春。",
                "昏鸦栖欲定，肠断未归人。"
            ]
        },
        {
            "title": "送杜太仆谪荆州",
            "content": [
                "谪宦三千里，谁怜贾傅才。",
                "汉江秋月上，楚岫夜猿哀。",
                "心事登楼赋，年光落帽台。",
                "知君最愁绝，湘雁逐春来。"
            ]
        },
        {
            "title": "送赵太守还任淮安",
            "content": [
                "相思隔楚树，相聚复燕州。",
                "五马翻成别，孤樽不可留。",
                "江河自襟带，南北此咽喉。",
                "昭代今多事，苍生日隐忧。",
                "几时堪卧治，何处薄征求。",
                "海上寒涛息，天边春气流。",
                "花明射阳水，月满镇淮楼。",
                "地胜多名士，何人托乘游。"
            ]
        },
        {
            "title": "采莲曲",
            "content": [
                "湖上西风吹绮罗，靓妆越女照清波。",
                "折将莲叶佯遮面，棹过前滩笑语多。"
            ]
        },
        {
            "title": "初春夜酌樗庵处士书斋",
            "content": [
                "客子灯前酒，梅花雪后天。",
                "不须横玉笛，春意满山川。"
            ]
        },
        {
            "title": "春宫词",
            "content": [
                "盈盈上阳女，愁思起中宵。",
                "月白琼窗静，花深玉辇遥。",
                "晓霞憎国色，春柳妒宫腰。",
                "不见长门赋，伤心有阿娇。"
            ]
        },
        {
            "title": "江南曲二首",
            "content": [
                "夹岸多杨柳，妾家近塘口。",
                "中有断肠花，郎君不回首。"
            ]
        },
        {
            "title": "雪后登代州城楼时虏犯岢岚三首",
            "content": [
                "都门飞羽书，冰雪走胡骑。",
                "只见塞云愁，那知塞垣事。"
            ]
        },
        {
            "title": "秋闺",
            "content": [
                "目极江天远，秋霜下白蘋。",
                "可怜南去雁，不为倚楼人。"
            ]
        },
        {
            "title": "秋夜乌给事宅言别",
            "content": [
                "故人同此夜，离思且衔杯。",
                "古树当庭合，惊墙到席回。",
                "烛花留我醉，谏草识君才。",
                "异日关河隔，秋鸿几北来。"
            ]
        },
        {
            "title": "咏蝉",
            "content": [
                "弱翅凌晨动，繁声向夕流。",
                "不知风雾里，还得几何秋。"
            ]
        },
        {
            "title": "送汪郎中伯阳出守北地",
            "content": [
                "五马冲寒色，冰霜满去程。",
                "君王忧北地，父老望前旌。",
                "典郡才方振，防年计不轻。",
                "河山分陕服，形势辅咸京。",
                "树隐青蛇庙，天空白豹城。",
                "人家尽周俗，羌笛半秦声。",
                "夜月登楼啸，春风露冕行。",
                "试看《循吏传》，终古定垂名。"
            ]
        },
        {
            "title": "漳河有感",
            "content": [
                "行经百度水，祇是一漳河。",
                "不畏奔腾急，其如转折多。",
                "出山通远脉，兼雨作洪波。",
                "偏入曹刘赋，东流邺下过。"
            ]
        },
        {
            "title": "岁暮卢次楩过邺有感",
            "content": [
                "燕霜终古愤，梁狱昔年书。",
                "世事疏狂里，交情患难余。",
                "相看年欲老，多感岁将除。",
                "醉拟应刘赋，春风起敝庐。"
            ]
        },
        {
            "title": "怀邹子序",
            "content": [
                "渺渺太湖水，湖中多鲤鱼。",
                "故人时把钓，应有北来书。"
            ]
        },
        {
            "title": "远别曲",
            "content": [
                "阿郎几载客三秦，好忆侬家汉水滨。",
                "门外两株乌桕树，叮咛说向寄书人。"
            ]
        },
        {
            "title": "雨后柬王体仁",
            "content": [
                "雪夜还能棹剡溪，雨余何事怯冲泥。",
                "自怜穷巷多秋草，不见青骢向北嘶。"
            ]
        },
        {
            "title": "哀哉行二首",
            "content": [
                "燕京儿女何盈盈，隔花娇语如春莺。",
                "邻姬盛妆失光彩，颜色信是倾人城。",
                "许嫁城中羽林将，千金奁具犹言轻。",
                "门前一朝胡马鸣，晓眠未足心魂惊。",
                "颠倒衣裳科鬒发，驱之北去悲吞声。",
                "独恨跣足走荆棘，不与爷娘同死生。",
                "哀哉行，难为情。"
            ]
        },
        {
            "title": "送杨侍御按真定",
            "content": [
                "君从淮海动威声，燕赵乘春复此行。",
                "世事忧深持白简，天骄乱后惜苍生。",
                "马经滹水鱼龙避，霜下恒山道路清。",
                "遥夜乌啼何限思，坐看孤月度严城。"
            ]
        },
        {
            "title": "冬夜闻笛",
            "content": [
                "雪后寒云散御堤，笛声何处重凄凄。",
                "北风吹折边城柳，人倚层楼月正西。"
            ]
        },
        {
            "title": "塞下二首",
            "content": [
                "路出古云州，风沙吹不休。",
                "乌鸢下空碛，驼马渡寒流。",
                "地旷边声动，天高朔气浮。",
                "霜连穷海夕，月照大荒秋。",
                "击鼓番王醉，吹笳汉女愁。",
                "龙城若复取，侠士几封侯。"
            ]
        },
        {
            "title": "送高伯宗梁公实二比部祭陵庙",
            "content": [
                "祀典千年重，严趋二妙同。",
                "马嘶川日堕，路转石林通。",
                "旌旆晴光外，山陵王气中。",
                "云深罗俎豆，霜下肃臣工。",
                "明月帝灵在，高秋天宇空。",
                "瞻依增百感，松丱正悲风。"
            ]
        },
        {
            "title": "寒食旅怀",
            "content": [
                "蓟北惊寒食，淹留几自嗟。",
                "春风来燕子，落日在桃花。",
                "丘陇行边泪，江湖梦里家。",
                "不知疏懒客，何物是生涯。"
            ]
        },
        {
            "title": "杂感寄都门旧知（此诗为李于鳞隙末而作）",
            "content": [
                "瞻彼终南山，松萝幽且邃。",
                "中有一真人，超然远朝市。",
                "手握神龙珠，照夜光自秘。",
                "石笞积古色，斗室廓天地。",
                "涧泉为谁清，蕙花为谁媚。",
                "西望徒遐思，书札何由寄。",
                "嗟哉虚流俗，冥心可无醉。",
                "鸱鸮为家祥，凤鸾非世瑞。",
                "奈何君子交，中道两弃置。",
                "不见针与石，相合似同类。",
                "文字生瑕疵，邓林纷叶坠。",
                "有家早归欤，独歌以卒岁。",
                "岁寒元气塞，偃仰待春事。"
            ]
        },
        {
            "title": "西园春暮",
            "content": [
                "西北风来何太剧，落花满园春可惜。",
                "黄鹂叫春蝴蝶愁，四野无人日将夕。",
                "惟有一枝留晚春，当砌徘徊不忍摘。",
                "且将樽酒对残花，春去悲歌复何益。"
            ]
        },
        {
            "title": "塞下二首",
            "content": [
                "青山行不断，独马去迟迟。",
                "宿雾开军垒，寒城见酒旗。",
                "沙连天尽处，霜重日高时。",
                "惨淡兵戈气，萧条榆柳枝。",
                "乾坤疲战伐，将相系安危。",
                "寄语筹边者，功名当自知。¤"
            ]
        },
        {
            "title": "捣衣曲",
            "content": [
                "秦关昨寄一书归，百战郎从刘武威。",
                "见说平安收涕泪，梧桐树下捣征衣。"
            ]
        },
        {
            "title": "别调曲代赠所知三首",
            "content": [
                "离筵易醉夜将分，赵舞灯前犹向君。",
                "从此腰肢瘦无力，床头闲杀藕丝裙。"
            ]
        },
        {
            "title": "九日寄怀田梦鹤兵宪",
            "content": [
                "别后几重阳，停云渺帝乡。",
                "登高同节序，垂老各行藏。",
                "夕鸟安庭树，秋光照野塘。",
                "何时问幽寂，岁杪正冰霜。"
            ]
        },
        {
            "title": "暮鸦有感",
            "content": [
                "来时池草吐春芽，秋水惊心落藕花。",
                "空记三秋故乡梦，夕阳衰柳看归鸦。"
            ]
        },
        {
            "title": "塞上曲",
            "content": [
                "白登城上早霜凄，黑水河边暮雁低。",
                "还忆去秋明月下，胡笳吹过七陵西。"
            ]
        },
        {
            "title": "愚公园春酌二首",
            "content": [
                "共醉春风且放情，白云无定若浮名。",
                "好花开落寻常事，遮莫黄鹂不住声。"
            ]
        },
        {
            "title": "重九雨中怀弟",
            "content": [
                "天空朔雁不成行，秋色年年似故乡。",
                "门掩菊花人独卧，冷风疏雨过重阳。"
            ]
        },
        {
            "title": "明月山下逢武宾相克仁话旧",
            "content": [
                "车马西来自泽州，思君不见十经秋。",
                "相逢把袂成悲感，明月当前两白头。"
            ]
        },
        {
            "title": "杨以时复游郡下",
            "content": [
                "乱后相逢日，论交半已非。",
                "谋生双鬓改，感旧十年归。",
                "帆落烟中浦，琴鸣竹里扉。",
                "重来傍燕市，霜露满秋衣。"
            ]
        },
        {
            "title": "重过张氏园林",
            "content": [
                "随处携鸠杖，狂时倒鹖冠。",
                "晚山当座出，风竹满楼寒。",
                "独酌世情远，长歌春事残。",
                "不知桃李发，白首几回看。"
            ]
        },
        {
            "title": "早发坡泉薄暮至太行山下",
            "content": [
                "地分三晋此山川，形胜迢遥在马前。",
                "乱石斜通青草路，太行横断夕阳天。",
                "漫垂云气孤村雨，时聒乡心几树蝉。",
                "不及阮宣随处醉，兴来即解杖头钱。"
            ]
        },
        {
            "title": "塞下曲",
            "content": [
                "暝色满西山，",
                "将军猎骑还。",
                "隔河见烽火，",
                "骄虏夜临关。"
            ]
        },
        {
            "title": "晚眺",
            "content": [
                "寒日下西陵，漳河晚渡冰。",
                "孤城归猎骑，双树隐禅灯。",
                "野眺心何远，岩栖老未能。",
                "翻怜戎马日，愁思坐相仍。"
            ]
        },
        {
            "title": "秋闺曲",
            "content": [
                "目极江天远，",
                "秋霜下白蘋。",
                "可怜南去雁，",
                "不为倚楼人。"
            ]
        },
        {
            "title": "古意",
            "content": [
                "青山无大小，",
                "总隔郎行路。",
                "远近生寒云，",
                "愁恨不知数。"
            ]
        }
    ]
}