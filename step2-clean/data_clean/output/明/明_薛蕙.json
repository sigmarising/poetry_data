{
    "dynasty": "明",
    "author": "薛蕙",
    "intro": "",
    "items": [
        {
            "title": "蒲",
            "content": [
                "昔闻咏塘上，今见玩池中。",
                "紫茸含细蕊，绿带舞轻丛。",
                "蜻蛉高下逐，翡翠往来通。",
                "徘徊桂兰渚，竟日与君同。"
            ]
        },
        {
            "title": "谒茂陵祀孝贞太后",
            "content": [
                "一弃东朝养，千秋不复归。",
                "夜台长寂寞，月殿少光辉。",
                "野露栖金碗，山风动玉衣。",
                "茂陵多碧草，春日自芳菲。"
            ]
        },
        {
            "title": "赠继之",
            "content": [
                "长安城中不可留，风尘日日使人愁。",
                "上书解印我将去，拔剑出门君且休。",
                "五岳登临几两屐，三江来往一扁舟。",
                "东西南北好行乐，与尔相随万里游。"
            ]
        },
        {
            "title": "陇头吟",
            "content": [
                "沙漫漫，石簇簇，马仆车摧陇山曲。",
                "陇山日日行不前，夜夜还从陇间宿。",
                "关东只说羊肠阪，那知陇阪如山远。",
                "陇阪逶迤距西域，古来此地希人迹。",
                "山川本自隔华戎，君王直欲吞夷狄。",
                "自从汉虏互相仇，塞上风尘无日休。",
                "几群天马来荒外，百万征人戍陇头。",
                "堪嗟百万征西卒，半作陇山山下骨。",
                "谁为戎首祸斯人，后有汉武先嬴秦。",
                "秦家无策良可嗤，汉制匈奴空尔为。",
                "愿令边郡谨备寇，不用中原多出师。"
            ]
        },
        {
            "title": "出行四图为何燕泉先生作（录二首）",
            "content": [
                "沙苑禁城隈，天闲十二开。",
                "欲修群牧令，还倚列卿才。",
                "照野云千色，填山锦万堆。",
                "铸形珍汉阙，市骨小燕台。",
                "大阅军容壮，横行虏阵摧。",
                "始知中国富，不假大宛来。",
                "",
                ""
            ]
        },
        {
            "title": "效阮公咏怀（十四首）",
            "content": [
                "朝登古台上，遥望大河阴。",
                "朱明来自南，隆暑倏已临。",
                "丹霞曜阳景，渥露沾玄林。",
                "炎风振曾柯，鸣蝉响哀音。",
                "四时代终始，变化递相寻。",
                "盛长固殊昔，迟暮方在今。",
                "感物切悲情，忾叹伤我心。¤"
            ]
        },
        {
            "title": "雪（五绝）",
            "content": [
                "玉人燕国旧倾城，对雪临风更有情。",
                "镜里新妆争皎洁，筵前《垂手》学轻"
            ]
        },
        {
            "title": "奉同王浚川海上杂歌（三首）",
            "content": [
                "石门双阙入蓬瀛，日日惟看云雾生。",
                "白蜃吹霓晴后见，翠蚪衔月夜中行。"
            ]
        },
        {
            "title": "李子西送佛头青花得自永宁王宫中盖牡丹之殊",
            "content": [
                "故人真好事，为我致名花。",
                "书寄夷门道，春来帝子家。",
                "玉肌明素雪，翠袖影青霞。",
                "合避金仙号，更名萼绿华。",
                "",
                ""
            ]
        },
        {
            "title": "紫薇",
            "content": [
                "紫薇开最久，烂熳十旬期。",
                "夏日逾秋序，新花续故枝。",
                "楚云轻掩冉，蜀锦碎参差。",
                "卧对山窗下，犹堪比凤池。"
            ]
        },
        {
            "title": "六月八日西阙遇雨",
            "content": [
                "窈窕西清内，参差水殿连。",
                "归云向平乐，飞雨集甘泉。",
                "明月裁班女，回风唱丽娟。",
                "龙池初望幸，来往木兰船。"
            ]
        },
        {
            "title": "效阮公咏怀（十四首）",
            "content": [
                "蟾南箕，阴魄沦东溟。",
                "乘风避其灾，首旦集鲁城。",
                "神飙鼓洪涛，雷电正纵横。",
                "大鱼裂地底，昆仑势如倾。",
                "西山有精卫，举翼方远征。",
                "志意岂不伟，惜哉焉所成。¤"
            ]
        },
        {
            "title": "皇帝行幸南京歌（六首）",
            "content": [
                "玄武湖中绿水多，君王日日爱经过。",
                "宫女能为荡舟戏，中官学唱采莲歌。"
            ]
        },
        {
            "title": "效阮公咏怀（十四首）",
            "content": [
                "飘风振玄幕，若木零朱华。",
                "六龙匿西山，蒙汜扬其波。",
                "翩翩市中子，于心太回袤。",
                "不见憔悴色，但闻慷慨歌。",
                "卑危诚未远，祸乱岂在多。",
                "人人恤其私，安能尚顾他。",
                "已矣勿重陈，嗟予可奈何。¤"
            ]
        },
        {
            "title": "烛",
            "content": [
                "客醉北堂上，花生夜户中。",
                "色乱歌梁月，影暗舞衣风。",
                "珠帘照不隔，罗幌映疑空。",
                "愿得陪长宴，相看曲未终。"
            ]
        },
        {
            "title": "行路难（三首）",
            "content": [
                "男儿有事在四方，我今胡为不下堂。",
                "白首徒怀经济策，青袍虚忝尚书郎。",
                "蚤年不睹道路涩，慷慨登朝期树立。",
                "万分论议甫一吐，群小猜谗已横集。",
                "自兹投劾归田里，汹汹风波犹在耳。",
                "敢恨流离世不容，独幸崎岖身未死。",
                "摧藏无复异时意，攀援永谢同朝士。",
                "始悟高贤好长往，却愧顽疏昧知止。",
                "君不见当时汲汲鲁中叟，褰裳濡足常奔走。",
                "七十二君冀一遇，枘凿方圜终不偶。",
                "楚狂悲歌伤凤衰，郑人窃悼丧家狗。",
                "大圣行藏且如此，小儒功名亦何有。",
                "闭门不免忧饥寒，出门险巇千万端。",
                "祸福重轻君自看，不如解却头上冠。",
                "悬车絷马但高卧，莫叹人间行路难。"
            ]
        },
        {
            "title": "陈真人馆中赏荷花作",
            "content": [
                "别馆瀛洲丽，新花菡萏香。",
                "红衣迷日色，翠盖写波光。",
                "雨过金塘湿，风生石槛凉。",
                "客来修竹下，回首见潇湘。"
            ]
        },
        {
            "title": "驾幸南海子",
            "content": [
                "诏幸芙蓉苑，传言羽猎行。",
                "三驱部上将，四校出神兵。",
                "列戟围熊馆，分弓射虎城。",
                "风云日暮起，偏绕汉皇营。"
            ]
        },
        {
            "title": "效阮公咏怀（十四首）",
            "content": [
                "守道遗荣利，趋物丧其真。",
                "诎伸难并观，高尚良可伦。",
                "不见玄庐子，精神已无存。",
                "煌煌口中珠，含此谁为珍。",
                "富贵焉足求，甘我贱与贫。¤"
            ]
        },
        {
            "title": "雪（五绝）",
            "content": [
                "永巷沉沉夜漏稀，玉阶寂寂雪花飞。",
                "空持纨扇歌琼树，愁对银缸襞舞衣。"
            ]
        },
        {
            "title": "秋夜",
            "content": [
                "西园秋渐好，晚眺倚山扉。",
                "鹤语风生竹，萤飞月满衣。",
                "乍怜幽意惬，翻恨赏心违。",
                "延伫空林下，中宵独未归。"
            ]
        },
        {
            "title": "邯郸馆中",
            "content": [
                "门对罘罳静，城临睥睨斜。",
                "愁人倚高阁，清夜动悲笳。",
                "月暗云生叶，风寒露作花。",
                "徘徊望牛斗，仿佛辨京华。"
            ]
        },
        {
            "title": "莫愁曲",
            "content": [
                "侬家住石头，绿水绕歌楼。",
                "不是工客娱，何缘字莫愁。"
            ]
        },
        {
            "title": "效阮公咏怀（十四首）",
            "content": [
                "翔夌赴长飙，翩翩戾高冥。",
                "举翮覆白日，伏颈云间鸣。",
                "顾谢野田雀，僶俛营此生。",
                "与子各殊涂，无用相讥评。¤"
            ]
        },
        {
            "title": "效阮公咏怀（十四首）",
            "content": [
                "北冥有异物，神变何峥嵘。",
                "上为千里鶤，下为万亩鲸。",
                "俶傥自足赖，升降非已荣。",
                "羞彼雉化爵，龊龊黍我形。¤"
            ]
        },
        {
            "title": "宫词（三首）",
            "content": [
                "禁围处处锁名花，步障层层簇绛纱。",
                "斟酌君恩似春色，牡丹枝上独繁华。"
            ]
        },
        {
            "title": "效阮公咏怀（十四首）",
            "content": [
                "龙伯有大人，轻出越故疆。",
                "东上五山巅，学钓尾闾傍。",
                "六鳌曳独茧，员峤沉北荒。",
                "天汉断西流，海水自飞扬。",
                "列仙涕滂沱，帝侧巧中伤。",
                "手中握朽骨，魁垒不得长。¤"
            ]
        },
        {
            "title": "芳树",
            "content": [
                "芳草荣春日，萋萋盈后园。",
                "绛房承露坼，素叶向风翻。",
                "散影连云屋，吹香入网轩。",
                "美人来已暮，零落复何言。"
            ]
        },
        {
            "title": "江花",
            "content": [
                "百丈牵江路，行穿夹岸花。",
                "时怜一水曲，远爱数峰斜。",
                "林下见垂钓，溪边逢浣纱。",
                "武陵如在眼，仿像羽人家。"
            ]
        },
        {
            "title": "效阮公咏怀（十四首）",
            "content": [
                "昔有中黄伯，立慬一何劳。",
                "右手搏雕虎，左接太行猱。",
                "岂如东海翁，嗜酒佩赤刀。",
                "粤祝终不验，侧身焉所逃。¤"
            ]
        },
        {
            "title": "侯大驾回",
            "content": [
                "西北收皇旅，东南归帝京。",
                "山驱八骏下，海泛六龙行。",
                "后车环外区，前驷集神坰。",
                "支兵联四校，中坚屯九营。",
                "绛气曳朱竿，青云生翠旌。",
                "饶歌彩吹激，行漏玉鸾鸣。",
                "入觐万国至，清宫群后迎。",
                "金貂杂流景，圭璧委繁星。",
                "录功对五帝，合符朝百灵。",
                "俯窥地纽正，仰瞻天柱平。",
                "郊禋方展义，升封将告成。",
                "祈招美王度，长谣诵休明。"
            ]
        },
        {
            "title": "兔丝",
            "content": [
                "根株不自立，枝蔓为谁饰。",
                "偶同杂组文，未比朱弦直。",
                "园客何由整，天女讵堪织。",
                "暂附松柏枝，终辞霜露色。"
            ]
        },
        {
            "title": "屏风",
            "content": [
                "屏风十二曲，罗列洞房隅。",
                "双环金屈膝，四角锦流苏。",
                "蛾眉行处隐，玉袖坐中扶。",
                "因歌留上客，翠盖少踟蹰。"
            ]
        },
        {
            "title": "江云",
            "content": [
                "谢客弄春水，江皋生彩云。",
                "纷纷初散绮，叶叶渐成文。",
                "蔽日皆相映，流风乍不分。",
                "何因可持赠，欲以慰离群。"
            ]
        },
        {
            "title": "志感（二首）",
            "content": [
                "二仪育万物，四时代寒暑。",
                "三五咸哲王，质文有今古。",
                "圣人贵通变，愚者或未睹。",
                "周公兴礼乐，光翼兄与父。",
                "宣尼谋鲁国，一变道斯举。",
                "旧章不可忘，季世赖毗辅。",
                "苟能继先志，改制固法祖。",
                "国家历年祀，庶绩罔不叙。",
                "乘时宜损益，更化俟明主。",
                "愧无贾生书，今日悟当宁。¤"
            ]
        },
        {
            "title": "江南曲",
            "content": [
                "江南光景殊无赖，水如碧玉山如黛。",
                "吴王旧苑芳草多，鸳鸯飞过斜阳外。",
                "船头醉岸乌纱巾，兴来看遍江南春。",
                "五湖倘遇范少伯，夺取当时倾国人。"
            ]
        },
        {
            "title": "月夜望雪",
            "content": [
                "朝看云际雪，夜月坐中楼。",
                "宛似青天上，俯观银汉流。",
                "犹怜目未尽，好为上帘钩。"
            ]
        },
        {
            "title": "海棠画扇",
            "content": [
                "西蜀繁花树，春深乱蕊红。",
                "还怜彩扇上，宛似锦城中。",
                "影转团团月，香含细细风。",
                "江淹才力减，赋尔若为工。"
            ]
        },
        {
            "title": "效阮公咏怀（十四首）",
            "content": [
                "蜎蜎桑中蠹，戢戢托尔躯。",
                "下枝噏沉液，上条咀槁肤。",
                "饮食亦已遂，不念彼树枯。",
                "树枯竟何如，憔悴在须臾。",
                "飘飘云间龙，卑高一何殊。",
                "变化成霖泽，千载长相俱。¤"
            ]
        },
        {
            "title": "萍",
            "content": [
                "参差如霰布，的娰星出。",
                "鱼戏影初开，鸟散文仍密。",
                "幸因云雨会，且免风波失。",
                "无裨江海流，徒谢芳菲质。"
            ]
        },
        {
            "title": "郭外",
            "content": [
                "置酒命交游，巾车向城郭。",
                "徘徊空野外，乐绪翻萧索。",
                "凉风变云日，白露惊川薄。",
                "秋水增烟雾，衰林半摇落。",
                "良时一若此，人生讵如昨。",
                "援琴写哀弄，停觞罢欢酌。",
                "愧彼忘情者，孤悰似无托。"
            ]
        },
        {
            "title": "皇帝行幸南京歌（六首）",
            "content": [
                "燕姬玉袖抱箜篌，马上长随翠辇游。",
                "春来照影秦淮水，爱杀江南云母舟。"
            ]
        },
        {
            "title": "效阮公咏怀（十四首）",
            "content": [
                "昔闻黄灵乐，乃在洞庭傍。",
                "一奏鱼愁入，再奏鸟悲翔。",
                "大声岂不妙，细物焉能当。",
                "独有双玄鹤，延颈遥相望。"
            ]
        },
        {
            "title": "北征",
            "content": [
                "地阔尘沙外，天寒霜露中。",
                "燕云常少日，朔气自兼风。",
                "梦断南栖鸟，愁随北向鸿。",
                "淹留忆攀桂，辛苦叹飘蓬。"
            ]
        },
        {
            "title": "春日禁中遇雪",
            "content": [
                "紫禁春朝雪，花飞彩仗新。",
                "雾交随雉尾，风引避龙鳞。",
                "掌湿金人立，窗寒玉女颦。",
                "翠华沾洒处，遥忆属车尘。"
            ]
        },
        {
            "title": "凉州词",
            "content": [
                "陇西西去抵凉州，边塞萧条处处愁。",
                "青草不生青海曲，黑云常聚黑山头。"
            ]
        },
        {
            "title": "折杨柳",
            "content": [
                "三月卢龙塞，沙中雪未干。",
                "朝来折杨柳，春色忆长安。"
            ]
        },
        {
            "title": "洛阳道",
            "content": [
                "凤阙正中天，龙池带洛川。",
                "层城三市列，复道两宫连。",
                "锦障藏歌伎，羊车戏少年。",
                "更逢嵇阮辈，长啸酒垆前。"
            ]
        },
        {
            "title": "行路难（三首）",
            "content": [
                "我歌行路难，什百之端歌一端。",
                "丈夫委质事天子，岂谓当由左右始。",
                "九重邃远壅蔽多，疏贱孤臣竟谁恃。",
                "君不见贾谊上书谈世务，汉皇欣然绛灌怒。",
                "只言旦暮即公卿，一麾却作长沙傅。",
                "又不见董生硁硁守廉直，儒者安知丞相力。",
                "白头不得里中卧，远徙胶西骄主国。",
                "二公之事略无异，史策纷纷多此类。",
                "余风积习传至今，覆辙危机在平地。",
                "沛国迂儒不晓事，酷信丘轲泥文字。",
                "往年抗疏婴逆鳞，赐玦归来十二春。",
                "岂无高足据要津，未肯低眉干贵人。",
                "贵人方寸九折坂，况我三轮行不远。",
                "帝阍无路欲何之，五岳寻仙未应晚。¤"
            ]
        },
        {
            "title": "郊居作",
            "content": [
                "池御鲜珍鳞，樊笼多铩翮。",
                "物情忌窘束，人事伤纷迫。",
                "拙薄谬荣涂，疏慵谢朝籍。",
                "销声背喧竞，息影投幽隙。",
                "丘园虽寂寞，悠然殊自适。",
                "徘徊弄文史，流连眷泉石。",
                "神轻片云上，目莹清川激。",
                "蓬峤宛相闻，沧洲如在觌。",
                "未申隐沦志，稍习湛冥迹。",
                "外慕非所希，聊用终晨夕。"
            ]
        },
        {
            "title": "行路难（三首）",
            "content": [
                "君不见山中行人葬虎腹，复有贪狼饱人肉。",
                "天生二物毒爪牙，比似谗人未为毒。",
                "谗人之毒在利口，能覆邦家如覆手。",
                "一夫中伤那足悲，万事纷纭真可丑。",
                "君不见伯嚭加诬子胥刎，越师西来吴国尽。",
                "又不见上官纳谮屈原死，楚王翻为秦地鬼。",
                "谗人反覆不可凭，变易是非移爱憎。",
                "重华聪明疾谗说，更向通衢市矰戈。",
                "可怜豪杰死道边，总为奸邪在君侧。",
                "行路难，行路难，只在谗人唇吻端。",
                "宁当脱屣蹈东海，不须驱马入长安。¤"
            ]
        },
        {
            "title": "塞下曲（三首）",
            "content": [
                "日暮阴风吹铁衣，孤军转斗陷重围。",
                "虏中白骨行当朽，楼上红妆尚忆归。"
            ]
        },
        {
            "title": "答王允升省中对雨见忆之作",
            "content": [
                "康乐愁霖唱，平原苦雨诗。",
                "故人歌此曲，赠我慰相思。",
                "薜荔垂青阁，芙蓉泛绿池。",
                "今朝一樽酒，最恨不同持。"
            ]
        },
        {
            "title": "塞下曲（三首）",
            "content": [
                "长城西北万重山，无数征人若个还。",
                "明妃死后留青冢，定远生前隔玉关。"
            ]
        },
        {
            "title": "赠饶平令曹先生",
            "content": [
                "炎方信巨丽，海峤弥光辉。",
                "冲波迅交属，断岫相围。",
                "铜乳隐云穴，金膏被石碕。",
                "青林互缭绕，玉草竞芳菲。",
                "岭戍接丹徼，县斋当翠微。",
                "褰开尽洲岛，偃卧同岩扉。",
                "高阁只自闭，鸣琴方独挥。",
                "心和物皆定，欲静神来依。",
                "灵境邈难测，异人游岂稀。",
                "虚无翡翠盖，仿佛芙蓉衣。",
                "安邑傥可累，吾将从此归。"
            ]
        },
        {
            "title": "奉同王浚川海上杂歌（三首）",
            "content": [
                "海上三山倒影垂，风吹波动锦涟漪。",
                "云中对出神仙阙，地底双开日月池。"
            ]
        },
        {
            "title": "宫词（三首）",
            "content": [
                "斗帐氤氲沉水烟，蛾眉那得带愁眠。",
                "镜中莫倚人如玉，枕上真成夜似年。"
            ]
        },
        {
            "title": "负郭",
            "content": [
                "负郭茅堂小，临溪竹圃斜。",
                "山樽携野客，鱼网晒邻家。",
                "荒径封残雪，疏篱透晚霞。",
                "预思春到日，著处种桃花。"
            ]
        },
        {
            "title": "皇帝行幸南京歌（六首）",
            "content": [
                "忆昔高皇定鼎年，钟山龙驭已登仙。",
                "八叶神孙因耀武，衮衣亲得拜陵前。"
            ]
        },
        {
            "title": "答颜惟乔",
            "content": [
                "俗纷倦城肆，放浪怀林莽。",
                "命赏来芳讯，探奇协幽想。",
                "萧条南苑际，中夏犹凄爽。",
                "雨霁绿泉生，风惊白云上。",
                "禽鱼行盼睐，水木坐俯仰。",
                "梁栋下阴霏，房栊递哀响。",
                "沦飘病转剧，偃蹇年日长。",
                "名山仍未去，末路竟何往。",
                "故人念相慰，贱子拟自广。",
                "旦日伫登临，愿言操几杖。"
            ]
        },
        {
            "title": "访孙世其叙饮",
            "content": [
                "苑内银河垂袅袅，城边暗月上微微。",
                "不辞怀抱今宵尽，无奈宾朋此地稀。",
                "万里飘零同卧病，三年邂逅一沾衣。",
                "燕山楚水遥相望，目断天涯鸿雁飞。"
            ]
        },
        {
            "title": "酬惟乔惠鹿",
            "content": [
                "怜此园中鹿，君侯赠野夫。",
                "涂艰常近患，物俊益妨躯。",
                "林薮空相忆，藩篱坐自拘。",
                "忍甘充玉，愿为束生刍。"
            ]
        },
        {
            "title": "晓坐斋内",
            "content": [
                "近曙早莺喧，乍暖游丝密。",
                "稍稍竹待风，纷纷花就日。",
                "临堂点芳翰，披衣玩仙帙。",
                "赖此自多娱，暂缓幽忧疾。"
            ]
        },
        {
            "title": "从军行",
            "content": [
                "少小习胡兵，从军右北平。",
                "先登百死阵，却破万重城。",
                "边郡勤王苦，中朝论赏轻。",
                "封侯自有数，安用怨匡衡。"
            ]
        },
        {
            "title": "田中筑舍修治树艺",
            "content": [
                "庄生卧濠梁，范子去海隅。",
                "行止信难侔，远迹要不殊。",
                "伊予慕栖遁，脱冠归里闾。",
                "卜宅近郊坰，葺宇就田庐。",
                "南荣面崇冈，北牖背幽墟。",
                "虽非山水地，取乐自有余。",
                "筑牖仍先趾，穿池即故渠。",
                "林木尽旧行，圃畦皆曩区。",
                "寡欲罕所营，众美亦云俱。",
                "爵禄无常位，贫贱有安居。",
                "岂惟畏淹留，得以免忧虞。",
                "欢此平生情，永言焉可渝。"
            ]
        },
        {
            "title": "泛溪",
            "content": [
                "避暑清溪曲，舟行路不穷。",
                "诗成孤屿上，酒尽夕阳中。",
                "绿竹含秋色，红蕖送晚风。",
                "归来就明月，移棹水云东。"
            ]
        },
        {
            "title": "送毛敬父之庐州",
            "content": [
                "北峡吞淮口，东陵控海隅。",
                "霍山分岳镇，肥水混濡须。",
                "从事之官远，观风问俗殊。",
                "庐江多小吏，应候府中趋。"
            ]
        },
        {
            "title": "人日",
            "content": [
                "晖晖晴日透帘帷，冉冉和风扬鬓丝。",
                "野老自倾田舍酒，故人谁寄草堂诗。",
                "即看梅柳春含早，预想莺花景不迟。",
                "旋鬻园蔬办家酿，剩拚酩酊艳阳时。"
            ]
        },
        {
            "title": "宫中乐",
            "content": [
                "偶过昭阳馆，雕栊闭绛纱。",
                "卷帘通一笑，落尽满庭花。"
            ]
        },
        {
            "title": "西斋",
            "content": [
                "西斋休憩地，永日卧书帷。",
                "燕舞随风絮，莺啼集露枝。",
                "病因闲自疗，春与醉相宜。",
                "却悔牵行役，年来忽去兹。"
            ]
        },
        {
            "title": "江霞",
            "content": [
                "春江变气候，孤屿发云霞。",
                "散影摇青草，流文漾碧沙。",
                "红泥迷燕子，丹洞失桃花。",
                "水宿淹晨暮，应怜谢永嘉。"
            ]
        },
        {
            "title": "皇帝行幸南京歌（六首）",
            "content": [
                "淮水南边是狭邪，蛾眉临水折江花。",
                "日暮龙舟泊何处，玉床抛在五侯家。"
            ]
        },
        {
            "title": "出行四图为何燕泉先生作（录二首）",
            "content": [
                "西域防胡日，南宫动使星。",
                "旧分双赤管，新佩一青萍。",
                "陇月传兵候，关云结阵形。",
                "千金收虎士，万马蹴龙庭。",
                "方略随封事，文章待勒铭。",
                "应嗤班定远，头白滞边亭。¤"
            ]
        },
        {
            "title": "效阮公咏怀（十四首）",
            "content": [
                "穷漠万余里，海冰周四隅。",
                "中原勒千乘，翱翔顺风趋。",
                "白羽翩翻飞，一军惊且呼。",
                "扬节下高阙，长缨系单于。",
                "右行临月窟，左旋出日区。",
                "立功何足矜，猛气聊以舒。¤"
            ]
        },
        {
            "title": "效阮公咏怀（十四首）",
            "content": [
                "朝出上东门，迢递望三川。",
                "修涂未能半，险阻屡迁延。",
                "征马立踟躇，徒旅念归旋。",
                "捷径不肯入，安用直如弦。",
                "茕茕罹苦辛，失路谁当怜。¤"
            ]
        },
        {
            "title": "晦日夜集",
            "content": [
                "晦日归休晚，良游惜后时。",
                "却拚长夜饮，更赋早春诗。",
                "云雾窗中入，星河阁上垂。",
                "何须花与月，行乐始相宜。"
            ]
        },
        {
            "title": "夏日游道观",
            "content": [
                "隔竹窥丹洞，临池坐碧沙。",
                "翠杯寒玉水，石碗净云芽。",
                "展簟来风色，吹笙上月华。",
                "休论河朔饮，讵似醉流霞。"
            ]
        },
        {
            "title": "卧病贻友人",
            "content": [
                "汉代无才赋《子虚》，病来空卧茂陵居。",
                "终年只学五禽戏，早岁浑忘三箧书。",
                "林下网虫悬堕叶，墙头蔓草落寒渠。",
                "日日思君欲乘兴，濠梁何处好观鱼。"
            ]
        },
        {
            "title": "一溪",
            "content": [
                "一溪云水一渔夫，一曲沧浪酒一壶。",
                "笑指桃花问春色，武陵得似此间无？"
            ]
        },
        {
            "title": "宫词（三首）",
            "content": [
                "红袖低回拂锦茵，玉颜憔悴掩罗巾。",
                "空房独对婵娟月，赖是嫦娥不笑人。"
            ]
        },
        {
            "title": "睡起",
            "content": [
                "午梦初醒卯酒消，不知风雪已终朝。",
                "客来小阁聊盘礴，鸟散空园转寂寥。",
                "老境时时怀故旧，穷途事事愧渔樵。",
                "古人坚卧非无意，未必渊明为折腰。"
            ]
        },
        {
            "title": "塞下曲（三首）",
            "content": [
                "阴山缚尽犬羊群，万里胡天散阵云。",
                "塞外降王三十郡，来朝尽隶霍将军。"
            ]
        },
        {
            "title": "台上",
            "content": [
                "台迥通风榭，窗虚近水城。",
                "卷帘残暑去，携手晚凉生。",
                "碧树藏云暗，银河度月明。",
                "醉来愁仿佛，只作画中行。"
            ]
        },
        {
            "title": "巫山高",
            "content": [
                "巫山高郁郁，襟带亘天涯。",
                "上靡白日阳，下陵青云眉。",
                "玄岩何嵯峨，层惸互参差。",
                "景象非一状，远望令心悲。",
                "献岁出游猎，千乘齐交驰。",
                "翠帐罗曲阿，羽盖垂琼芝。",
                "龙骑践蕙圃，昚首戏兰池。",
                "回车背中路，娱乐未云疲。",
                "置酒景夷台，设礼高唐祠。",
                "君王千万岁，岁岁长如斯。"
            ]
        },
        {
            "title": "从军行",
            "content": [
                "少小慕功名，击剑复谈兵。",
                "误信封侯事，甘作从军行。",
                "一朝备行伍，几处罹辛苦。",
                "西南通远夷，东北攘骄虏。",
                "武帝雄材略，土宇新开拓。",
                "衔命驰严马，登坛延卫霍。",
                "诸将竟邀功，岁岁出临戎。",
                "勒兵盈塞外，发卒遍关东。",
                "骚屑干戈动，萧条田野空。",
                "庙谋贪战伐，边隙开胡粤。",
                "军兴急星火，兵连淹岁月。",
                "戈船下厉水，策马逾葱雪。",
                "山川行未半，容鬓惊凋换。",
                "寒冰手指堕，炎风肌肉烂。",
                "思乡已泪尽，望远堪肠断。",
                "怫郁鱼泣津，凌兢猿眩岸。",
                "悠悠历绝国，险道何倾侧。",
                "虎穴讵可入，鬼方宁易克。",
                "间使闭昆明，单兵陷疏勒。",
                "全军有天幸，从吏无人色。",
                "天时变杀机，壮士奋兵威。",
                "飞矢风鸣镝，推兵血溅衣。",
                "长驱五王国，大破九重围。",
                "万里悬旌出，三军奏凯归。",
                "边垂日无事，鸟尽良弓弃。",
                "行直贵臣憎，功高同列忌。",
                "赏格多排沮，谤书仍负累。",
                "白头还士伍，赭衣从吏议。",
                "输力奉明君，忠邪不见分。",
                "丹心徒贯日，剑气枉凌云。",
                "人事竟莫测，天命谅难闻。",
                "可怜麟阁上，不画李将军。"
            ]
        },
        {
            "title": "落花",
            "content": [
                "今朝卷帘坐，时见一花飞。",
                "不惜芳菲尽，春风稍稍稀。"
            ]
        },
        {
            "title": "雪（五绝）",
            "content": [
                "流风回雪满蓬莱，绣幕珠帘万户开。",
                "内殿平明催设宴，玉京深处翠华来。"
            ]
        },
        {
            "title": "咏料丝灯",
            "content": [
                "淮南玉为碗，西京金作枝。",
                "未若兹灯丽，擅巧昆明池。",
                "霏微状蝉翼，连娟侔网丝。",
                "烟空不碍视，雾弱未胜持。",
                "碧水点葱郁，彩石染萎蕤。",
                "霞叠有无色，云攒深浅姿。",
                "焚兰发香气，对烛映红滋。",
                "明月讵须侈，夜光方可嗤。"
            ]
        },
        {
            "title": "善哉行",
            "content": [
                "来日大难，痛心疾首。",
                "今日为乐，莫惩其后。",
                "大难如何，昊天不嘉。",
                "吉凶有时，人莫之知。",
                "鹿之游斯，在彼中野。",
                "庖人调和，将以为脯。",
                "翩翩白龙，好是鱼服。",
                "豫且射之，载中其目。",
                "少康出畋，不复其舍。",
                "戎王朝卧，乃缚尊下。",
                "式戒在始，式备在终。",
                "匪戒匪备，害于其躬。",
                "天命戾止，匪夙则莫。",
                "勉尔在位，无俾天怒。"
            ]
        },
        {
            "title": "宝剑篇",
            "content": [
                "昔闻欧冶铸宝剑，冶中蛟龙欻挥霍。",
                "冶开火歇蛟龙失，黯黯青云吐芒锷。",
                "赤山丹液色郁勃，白帝金精气萦薄。",
                "翠珉磨出冰洞明，宝鞘装成金错落。",
                "?鹈膏莹科斗字，鹿卢玉映芙蓉萼。",
                "坐上传看疾风起，尊前拔舞惊虹跃。",
                "蚩尤苍黄化石陨，天吴辟易随潮却。",
                "果然魑魅忌精爽，坐令神物藏冥漠。",
                "由来世事不可测，须臾沦落丰城侧。",
                "玉珥雕零苔藓昏，雪花蠹蚀尘沙黑。",
                "当年得意断犀象，今朝失路埋荆棘。",
                "地底龙眠鬼犹泣，斗间气腾人未识。",
                "泥涂污辱君勿悲，风云变化时将逼。",
                "掘狱重开双宝刀，入市争酬万金直。",
                "自古英雄每如此，平生蹉跌长叹息。",
                "哀歌谩作行路难，高飞自有横天翼。"
            ]
        },
        {
            "title": "观舞",
            "content": [
                "妙伎出秦中，纤腰学楚宫。",
                "翠帷低舞燕，锦荐踏惊鸿。",
                "宛转歌相似，婵娟态不同。",
                "无因逃酒去，懊恼白头翁。"
            ]
        },
        {
            "title": "效阮公咏怀（十四首）",
            "content": [
                "生才良不幸，处世诚独难。",
                "扬蛾兴妒阶，怀璧贾罪端。",
                "灵均既见放，韩非亦自残。",
                "奉身失所从，慷慨使我叹。¤"
            ]
        },
        {
            "title": "春阴",
            "content": [
                "春阴日日春晴少，料得春晴春已归。",
                "竹里雄鸠嗔独语，池边乳燕喜群飞。",
                "炊烟冷落侵寒食，檐溜飘萧上夹衣。",
                "寂寂小轩宾客散，祗余禅榻不相违。"
            ]
        },
        {
            "title": "戏成五绝（录一首）",
            "content": [
                "海内论诗伏两雄，一时倡和未为公。",
                "俊逸终怜何大复，粗豪不解李空同。"
            ]
        },
        {
            "title": "暮春园中作",
            "content": [
                "荒径入园墟，经旬旷游涉。",
                "林飘依槛絮，蔓引横阶叶。",
                "春阑意已倦，风晚花如怯。",
                "怃然阅徂景，弥使忧相接。"
            ]
        },
        {
            "title": "酬惟乔赠巾",
            "content": [
                "野巾初着日，心赏竟朝曛。",
                "试正行窥水，从欹卧看云。",
                "坐翻嫌月露，出每避尘纷。",
                "顾影还相笑，风流愧使君。"
            ]
        },
        {
            "title": "城南梅开简友人",
            "content": [
                "郭外新梅树，春风吹欲残。",
                "未能携酒出，幸为折花看。"
            ]
        },
        {
            "title": "元夕篇",
            "content": [
                "皇都佳丽地，春日艳阳年。",
                "共爱元宵好，争歌明月篇。",
                "元宵明月满蓬莱，春色先从上苑来。",
                "千门宛转银屏隔，万户参差金锁开。",
                "千门万户连双阙，彩女新妆踏明月。",
                "映牖窥窗态转多，含娇凝睇情无歇。",
                "正逢春日爱芳菲，复值春宵缝舞衣。",
                "灯光斜照珊瑚枕，香气空薰云母扉。",
                "此时天子盛遨游，离宫别馆足风流。",
                "才开凤岛张灯架，更起鳌山结彩楼。",
                "彩楼岧嵽鳌山侧，复道交衢对南北。",
                "万烛翻疑白日光，千灯却乱春星色。",
                "春星暗霭迷烟雾，仙御分明见天路。",
                "空里翩翩翠盖飞，云中冉冉鸾舆度。",
                "翠盖鸾舆千万骑，伐鼓金动天地。",
                "御仗层层锦绣围，广场队队鱼龙戏。",
                "就中别有王侯客，三三五五长安陌。",
                "夜夜经过许史家，朝朝游戏金张宅。",
                "金张许史斗骄奢，金灯玉带剪春纱。",
                "鸳鸯比翼玟瑰树，翡翠双栖菡萏花。",
                "龙膏凤炬列千行，蕙火兰烟百和香。",
                "月华照耀琉璃障，雾影氤氲玳瑁梁。",
                "可怜豪侈谁能似，可怜行乐心无已。",
                "曲罢频移歌舞筵，醉后重游灯火市。",
                "月市星衢游未遍，东城南陌时相见。",
                "妖童绣勒五花马，倡女银车九华扇。",
                "妖童倡女繁华子，双去双来帝城里。",
                "粉色偏从月下明，衣香故向风前起。",
                "调笑行歌欢未阑，浮影流光夜遽残。",
                "朝来试过狭邪路，堕靥飘花那忍看。"
            ]
        },
        {
            "title": "庵中",
            "content": [
                "市声入墟落，瓮牖未全晓。",
                "虫飞亦薨薨，焉知此生小。",
                "群动随天运，宇宙长纷扰。",
                "独有庵中人，冥然化机表。"
            ]
        },
        {
            "title": "江猿",
            "content": [
                "舟行转江峡，处处响哀猿。",
                "极浦云方合，连山雨正昏。",
                "接条时自拄，饮水复相援。",
                "不待三春尽，先伤游子魂。"
            ]
        },
        {
            "title": "题空上人山房",
            "content": [
                "古寺残冬倍悄然，老僧闭户独安禅。",
                "冰满瓶中无滴水，香消垆畔有余烟。"
            ]
        },
        {
            "title": "对酒",
            "content": [
                "畏涂有千虑，劳生无寸隙。",
                "唯余对酒时，暂作伸眉客。",
                "妖姬杂睇笑，欢友连衿舄。",
                "相逢判一醉，钱刀非所惜。"
            ]
        },
        {
            "title": "重游萧氏园",
            "content": [
                "别此真如昨，重游换物华。",
                "粉滋曾倚竹，红浅旧看花。",
                "沙阪萦林曲，山篱逐水斜。",
                "城南咫尺路，未觉往来赊。"
            ]
        },
        {
            "title": "昭王台",
            "content": [
                "燕昭无故国，蓟野有空台。",
                "寂寞黄金气，凄凉沧海隈。",
                "腐儒终报主，乱世始怜才。",
                "回首征涂上，年年此地来。"
            ]
        },
        {
            "title": "雪（五绝）",
            "content": [
                "绿水初冰百子池，飞花正满万年枝。",
                "君王夜醉瑶台雪，侍女冬歌《白甿》"
            ]
        },
        {
            "title": "志感（二首）",
            "content": [
                "圣王久已徂，方策不俱逝。",
                "大者载诗书，遗烈播无际。",
                "猗嗟德不泯，文章亦相俪。",
                "吾观三五迹，旷代若同世。",
                "区区汉唐来，群儒犹善继。",
                "葳蕤竹素间，君相赖攸济。",
                "皇朝属全盛，光重施来裔。",
                "自非良史才，大业有瑕翳。",
                "愿言见作者，缀缉列凡例。",
                "纷纶括群典，俶傥袭六艺。",
                "言文行则远，斯理良匪细。",
                "惓惓告在位，秉笔当勿替。"
            ]
        },
        {
            "title": "奉同王浚川海上杂歌（三首）",
            "content": [
                "天鸡啼处夜生潮，东望蓬莱翠雾消。",
                "紫贝高为云外阙，青龙盘作日边桥。"
            ]
        },
        {
            "title": "郭外",
            "content": [
                "郭外平芜迥，溪边小径斜。",
                "客行迷野竹，莺语隔林花。",
                "多景每难遇，孤游还自嗟。",
                "佳期竟何许，脉脉向春华。"
            ]
        },
        {
            "title": "冬夕",
            "content": [
                "空斋生夕霭，俯仰俄清绝。",
                "开帷玩光景，就槛看云月。",
                "寒条响哀吹，曾林皓余雪。",
                "怀人不可见，徒令自怡悦。"
            ]
        },
        {
            "title": "效阮公咏怀（十四首）",
            "content": [
                "群狙竞芋栗，喜怒随转移。",
                "飞飞海上鸥，矰缴不可施。",
                "张仪谢苏君，赵令说李斯。",
                "小义鲜能终，邪径固多歧。",
                "利害异目前，亲仇在一时。",
                "他人各有心，愉乐且相欺。",
                "侥幸昧全图，此计良可嗤。¤"
            ]
        },
        {
            "title": "皇帝行幸南京歌（六首）",
            "content": [
                "建业城西江水回，千官遥望翠华来。",
                "天子双鞬悬锦带，近臣争上万年杯。"
            ]
        },
        {
            "title": "长安道",
            "content": [
                "神州应东井，天府擅西秦。",
                "双阙南山下，千门渭水滨。",
                "公卿畏主父，宾客慕平津。",
                "方朔何为者，虚称避世人。"
            ]
        },
        {
            "title": "雪（五绝）",
            "content": [
                "宫里仙人字丽华，弦中纤指学琵琶。",
                "朝来白雪当窗立，一曲弹成《玉树花》。"
            ]
        },
        {
            "title": "山亭",
            "content": [
                "西圃禁垣东，凉生暑渐空。",
                "小池盈宿雨，丛桂易秋风。",
                "独鹤窥云际，幽兰思露中。",
                "来游行乐地，不惜醉山公。"
            ]
        },
        {
            "title": "皇帝行幸南京歌（六首）",
            "content": [
                "翩翩翠盖覆鸣銮，诏许都人夹道看。",
                "乐府尽歌杨柳曲，后车多著鵕鸃冠。"
            ]
        },
        {
            "title": "春夜过时济饮",
            "content": [
                "露净开樽处，天青岸帻时。",
                "素云将月上，香雾任风吹。",
                "为乐常苦晏，含情复待谁。",
                "径须成一醉，莫遣酒行迟。"
            ]
        },
        {
            "title": "寄浚川先生",
            "content": [
                "览公谈玄作，赠公咏玄篇。",
                "寻仙愿未果，怀旧心悠然。",
                "抠衣游郡斋，言诗偏赏激。",
                "束书谒京邸，交臂俄分析。",
                "中岁再见公，置酒浚郊庐。",
                "自此若参辰，形迹缅相疏。",
                "一别二十年，相思定深浅。",
                "独游郭南园，忆公如在眼。",
                "稷契亮天功，巢许好山栖。",
                "同生尧舜世，出处安能齐。",
                "退藏诚自揣，明扬何滥与。",
                "愧非伯齐伦，谬当公叔举。",
                "我年已迟莫，我志但逡巡。",
                "鄙儒信顽鲁，不识要路津。",
                "枳棘遍荒涂，鸱枭竞翔舞。",
                "中有孤凤皇，哀鸣一何苦。",
                "十日出天衢，龙飞欲何为。",
                "不如反深渊，俟彼风雨时。",
                "世俗多崎岖，达人岂凝滞。",
                "公能访松子，予亦从公逝。"
            ]
        },
        {
            "title": "风",
            "content": [
                "蛾眉帘下出，春风花际来。",
                "云落鬓间发，蚁转手中杯。",
                "华梁尘乍动，罗帷影复开。",
                "试将巫山雨，吹向楚王台。"
            ]
        },
        {
            "title": "北狩",
            "content": [
                "秦皇巡海右，汉武幸关东。",
                "昔怅千秋迹，今看万乘雄。",
                "期门陈后苑，清道出离宫。",
                "雾绕旄头黑，尘翻豹尾红。",
                "天营屯斗极，御气下云中。",
                "射兽阏支雪，焚山瀚海风。",
                "系缨驱杂虏，载笔扈群公。",
                "此日燕然石，长刊北狩功。"
            ]
        }
    ]
}