{
    "dynasty": "明",
    "author": "杨慎",
    "intro": "1488～1559  \r\n 明代文学家。字用修﹐号升庵。新都(今属四川)人。少年时聪颖﹐11岁能诗﹐12岁拟作《古战场文》﹑《过秦论》﹐人皆惊叹不已。入京作《黄叶》诗﹐为李东阳所赞赏。正德六年(1511)﹐殿试第一﹐授翰林院修撰。豫修\"武宗实录\"﹐禀性刚直﹐每事必直书。武宗微行出居庸关﹐上疏抗谏。世宗继位﹐任经筵讲官。嘉靖三年(1524)﹐众臣因\"议大礼\"﹐违背世宗意愿受廷杖﹐杨慎谪戍云南永昌卫﹐居云南30余年﹐死于戍地。 \r\n\r\n杨慎存诗约2300首﹐所写的内容极为广泛。因他居滇30余年﹐所以\"思乡\"﹑\"怀归\"之诗﹐所占比重很大。他在被谪滇时﹐妻子黄娥伴送到江陵话别﹐所作的《江陵别内》表现别情思绪﹐深挚凄婉。《宿金沙江》描写往返川滇途中的感慨:\"岂意飘零瘴海头﹐嘉陵回首转悠悠﹐江声月色那堪说﹐肠断金沙万里楼。\"以今昔行旅思情相对﹐衬出离愁的痛苦。他临终前所作《六月十四日病中感怀》诗:\"七十余生已白头﹐明明律例许归休。归休已作巴江叟﹐重到翻为滇海囚。\"叙述自己因病归蜀﹐途中却被追回的憾恨﹐深为感人。 \r\n\r\n他也有一些诗作表现了对人民疾苦的关怀。《海口行》及《后海口行》揭露豪绅地主勾结地方官吏﹐藉疏海口占田肥私。他在诗中指出﹐\"疏浚海口银十万﹐委官欢喜海夫怨\"﹐并呼吁\"安得仁人罢此宴﹐亿兆歌舞如更生\"。他在《观刈稻纪谚》中托老农之语﹐说\"乐土宁无咏﹐丰年亦有歌。惟愁军饷急﹐松茂正干戈\"。表现了农民遇丰年﹐却因军饷赋敛沉重而仍然不得温饱的贫苦生活。其它如《宝井篇》﹑《滇池涸》等﹐也是此类作品。 \r\n\r\n杨慎的写景诗也不少。他叙写云南风光﹐描绘祖国山河﹐颇有特色。《海风行》写了下关的风:\"苍山峡束沧江口﹐天梁中断晴雷吼。中有不断之长风﹐冲破动林沙石走。咫尺颠崖迥不分﹐征马长嘶客低首。\"气势雄伟﹐有雷霆万钧之力。而《龙关歌》:\"双洱烟波似五津﹐渔灯点点水粼粼。月中对影遥传酒﹐树里闻歌不见人。\"写洱海夜色﹐渔舟灯火﹐月映水波﹐细腻清新。此外﹐杨慎又有描述﹑歌颂历史英雄﹑忠臣义士以至耕夫樵叟的诗﹐其中也不乏佳作。 \r\n\r\n杨慎在前七子倡导\"文必秦汉﹑诗必盛唐\"﹐复古风气较为流行的时候﹐能别张垒壁。他广泛吸收六朝﹑初唐诗歌的一些长处﹐形成他\"浓丽婉至\"的诗歌风格。如《滇海曲》12首﹑三峡《竹枝词》9首﹐描绘山川风情﹐颇得乐府遗韵。他的《垂柳篇》﹐深具初唐风范。《于役江乡归经板桥》:\"千里长征不惮遥﹐解鞍明日问归桡﹐真如谢朓宣城路﹐南浦新林过板桥。\"抒发行役倦苦的情怀﹐情致绵细﹐别出新境。杨慎又广为采揽\"桑间濮上\"的民歌的长处﹐以丰富自己诗作。如《送余学官归罗江》﹐全用绵州民歌﹐后缀四句送行语﹐构思新颖﹐别致清新。 \r\n\r\n杨慎对文﹑词﹑赋﹑散曲﹑杂剧﹑弹词﹐都有涉猎。他的词和散曲﹐写得清新绮丽。如〔浪淘沙〕\"春梦似杨花\"一首﹐描写细润﹐言辞华美流畅。散曲〔驻马听〕《和王舜卿舟行之咏》﹐写月下舟行幽景﹐江天一色﹐月光如水﹐并畅想驶入长空银河﹐意境优美﹐记叙细微。他的长篇弹唱叙史之作《二十一史弹词》﹐叙三代至元及明季历史﹐文笔畅达﹑语词流利﹐广为传诵。他的散文古朴高逸﹐笔力奔放。《汉杂事秘辛》事皆淫艳而言辞端雅﹐不见鄙秽。他早年的疏奏《丁丑封事》﹐规劝正德皇帝\"偏听生奸﹐独任成乱\"﹐以\"古之圣人必谋于众\"相谏诫﹐情挚意切﹐时婉时激。他的《新都县八阵图记》﹑《碧峣精舍记》等也是记叙散文的佳品。另外他还着有《宴清都洞天玄记》﹑《太和记》﹑《割肉遗细君》等杂剧。 \r\n\r\n杨慎考论经史﹑诗文﹑书画﹐以及研究训诂﹑文学﹑音韵﹑名物的杂着﹐数量很多﹐涉及面极广。如《丹铅总录》﹑《谭苑醍醐》﹑《艺林伐山》﹑《升庵诗话》﹑《词品》﹑《书品》﹑《画品》﹑《大书索引》﹑《金石古文》﹑《风雅逸篇》﹑《古今风谣》﹑《奇字韵》﹑《希姓录》﹑《石鼓文音释》等等﹐还有《全蜀艺文志》﹑《云南山川志》﹑《滇载记》等地方志及史料。这些著述往往有独到之见﹐或可补史阙﹐或提供线索﹐有相当学术价值。然而﹐因他久居云南﹐寻书核对不易﹐有时只凭记忆写作﹐所以也有一些误引﹑臆测不实之处。 \r\n\r\n杨慎的著作很多。据《明史》记载﹐明代记诵之博﹐著作之富﹐推慎为第一。除诗文外﹐杂着多至 100余种。四川省图书馆所编《杨升庵著述目录》达 298种。他的主要作品收入《升庵集》(81卷﹐又称《升庵全集》)。此集万历间四川巡抚张士佩所编订﹐取杨慎《丹铅录》等书﹐删除重复﹐分类编次﹐附于诗文之后。包括赋及杂文11卷﹐诗29卷﹐杂着41卷。其杂着合集另有明焦竑辑的《升庵外集》100卷﹐明杨金吾辑的《升庵遗集》26卷。词﹑散曲﹑弹词另辑有《升庵长短句》 3卷﹐《陶情乐府》4卷﹐《二十一史弹词》12卷等。",
    "items": [
        {
            "title": "寄用贞弟",
            "content": [
                "杜陵巴国苦寒行，李白梁园昨夜情。",
                "山叶早梅心万里，雪窗风竹梦三更。",
                "河桥晨别南凫影，江汉春催北雁声。",
                "回首长安当日下，感时怀汝总难平。"
            ]
        },
        {
            "title": "竹枝词（九首）",
            "content": [
                "清江白石女郎神，门外往来祈赛频。",
                "风鋋青旗香雨歇，山姜花开瑶草春。"
            ]
        },
        {
            "title": "春兴（六首）",
            "content": [
                "平沙落日大荒西，独立苍茫意转迷。",
                "蕙畹兰皋愁晚对，竹垣花掖记春栖。",
                "摧颓杜甫歌朱凤，憔悴王褒望碧鸡。",
                "白首艰难随去住，青云容易坠攀跻。¤"
            ]
        },
        {
            "title": "寒垣鹧鸪词",
            "content": [
                "秦时明月玉弓悬，汉塞黄河锦带连。",
                "都护羽书飞瀚海，单于猎火照甘泉。",
                "莺闺燕阁年三五，马邑龙堆路十千。",
                "谁起东山安石卧，为君谈笑静烽烟。"
            ]
        },
        {
            "title": "春望（三首）",
            "content": [
                "滇海风多不起沙，汀洲新绿遍天涯。",
                "采芳亦有江南意，十里春波远泛花。"
            ]
        },
        {
            "title": "题夏仲昭竹寄陶良伯骥",
            "content": [
                "太常胸次潇湘宽，少年爱写生琅玕。",
                "白头艺苑更入妙，笔法近追王孟端。",
                "两家名藻雄吴下，品题未觉风流亚。",
                "一纸能令百世传，两竿不啻双金价。",
                "人言画竹非画工，草书结构将无同。",
                "谁家高堂名宝绘，徐熙花鸟迷青红。",
                "玉人佳兴松江东，寄图索赋随长风。",
                "遥知把玩清香里，正是相思明月中。"
            ]
        },
        {
            "title": "咏雾淞（有序）",
            "content": [
                "怪得天鸡误晓光，青腰玉女试银妆。",
                "琼敷缀叶齐如剪，瑞树开花冷不香。",
                "月白讵迷三里雾，云黄先兆万家箱。",
                "贫儿饭瓮歌声好，六出何须贺谢庄。",
                "",
                ""
            ]
        },
        {
            "title": "八月十三日夜梦亡室安人惊泣而寤因思去年丁",
            "content": [
                "五更残梦正迷离，窗纸光明烛焰迟。",
                "却忆去年当此日，催人晨起早朝时。",
                "",
                ""
            ]
        },
        {
            "title": "竹枝词（九首）",
            "content": [
                "无义滩头风浪收，黄云开处见黄牛。",
                "白波一道青峰里，听尽猿声是峡州。"
            ]
        },
        {
            "title": "八月十三日夜梦亡室安人惊泣而寤因思去年丁",
            "content": [
                "稚子今朝是两周，新衣戏舞拜前头。",
                "伤心孺慕声声切，母在重泉听得不？",
                "",
                ""
            ]
        },
        {
            "title": "思波池别刘润之",
            "content": [
                "酌酒临池水，回船拂芰荷。",
                "匆匆上马去，留兴与烟波。"
            ]
        },
        {
            "title": "滇海曲（八首）",
            "content": [
                "化城楼阁壮人寰，泽国封疆镇两关。",
                "云气开成银色界，天工斫出点苍山。"
            ]
        },
        {
            "title": "唐僖宗行宫柱础",
            "content": [
                "唐帝行宫有露台，础莲几度换春苔。",
                "军容再向蚕丛老，王气遥从骆谷来。",
                "万里山川神骏老，五更风雨杜鹃哀。",
                "始知蜀道蒙尘驾，不及胡僧渡海杯。"
            ]
        },
        {
            "title": "离席行送彭二",
            "content": [
                "昔子从军巴蜀山，横戈千里何间关。",
                "坐使麒麟日月焕，行收鱼鸟风云闲。",
                "文武才名归一姓，兄弟勋华许谁并。",
                "起晚已谢时运倾，当阳再睹乾坤正。",
                "陟冈在原来复返，海水天风岁将晚。",
                "行行白马燕雪深，飞飞黄鹄秦云远。",
                "离堂命酒羽觞疾，毕昂盈轩月东出。",
                "主人留连客离席，慷慨为子歌今夕。"
            ]
        },
        {
            "title": "竹枝词（九首）",
            "content": [
                "江头秋色换春风，江上枫林青又红。",
                "下水上风来往惯，一年长在马船中。"
            ]
        },
        {
            "title": "青海引",
            "content": [
                "长白山前号黑风，桔槔火照甘泉红。",
                "五千貂锦血边草，单于夜帐移湟中。",
                "华林酒艳长庚醉，沉香春浓海棠睡。",
                "金马门如万里遥，那知青海城头事。"
            ]
        },
        {
            "title": "过驻节桥读东阜刘远夫公碑文有感",
            "content": [
                "溪尾水沄沄，峰头正夕曛。",
                "含凄经驻节，洒泪读遗文。",
                "桥南花如浣花好，桥北油油生碧草。",
                "草色逐年新，花开又一春。",
                "可怜东阜客，今作北邙尘。",
                "忆昨锦江离别处，江边手折垂杨树。",
                "千里还乡不见君，断肠邻笛山阳赋。"
            ]
        },
        {
            "title": "四月二日雨中拨闷",
            "content": [
                "零雨崇朝不下楼，开窗烟外见渔舟。",
                "今年四月寒犹在，坐拥红炉送酒筹。"
            ]
        },
        {
            "title": "高峣卧疾喜简西嶨至自滇城",
            "content": [
                "隔户闻来屐，移灯坐对床。",
                "澄心披乐雾，点鬓讶吴霜。",
                "便欲开棋局，还思减药囊。",
                "天涯故人少，且愿驻飞航。"
            ]
        },
        {
            "title": "沙河县",
            "content": [
                "空碛少人烟，孤城大道边。",
                "平沙盘马路，残雪射雕天。",
                "野日三竿上，河冰百片穿。",
                "条风将变柳，客思感流年。"
            ]
        },
        {
            "title": "听歌",
            "content": [
                "彩云天外驻行杯，明月楼前引上才。",
                "红颊绽时银烛烂，翠眉低处玉山颓。",
                "飘飖侠客游燕市，窈窕仙娥下楚台。",
                "千载王郎风韵在，倩君重唱夕阳开。"
            ]
        },
        {
            "title": "春望（三首）",
            "content": [
                "春风先到海东头，春兴催人独上楼。",
                "最是晚来凝望处，曲堤烟柳似皇州。"
            ]
        },
        {
            "title": "夕泊江陵",
            "content": [
                "西陵白雪晴，南浦绿波生。",
                "海燕先春至，沙禽恒夜惊。",
                "竹房灯下市，菱舫月中筝。",
                "且醉桑郎酒，休伤萍客情。"
            ]
        },
        {
            "title": "送余学官归罗江",
            "content": [
                "豆子山，打瓦鼓。",
                "阳坪关，撒白雨。",
                "白雨下，娶龙女。",
                "织得绢，二丈五。",
                "一半属罗江，一半属玄武。",
                "我诵绵州歌，思乡心独苦。",
                "送君归，罗江浦。"
            ]
        },
        {
            "title": "滇海曲（八首）",
            "content": [
                "海滨宠柿趁春畬，江曲鱼村弄晚霞。",
                "孔雀行穿鹦鹉树，锦莺飞啄杜鹃花。"
            ]
        },
        {
            "title": "玉台体",
            "content": [
                "流盼转相怜，含羞不肯前。",
                "绿珠吹笛夜，碧玉破瓜年。",
                "灭烛难藏影，洞房明月悬。¤"
            ]
        },
        {
            "title": "层台驿",
            "content": [
                "徒坡千百磴，破店两三家。",
                "湿灶薪无焰，硗田饭有沙。",
                "瘦兵宵泣血，猛虎昼磨牙。",
                "行路难如此，羁愁一倍加。"
            ]
        },
        {
            "title": "次韵奉酬中丞刘公侍御谢公除夕联句见怀",
            "content": [
                "岁夕遥怜误忆家，月毫联锦灿缸花。",
                "戍楼晓角传清燕，归棹寒江梦断鸦。",
                "彩燕西飞边候改，碧鸡东望蜀云赊。",
                "不知卧病衡天柱，何似穷愁瘴海涯。"
            ]
        },
        {
            "title": "海估行（二首）",
            "content": [
                "海估帆乘锦浪飞，绡宫夜取万珠玑。",
                "翻身惊起蛟龙睡，血污清冷竟不归。"
            ]
        },
        {
            "title": "垂杨篇（楚雄苴力桥有垂柳一株，婉的可爱，",
            "content": [
                "灵和殿前艳阳时，忘忧馆里光风吹。",
                "千门万户旌旗色，九陌三条雨露滋。",
                "苍凉苑日笼燕甸，缥缈宫云覆京县。",
                "芳树重重归院迷，飘花点点临池见。",
                "临池归院总仙曹，应制分题竞彩毫。",
                "诏乘西第将军马，诗夺东方学士袍。",
                "金明绿暗留烟雾，旧燕新莺换朝暮。",
                "只知眉黛为君颦，肯信腰肢有人妒。",
                "从此沈沦万里身，可怜憔悴四经春。",
                "支离散木甘时弃，攀折荒亭委路尘。",
                "摇落秋空上林远，婆娑生意华年晚。",
                "肠断关山明月楼，一声横笛清霜坂。",
                "",
                ""
            ]
        },
        {
            "title": "滇海曲（八首）",
            "content": [
                "碧鸡金马古梁州，铜柱铁桥天际头。",
                "试问平滇功第一，逢人惟说颍川侯。"
            ]
        },
        {
            "title": "无题",
            "content": [
                "石头城畔莫愁家，十五纤腰学浣纱。",
                "堂下石榴堪系马，门前杨柳可藏鸦。",
                "景阳妆罢金星出，子夜歌残璧月斜。",
                "肯信紫台玄朔夜，玉颜珠泪泣琵琶。"
            ]
        },
        {
            "title": "海估行（二首）",
            "content": [
                "偃月堂空罢舞尘，靖安坊冷怨佳人。",
                "芙蓉莲子随他去，不及当年石季伦。"
            ]
        },
        {
            "title": "出塞（地名，六朝体也）",
            "content": [
                "峰火照甘泉，刁斗出祁连。",
                "锦车冲鸟穴，翠眊度鸡田。",
                "高柳分斜月，长榆合远天。",
                "交河冰正结，心断玉门前。"
            ]
        },
        {
            "title": "咏柳",
            "content": [
                "垂杨垂柳管芳年，飞絮飞花媚远天。",
                "金距斗鸡寒食后，玉蛾翻雪暖风前。",
                "别离江上还河上，抛掷桥边与路边。",
                "游子魂锁青塞月，美人肠断翠楼烟。"
            ]
        },
        {
            "title": "八月二日经筵纪事",
            "content": [
                "经帷当日表，讲殿直天中。",
                "鹓鹭随多士，貂蝉列上公。",
                "墀声分哕哕，棂影辨瞳曈。",
                "湛露晞兰省，卿云烂桂宫。",
                "蚁浮仙酒绿，鹤翥锡袍红。",
                "晋昼延三接，尧旻达四聪。",
                "衣香芬玉藻，履迹印璇穹。",
                "观易三阳泰，陈诗万国同。",
                "宠高梁授简，恩迈汉临雍。",
                "奎聚占乾象，研书识帝鸿。",
                "羽陵无蚀蠹，玄阁谢雕虫。",
                "莹德同金砺，温规借玉攻。",
                "扆瞻休气近，钟叩德音隆。",
                "卷帙叨从事，簪裾俨在躬。",
                "涓尘何补助，海岳自深崇。",
                "敢诧桓荣力，还歌吉甫风。"
            ]
        },
        {
            "title": "次张大理文柔别后见寄韵",
            "content": [
                "垂老云南戍，逢君海上州。",
                "桂招非小隐，萍泛是同流。",
                "江汉询幽侧，关山慰阻修。",
                "欲酬平子赠，空有畔牢愁。"
            ]
        },
        {
            "title": "赠宋文百户石冈舍人",
            "content": [
                "七十从戎鬓已斑，劳君相送出滇关。",
                "过家儿子如相问，为报衰翁二月还。"
            ]
        },
        {
            "title": "春夕潘园",
            "content": [
                "雨砌风檐堕楝花，虫书鸟字遍晴沙。",
                "春山载酒驰朝马，江阁邀宾起暮鸦。",
                "陶令葛巾从渗漉，管宁纱帽任欹斜。",
                "殊方未觉追随尽，韦曲风流更尔家。"
            ]
        },
        {
            "title": "妙湛寺",
            "content": [
                "废刹临官渡，香台夜景澄。",
                "僧言龙火焰，却是打渔灯。"
            ]
        },
        {
            "title": "三阁词（二首）",
            "content": [
                "桃根桃叶斗春葩，《水调》河传穆护砂。",
                "无限江南新乐府，君王独赏《后庭花》。"
            ]
        },
        {
            "title": "宋玉",
            "content": [
                "文藻三闾并，幽怀《九辩》知。",
                "云为巫峡赋，雪作郢中词。",
                "茅屋还遗址，兰台异昔时。",
                "鸿裁谁猎艳，空自拾江蓠。"
            ]
        },
        {
            "title": "赠永宁白参戎",
            "content": [
                "贵竹新疆古蔺州，分弓上将拥貔貅。",
                "笙歌城郭天无夜，耒耜郊原岁有秋。",
                "界首江清春洗马，海漫山翠晚当楼。",
                "锐头勋业君家事，四十登坛早拜侯。"
            ]
        },
        {
            "title": "扶南曲（四首）",
            "content": [
                "淇上轻盈侣，巫阳缥缈仙。",
                "晚归因斗草，春困为秋千。",
                "罗帐含双笑，灯昏尚未眠。"
            ]
        },
        {
            "title": "春夕闻雨坐至晓寄熊南沙",
            "content": [
                "半夜风声似水声，五更春雨遍春城。",
                "被提芳草茸茸暗，镜渚夭花灼灼明。",
                "墙过村醪仍冻蚁，窗临海树已暄莺。",
                "天涯节物催华发，同是怀乡去国情。"
            ]
        },
        {
            "title": "乙酉元日新添馆中喜晴",
            "content": [
                "白日临元岁，玄云放晓晴。",
                "城窥冰壑迥，楼射雪峰明。",
                "客鲤何时到，宾鸿昨夜惊。",
                "离心似芳草，处处逐春生。"
            ]
        },
        {
            "title": "寒朝早起即事",
            "content": [
                "篱头筚栗竞发，炉心榾柮通红。",
                "煨香蹲鸱已熟，流澌冻醴方融。",
                "小窗一梳新月，影在梅花树东。"
            ]
        },
        {
            "title": "六月十四日病中感怀（《七十行戍稿》）",
            "content": [
                "七十余生已白头，明明律例许归休。",
                "归休已作巴江叟，重到翻为滇海囚。",
                "迁谪本非明主意，网罗巧中细人谋。",
                "故园先陇痴儿女，泉下伤心也泪流。"
            ]
        },
        {
            "title": "闻笛",
            "content": [
                "江楼寒笛起春声，蜀客扁舟万里行。",
                "吹尽落梅还折柳，新春残腊正关情。"
            ]
        },
        {
            "title": "春兴（六首）",
            "content": [
                "诸葛提兵大渡津，河流禹凿迥如新。",
                "彩云城郭那无迹，黑水波涛亦有神。",
                "象马远来铜柱贡，犬羊不动铁桥尘。",
                "灵关在眼平于掌，岁岁蒲桃首在春。¤"
            ]
        },
        {
            "title": "十二月朔旦南郊扈从省牲",
            "content": [
                "天仗云门外，宵衣晓漏前。",
                "苍龙旂影动，朱鹭鼓声传。",
                "星烂甘泉烛，霜清泰畤烟。",
                "南郊新警跸，重睹孝皇年。"
            ]
        },
        {
            "title": "早发解州",
            "content": [
                "旅宿先鸦起，归心与雁争。",
                "冰霜残腊路，花柳上春城。",
                "隐士嘲西笑，骚人感北征。",
                "劳生应物理，奔走愧虚名。"
            ]
        },
        {
            "title": "柳枝词",
            "content": [
                "结根元自在青冥，袅袅依依映紫庭。",
                "怪得古来天帝醉，柳边高揭酒旗星。"
            ]
        },
        {
            "title": "春（二首）",
            "content": [
                "海风吹梅树，十日闭门中。",
                "坐惜繁花过，墙头数落红。"
            ]
        },
        {
            "title": "重寄张愈光",
            "content": [
                "海裔江湄独倚楼，瑟居匏系又惊秋。",
                "菊花黄处回青眼，枫叶红时对白头。",
                "少日声名追杜甫，暮途鞿绊脱庄周。",
                "九龙尚有临池兴，一雁能忘远札投。"
            ]
        },
        {
            "title": "扶南曲（四首）",
            "content": [
                "美人辞曲房，罗绮杂花香。",
                "远思河边草，柔情陌上桑。",
                "归来庭下路，羞见紫鸳鸯。¤"
            ]
        },
        {
            "title": "青蛉行寄内",
            "content": [
                "青蛉绝塞怨离居，金雁桥头几岁除。",
                "易求海上琼枝树，难得闺中锦字书。"
            ]
        },
        {
            "title": "春江曲",
            "content": [
                "时女玩春翘，新梅发远条。",
                "风香随步步，云彩艳朝朝。",
                "怅望迷晴浦，音书候晚潮。",
                "玉轮江上水，心断木兰桡。"
            ]
        },
        {
            "title": "送樊九冈副使归新繁",
            "content": [
                "别君于南云碧鸡之泽，追君于东城金马之坡。",
                "酌君以莲蕊清曲之酒，侑君以竹枝巴渝之歌。",
                "天涯歧路镇长在，故人零落浑无多。",
                "忆昔君为汉阳守，沧浪之清古无有。",
                "拂衣掉头不肯顾，饮水旧谣在人口。",
                "明诏复起句町行，官突未黔先濯缨。",
                "宦游不博归故里，荣禄何如全令名。",
                "九陇高冈白云野，吾庐世耕在其下。",
                "清泠好结鸥鹭盟，春秋愿醉鸡豚社。",
                "蛋雨蛮烟老玉关，小山丛桂不同攀。",
                "愁心如月何时掇，夜夜随君梦里还。"
            ]
        },
        {
            "title": "竹枝词（九首）",
            "content": [
                "日照峰头紫雾开，雪消江面绿波来。",
                "鱼腹浦边晒网去，麝香山上打柴回。"
            ]
        },
        {
            "title": "拟青青河畔草",
            "content": [
                "河水清且涟，河上多芳草。",
                "春风二月时，千里交河道。",
                "交河汉家营，荒莽少人行。",
                "日暮凄风起，黄沙与云平。",
                "云间有孤雁，附书自乡县。",
                "翩翩欲下来，闻弦却惊散。",
                "草青雁北飞，草枯雁南归。",
                "雁飞有归时，征人无还期。"
            ]
        },
        {
            "title": "滇海曲（八首）",
            "content": [
                "碉房草阁瞰夷庭，侧岛悬崖控绝陉。",
                "鸡足已穷章亥步，鹫头空入梵王经。"
            ]
        },
        {
            "title": "舟中阅唐诗纪事王起李绅张籍令狐楚于白乐天",
            "content": [
                "雪。",
                "凝明，澄彻。",
                "飞玉尘，布琼屑。",
                "苍云暮同，岩风晓别。",
                "深山樵径封，远水渔舟绝。",
                "南枝忽报梅开，北户俄惊竹折。",
                "万树有花春不红，九天无月夜长白。",
                "",
                ""
            ]
        },
        {
            "title": "楚江曲",
            "content": [
                "巫山花已红，楚水波新绿。",
                "两两浣纱人，照影斗妆束。",
                "笑问《竹枝词》，何如《采莲曲》？"
            ]
        },
        {
            "title": "春兴（六首）",
            "content": [
                "天上风云此际多，山中日月竟如何。",
                "争传鸣凤巢阿阁，又见飞鸿出罻罗。",
                "宣室鬼神思贾谊，中原将帅用廉颇。",
                "难教迟暮从招隐，拟把生涯学醉歌。"
            ]
        },
        {
            "title": "燕麦谣",
            "content": [
                "马牙冰，满林白，损我苦荞伤燕麦。",
                "甲子阴，鸟无食，山头农甸心客。",
                "荒眼，双流血。",
                "腊马躜，春牛吼。",
                "癞象来，穷军走，括金使者空城守。"
            ]
        },
        {
            "title": "扶南曲（四首）",
            "content": [
                "游赏上春时，踟蹰望所思。",
                "花娇初学脸，柳浅未成眉。",
                "问讯沟头水，微波可致辞。¤"
            ]
        },
        {
            "title": "养龙坑飞越峰天马歌",
            "content": [
                "高皇御天开大明，龙马出自养龙坑。",
                "房星夜下鹿卢寨，天驷晓来骠骑营。",
                "殿前重瞳回顾盼，奚官仗外争相迎。",
                "鸡鸣牛首试控纵，凤师麟仪无逸惊。",
                "归风绝尘羡迅疾，逮日先影羞翾轻。",
                "四蹄翩然不蹍地，六飞如在空中行。",
                "是时雄酋有奢香，左骖牡骊右牝黄。",
                "贡上金陵一万匹，内厩惟称此马良。",
                "宸游清燕幸鸾坡，学士承旨赞且歌。",
                "饮以兰池之瑶水，秣以芝田之玉禾。",
                "飞越峰名自天锡，骏骨虽朽名不磨。",
                "至今百七十岁时，山头犹有养龙池。",
                "方经地志或遗漏，箐苗洞獠那能知。",
                "吾闻天下有道，飞黄伏皂。",
                "又闻王良策马，车骑满野。",
                "前时吉囊寇大同，烽火直达甘泉宫。",
                "近水莫瀛乱交趾，羽书牙璋遍南中。",
                "安得将星再降傅友德，房宿重孕飞越峰。",
                "一月三捷献俘馘，千旄万旟歌熙雍。",
                "呜呼！将相宁有种，龙驵岂无媒。",
                "经途访迹一兴慨，郭隗孙阳安在哉？长歌终曲长风来。"
            ]
        },
        {
            "title": "冬甲子晴江亭小集",
            "content": [
                "晴意初从甲子回，江亭更集暖寒杯。",
                "笑看裾带怜芳草，喜向钗梁见早梅。",
                "潘岳不胜金谷罚，嵇康已觉玉山颓。",
                "石苔可践城隅路，细把青溪古句裁。"
            ]
        },
        {
            "title": "春日过山家",
            "content": [
                "山床压春酒，滴作涧泉声。",
                "与君终日醉，松风吹复醒。"
            ]
        },
        {
            "title": "归田四咏为宪副卞苏溪赋（卞名□）",
            "content": [
                "长夏冷风清甽，新晴丹铅绿畴。",
                "山高羊群似蚁，水阔牛背如舟。",
                "半幅生烟幂幂，三腔短笛悠悠。",
                "柴扉归来早掩，斜阳影在檐头。¤",
                "",
                ""
            ]
        },
        {
            "title": "风雨",
            "content": [
                "罗甸愁山雨，滇阳怯海风。",
                "可怜风雨夜，长在客途中。"
            ]
        },
        {
            "title": "咏史",
            "content": [
                "月仗云门五彩球，御前争赌最先筹。",
                "须臾赢得西川印，便脱青衣拥碧油。"
            ]
        },
        {
            "title": "渡黑龙江时连雨水涨竟日乃济",
            "content": [
                "飞昚朝暾霁，停骖午漏分。",
                "客心随水急，人语隔江闻。",
                "雨过添清气，风生爱縠纹。",
                "中流归棹稳，跂望有来群。"
            ]
        },
        {
            "title": "送毛东镇往临安",
            "content": [
                "缥缥碧鸡使，萧萧斑马群。",
                "离亭方禁酒，征路正炎氛。",
                "水弩含沙影，天鸢坠火云。",
                "归音期蟋蟀，莫待海花纷。"
            ]
        },
        {
            "title": "梓潼道中",
            "content": [
                "小市孤烟起，平冈落日斜。",
                "素林惊夕鸟，锦石戴寒花。",
                "怅别关河晚，凭高眺望赊。",
                "土亭今夜月，流影梦还家。"
            ]
        },
        {
            "title": "扶南曲（四首）",
            "content": [
                "清歌开笑齿，一夜足欢娱。",
                "誓好同心结，迎祥百子图。",
                "千金当一刻，城上莫啼乌。¤"
            ]
        },
        {
            "title": "长干三台（四首）",
            "content": [
                "二月稍头豆蔻，五更风外杨花。",
                "残香尚留翠被，余粉犹沾绛纱。",
                "楼上晓钟催起，岸边柔橹咿哑。"
            ]
        },
        {
            "title": "衍古谚汉时谚云杀君马者路傍儿其言虽小可以",
            "content": [
                "天马龙为友，来自渥洼池。",
                "青丝为之络，黄金为之鞿。",
                "圉人新承命，剪拂下瑶墀。",
                "骑出横门外，茸茸春草时。",
                "东城接南陌，观者咸嗟咨。",
                "弄臣矜迅足，长鞭终日施。",
                "汗血忽憔悴，筋力尽驱驰。",
                "未树边隅绩，徒马冶游疲。",
                "始信杀君马，端是路傍儿。",
                "",
                ""
            ]
        },
        {
            "title": "寒夕（《七十行戍稿》）",
            "content": [
                "东西垂老别，前后苦寒行。",
                "旅鬓年年秃，羁魂夜夜惊。",
                "春鉏胸内贮，石阙口中生。",
                "读书有今日，曷不早躬耕？"
            ]
        },
        {
            "title": "绀甲丽人",
            "content": [
                "银甲卸弹筝，花从玉指生。",
                "逡巡卷罗袖，掩抑捧金觥。",
                "莫摘相思子，琼枝最有情。"
            ]
        },
        {
            "title": "锦津舟中对酒别刘善充",
            "content": [
                "锦江烟水星桥渡，惜别愁攀江上树。",
                "青青杨柳故乡遥，渺渺征人大荒去。",
                "苏武匈奴十九年，谁传书札上林边。",
                "北风胡马南枝鸟，肠断当筵蜀国弦。"
            ]
        },
        {
            "title": "初寒拥炉欣而成咏",
            "content": [
                "闭户当严候，围炉似故人。",
                "胡桃无赐炭，榾柮有穷薪。",
                "儿免号寒喜，翁便永夜亲。",
                "焰腾金菡萏，灰聚玉麒麟。",
                "剪烛休论跋，传杯莫记巡。",
                "煎茶浮蟹眼，煨芋皱蚪鳞。",
                "一点那容雪，干门预借春。",
                "灞桥何事者，冻缩苦吟身。"
            ]
        },
        {
            "title": "青桥驿早发",
            "content": [
                "远客贪晨发，三更梦已回。",
                "江声如骤雨，吹到枕边来。"
            ]
        },
        {
            "title": "咏梅九言（元僧高峰有此作）",
            "content": [
                "昨夜小春十月微阳回，绿萼梅蕊早傍南枝开。",
                "折赠未寄陆凯陇头去，相思忽到卢仝窗下来。",
                "歌残《水调》沉珠明月浦，舞破山香碎玉凌风台。",
                "错恨高楼三弄叫云笛，无奈二十四番花信催。",
                "",
                ""
            ]
        },
        {
            "title": "舟晓",
            "content": [
                "羁心厌漏迟，未晓命舟师。",
                "树过如人立，帆开觉岸移。",
                "天梭星落织，霞锦日舒丝。",
                "渐喜渔村近，炊烟出竹篱。"
            ]
        },
        {
            "title": "于役江乡归经板桥",
            "content": [
                "千里长征不惮遥，解鞍明日问归桡。",
                "真如谢朓宣城路，南浦新林过板桥。"
            ]
        },
        {
            "title": "竹户",
            "content": [
                "竹户少尘埃，浓阴郁不开。",
                "静闻清露坠，凉送好风来。",
                "鸟下弹琼粉，虫行篆紫苔。",
                "无人共欣赏，坐啸独悠哉。"
            ]
        },
        {
            "title": "鸨衣杵",
            "content": [
                "戕贼金钴鉧，击贼捣衣杵。",
                "今见赵小钱，昔闻杨愍女。",
                "",
                ""
            ]
        },
        {
            "title": "雨后见月",
            "content": [
                "雨气敛青霭，月华扬彩昙。",
                "戏鱼莲叶北，惊鹊树枝南。"
            ]
        },
        {
            "title": "春兴（六首）",
            "content": [
                "昆明初日五华台，草长莺啼花乱开。",
                "探禹穴游今已遂，吊湘累赋未须哀。",
                "巢云独鹤时时下，傍水群鸥日日来。",
                "散地幸容高枕卧，清朝岂乏济川才。¤"
            ]
        },
        {
            "title": "硖石道",
            "content": [
                "石壕环陕驿，渑水带崤关。",
                "东望封泥谷，南运积甲山。",
                "秦轮无只返，赵璧有双还。",
                "陈迹虚无里，荒台蔓草间。"
            ]
        },
        {
            "title": "杨柳枝词（二首）",
            "content": [
                "汉东门外柳新栽，拂晓长堤露眼开。",
                "野老攀条相向语，去年曾被贼烧来。"
            ]
        },
        {
            "title": "早春",
            "content": [
                "江暖波光映日光，几家同住水云乡。",
                "槿篱茅舍繁花里，也有秋千出短墙。"
            ]
        },
        {
            "title": "晨雾",
            "content": [
                "玄冥当凛节，白雾翳晨朝。",
                "明月朦胧阁，清霜暧?对桥。",
                "冰澌工织水，花淞惯封条。",
                "岚市天褰幕，烟坰陆涌潮。",
                "凫亹迷独钓，鹿径滑归樵。",
                "文彩南山豹，威凌北塞貂。",
                "驷星收闪闪，曦景焕昭昭。",
                "梅信悬知近，凭他酒帘招。",
                "",
                ""
            ]
        },
        {
            "title": "答段水部德夫",
            "content": [
                "天涯戎旅春，一十五回春。",
                "多情花与鸟，岁岁肯留人。"
            ]
        },
        {
            "title": "新曲古意",
            "content": [
                "凌波洛浦遇陈王，惣步邯郸缀舞行。",
                "鸾尾凤头争嬿婉，麝脐龙脑斗芬芳。",
                "巫阳台上春先到，汉月楼中夜未央。",
                "结网嬉蛛垂藻井，营巢睇燕宿梅梁。",
                "金仙素掌晞金露，玉女青腰褭玉霜。",
                "翠织屏风交屈戍，红罗斗帐挂香囊。",
                "腻鬟斜坠乌云滑，脂体横陈白雪光。",
                "词赋楚王怜宋玉，画图天老教轩皇。",
                "生憎露鹤催宵急，死恨星鸡促曙忙。",
                "肯信王嫱嫔绝国，红颜清泪泣玄羌。"
            ]
        },
        {
            "title": "中丞白泉汪公生辰值安南款报至",
            "content": [
                "金潾铜柱贡函来，象渚龙编道路开。",
                "上将简书回北极，中丞勋业冠南台。",
                "拟将万舞排家宴，欲取铙歌戏寿杯。",
                "节钺可能淹衮舄，明年何地望三台。"
            ]
        },
        {
            "title": "普市",
            "content": [
                "孤城比屋雪封瓦，重露浓岚幂四野。",
                "飘飖风凹巧回鸢，凝涸冰槽工溜马。",
                "倦客落日投主人，冷突无烟炊湿薪。",
                "敢辞白首御魑魅，眼见木夫尤苦辛。"
            ]
        },
        {
            "title": "归田四咏为宪副卞苏溪赋（卞名□）",
            "content": [
                "日出烟消露晞，百丈清江钓矶。",
                "船似天边稳坐，鱼若空行无依。",
                "袄霭歌星独往，婆娑舞月方归。",
                "兆熊不梦渭叟，狎鸥久忘汉机。¤",
                "",
                ""
            ]
        },
        {
            "title": "至前二日朝天宫习仪",
            "content": [
                "绯袍玉佩过长安，紫府琳庭引百官。",
                "一代威仪非汉蕝，三成气象是周坛。",
                "城头暝色笼轻雾，树杪新阳破早寒。",
                "闻道宫衣添一线，恩光请向衮龙看。"
            ]
        },
        {
            "title": "双燕曲",
            "content": [
                "有鸟名飞燕，雄雌自相将。",
                "饮君玉池水，巢君文杏梁。",
                "美人当轩坐，恐涴罗衣裳。",
                "请君驱除之，君怜不忍伤。",
                "雏生八九子，娇爱比凤凰。",
                "鸣声何啾啾，闻我庭东厢。",
                "习飞还不远，堕坠双扉旁。",
                "主人戒庐儿，毛羽无摧戕。",
                "不啄五株桃，不啑五亩粱。",
                "秋风从西起，翩翩向南翔。",
                "昔为黄口儿，今为乌衣郎。",
                "辞巢谢主人，华屋恩难忘。",
                "愿主寿千岁，岁岁巢君堂。"
            ]
        },
        {
            "title": "三岔驿",
            "content": [
                "三岔驿，十字路，北去南来几朝暮。",
                "朝见扬扬拥盖来，暮看寂寂回车去。",
                "今古销沉名利中，短亭流水长亭树。"
            ]
        },
        {
            "title": "感通寺",
            "content": [
                "岳麓苍山半，波涛黑水分。",
                "传灯留圣制，演梵听华云。",
                "壁古仙苔见，泉香瑞草闻。",
                "花宫三十六，一一远人群。"
            ]
        },
        {
            "title": "宿金沙江",
            "content": [
                "往年曾向嘉陵宿，驿楼东畔阑干曲。",
                "江声彻夜搅离愁，月色中天照幽独。",
                "岂意飘零瘴海头，嘉陵回首转悠悠。",
                "江声月色那堪说，肠断金沙万里楼。"
            ]
        },
        {
            "title": "会津门观江涨望小市人家戏作",
            "content": [
                "渺渺波环紫贝，萧萧风起青蘋。",
                "花市宁非海市，美人疑是鲛人。",
                "眉妩春山学翠，脸疑秋水为神。",
                "银汉双星漫渡，石城两桨无津。"
            ]
        },
        {
            "title": "三阁词（二首）",
            "content": [
                "夜签声断灿朝霞，翡翠三千拥丽华。",
                "舞罢《前溪》明月夜，白门杨柳起藏鸦。"
            ]
        },
        {
            "title": "青桥",
            "content": [
                "阁道盘云栈，邮亭枕水涯。",
                "猿猱临客路，鸡犬隔仙家。",
                "风起青丘树，春迷玉洞花。",
                "旅怀今日豁，停幰问褒斜。"
            ]
        },
        {
            "title": "与诸弟别乐庵弟约有江阳之会",
            "content": [
                "中宵风雨早来凉，谢草春池别梦长。",
                "绿野开筵联玉树，红亭离思结垂杨。",
                "通波直下无千里，明月何曾是两乡。",
                "白昼看云何限意，佳期良晤在江阳。"
            ]
        },
        {
            "title": "毛园萃芳亭与沈中白丘月渚同赋",
            "content": [
                "缭垣洞屋锁烟霞，五色离披百种花。",
                "客子看来犹驻马，主人何事不归家。"
            ]
        },
        {
            "title": "长干三台（四首）",
            "content": [
                "日出秦楼南畔，春深宋玉东家。",
                "帘细眼波易透，窗疏眉语难遮。",
                "莫问河阳消息，不是长安狭邪。¤"
            ]
        },
        {
            "title": "丁丑九日",
            "content": [
                "燕台九日罢登临，节物萧条入楚吟。",
                "关塞骅骝迷去路，朔风鸿雁滞归音。",
                "仙游御宿山川远，白露清霜日夜深。",
                "云际侧身愁北望，天涯怀抱可能禁？"
            ]
        },
        {
            "title": "宿华亭寺（二首）",
            "content": [
                "花树高于屋，红霞夜照人。",
                "声声枝上鸟，也似惜余春。"
            ]
        },
        {
            "title": "赠筝人（二首）",
            "content": [
                "绮筵雕俎换新声，博取琼花出玉英。",
                "肯信博陵崔十四，平生愿作乐中筝。"
            ]
        },
        {
            "title": "次云楼上公韵五月十九日鱼池雅会",
            "content": [
                "环衢窈窕锦亭东，珍树留春缀糁红。",
                "鸟度屏风青瘴里，鱼窥明镜碧澜中。",
                "宾筵邺下诗篇盛，军次渔阳鼓角雄。",
                "独有白头虚授简，梁园应愧长卿工。"
            ]
        },
        {
            "title": "青桥夜宿",
            "content": [
                "驿亭临白水，石榻满苍苔。",
                "远客浑无梦，江声枕上来。"
            ]
        },
        {
            "title": "折杨柳",
            "content": [
                "白雪新年尽，东风昨夜惊。",
                "芳菲随处满，杨柳最多情。",
                "染作春衣色，吹为玉笛声。",
                "如何于里别，只赠一枝行。"
            ]
        },
        {
            "title": "星回节",
            "content": [
                "忽见庭花折刺桐，故园珍树几然红。",
                "年年六月星回节，长在天涯客路中。"
            ]
        },
        {
            "title": "候朝简王舜卿",
            "content": [
                "文华接武英，凤吹应鸡鸣。",
                "月晃牙牌字，风传玉佩声。",
                "天香飘左掖，宫漏隔西清。",
                "不是班行迥，焉知夙夜情。"
            ]
        },
        {
            "title": "郫县子云阁",
            "content": [
                "落景登临县郭西，坐来结构与云齐。",
                "平郊远讶行人小，高阁回看去鸟低。",
                "林表余花春寂寂，城隅纤草晚萋萋。",
                "酒阑却下危梯去，犹为风烟惜解携。"
            ]
        },
        {
            "title": "出关（拟唐人）",
            "content": [
                "狼狐芒角正弯环，虎落连营又出关。",
                "汉使征鸿何日至，胡儿牧马几时还。",
                "千重紫塞迷青冢，九曲黄河绕黑山。",
                "飞将殊勋犹下吏，书生乘障敢辞艰。"
            ]
        },
        {
            "title": "出郊",
            "content": [
                "高田如楼梯，平田如棋局。",
                "白鹭忽飞来，点破秧针绿。"
            ]
        },
        {
            "title": "归田四咏为宪副卞苏溪赋（卞名□）",
            "content": [
                "五风十雨乐岁，东皋西崦人家。",
                "水心鱼浮菖叶，屋角鸠鸣杏花。",
                "饷陇青梅煮酒，访邻绿笋烹茶。",
                "问津宁知沮溺，祠田但祝污邪。¤"
            ]
        },
        {
            "title": "击壤图",
            "content": [
                "陶唐天子调八风，凤仪兽舞明廷中。",
                "谁知鼓腹行歌者，复有山中击壤翁。",
                "短袖单衣露两肘，野状村容不自丑。",
                "掀髯笑傲肩相随，共道帝力我何有。",
                "柳谷饯日旸谷宾，老翁那记昏与晨。",
                "一作一息有出入，时耕时凿无冬春。",
                "蓂荚开残又朱草，生来未识平阳道。",
                "海隅赤日烧九州，寰中息壤汩洪流。",
                "已见天戈挥丹浦，更闻风伯殪青丘。",
                "老翁其间百不忧，直从红颜到白头。",
                "君不见许由逃尧劳步履，巢父洗耳污清泚。",
                "华封老人费言辞，康衢小儿强解事。",
                "姑射丰姿虽可珍，神仙仿佛信难真。",
                "君看击壤千年后，多少行歌带索人。"
            ]
        },
        {
            "title": "赠别陆后野",
            "content": [
                "邂逅叶心期，灯花对酒卮。",
                "浮云迁客梦，明月美人诗。",
                "馆曙鸣鸡早，关寒度马迟。",
                "行过宜禄驿，好寄世南碑。"
            ]
        },
        {
            "title": "过南溪怀刘参之承之兄弟",
            "content": [
                "京国交游四十春，刘家兄弟最情亲。",
                "风流云散三生梦，水逝山藏一聚尘。",
                "沙步维舟催解缆，邻村闻笛倍沾巾。",
                "可怜烟草江安树，愁见当年送别津。"
            ]
        },
        {
            "title": "嘉陵江",
            "content": [
                "嘉陵江水向西流，乱石惊滩夜未休。",
                "岩畔苍藤悬日月，崖边瑶草记春秋。",
                "板居未变先秦俗，刳木犹疑太古舟。",
                "三十六程知远近，试凭高处望刀州。"
            ]
        },
        {
            "title": "敦煌乐",
            "content": [
                "角声吹彻梅花，胡云遥接秦霞。",
                "白雁西风紫塞，皂雕落日黄沙。",
                "汉使牧羊旌节，阏氐上马琵琶。",
                "梦里身回云阙，觉来泪满天涯。"
            ]
        },
        {
            "title": "寄徐用先程以道",
            "content": [
                "轩辕台畔雪霜寒，阴碛茫茫万里宽。",
                "梦绕卢龙明月易，书随鸿雁朔风难。",
                "天涯好在崔亭伯，海上终还管幼安。",
                "应念瘴乡孤戍者，自将形影吊衰残。"
            ]
        },
        {
            "title": "春（二首）",
            "content": [
                "行乐三春好，春来转剧愁。",
                "乡心悲望远，莫上最高楼。"
            ]
        },
        {
            "title": "归田四咏为宪副卞苏溪赋（卞名□）",
            "content": [
                "城阙软红尘远，林蛮空翠岚深。",
                "丁丁鸟惊斧重，霏霏雪压担沉。",
                "沙明东郭履迹，谷响南华足音。",
                "归去自换村酒，不须解却貂金。¤",
                "",
                ""
            ]
        },
        {
            "title": "竹枝词（九首）",
            "content": [
                "上峡舟航风浪多，送郎行去为郎歌。",
                "白盐红锦多多载，危石高滩稳稳过。"
            ]
        },
        {
            "title": "征人早行图",
            "content": [
                "杜鹃花下杜鹃啼，乌臼树头乌臼栖。",
                "不待鸣鸡度关去，梦中征马尚闻嘶。"
            ]
        },
        {
            "title": "长干三台（四首）",
            "content": [
                "绛树纤腰斗柳，碧玉芳年破瓜。",
                "波上袜罗回雪，风前唾袖生花。",
                "自有石城艇子，不须油壁香车。¤"
            ]
        },
        {
            "title": "贵州杂咏",
            "content": [
                "绮缯缠髻作雕题，铁距穿鞋学马蹄。",
                "清晓樵斤探虎穴，黄昏汲瓮下猿梯。"
            ]
        },
        {
            "title": "丘鸿夫苏时霖杨元达联席同宿广心楼枕上口占",
            "content": [
                "六齿琼头饮百瓯，水楼寒榻话绸缪。",
                "只须棋局销长夜，何用埋忧与寄愁。"
            ]
        },
        {
            "title": "明月篇",
            "content": [
                "桂树生银汉，菱花挂玉台。",
                "山明姑射雪，川静海童埃。",
                "北户烛龙蛰，南枝乌鹊来。",
                "清光殊窈窕，流影自徘徊。",
                "楼上盈盈女，樽前滟滟杯。",
                "孤桐不须荐，锦瑟正相催。"
            ]
        },
        {
            "title": "中秋",
            "content": [
                "四壁蛩吟白露团，西园清夜为谁欢。",
                "千家门闭中秋月，只有愁人独自看。"
            ]
        },
        {
            "title": "春望（三首）",
            "content": [
                "古岸新花金碧丛，昆池三百水烟通。",
                "梁王阁道青芜国，渔父帆樯白鸟风。"
            ]
        },
        {
            "title": "宿华亭寺（二首）",
            "content": [
                "天风与海水，鸣籁隔山闻。",
                "半夜衣裳湿，清朝树树云。"
            ]
        },
        {
            "title": "秋风引",
            "content": [
                "霜凛衔芦急，秋深悬炭轻。",
                "觱篥吹篱响，熠耀傃阶明。",
                "卢女流黄色，班姬捣素声。",
                "谁教《明月引》，翻作《苦寒行》。"
            ]
        },
        {
            "title": "王子渊祠",
            "content": [
                "玮晔灵芝发秀翘，子渊摛藻掞天朝。",
                "汉皇不赏《贤臣颂》，只教官人咏《洞箫》。"
            ]
        },
        {
            "title": "滇海曲（八首）",
            "content": [
                "煮海鹾郎暝漉沙，避风估客夜乘槎。",
                "雪浮粳稻压春酒，霞嚼槟郎呼早茶。"
            ]
        },
        {
            "title": "杨柳枝词（二首）",
            "content": [
                "临水临风漾碧漪，含烟含雾一枝枝。",
                "战尘收后无离别，又见长条到地时。"
            ]
        },
        {
            "title": "玉台体",
            "content": [
                "调丝曲房下，援镜绮窗西。",
                "妆罢金星出，歌残璧月低。",
                "留欢夜未足，恨杀汝南鸡。"
            ]
        },
        {
            "title": "滇海曲（八首）",
            "content": [
                "蘋香波暖泛云津，渔枻樵歌曲水滨。",
                "天气常如二三月，花枝不断四时春。"
            ]
        },
        {
            "title": "大堤曲",
            "content": [
                "大堤二三月，垂杨千万把。",
                "上枝堪藏鸦，下根堪系马。",
                "藏鸦系马晚楼边，沉水香焚清酒传。",
                "红霞宛宛歌声外，汉水团团明镜前。",
                "夜饮朝眠欢不足，秋去春来芳草绿。",
                "只知郎橐尽黄金，不道妾颜销白玉。",
                "江有方洲岸有沙，牙樯丝缆各天涯。",
                "钗横花困惊残梦，不信行人不忆家。"
            ]
        },
        {
            "title": "西征夜",
            "content": [
                "寒重旅衾单，默对灯花谢。",
                "乱山荒垒间，独客孤眠夜。",
                "寂寞与谁同，寻思似梦中。",
                "劳劳无止极，去去忘西东。",
                "故乡孟冬别，有约仲冬返。",
                "人愿天不从，长征日以远。",
                "异县多相知，樽酒话心期。",
                "含悲不能语，泪为生别滋。"
            ]
        },
        {
            "title": "近归有寄",
            "content": [
                "禄品宵征路，堂川暝问津。",
                "凉风吹远思，新月照归人。",
                "未醒鸡边梦，犹惊马上身。",
                "明朝携手地，先醉雪梅春。"
            ]
        },
        {
            "title": "五丁峡旧传为力士开山之地据史秦用张仪司马",
            "content": [
                "峡形千仞立苍颜，开辟从来有此山。",
                "自是美人倾绝国，不缘壮士启重关。",
                "蔡蒙早入梁州贡，庸蜀曾陈牧野间。",
                "谣俗流传难借问，丹青遗迹尚班班。",
                "",
                ""
            ]
        },
        {
            "title": "禺山传五岳山人任少海书札兼致问讯因忆",
            "content": [
                "五岳山人相忆，八行书札遥通。",
                "吹箫夜郎月下，采药白帝云中。",
                "尘世英雄易老，浮生踪迹难同。",
                "张衡《四愁》吟断，宋玉《九辩》悲穷。"
            ]
        },
        {
            "title": "滇海曲（八首）",
            "content": [
                "沙金海贝出西荒，桃竹橦华贡上方。",
                "香象渡河来佛子，白狼槃木拜夷王。"
            ]
        },
        {
            "title": "春兴（六首）",
            "content": [
                "遥岑楼上俯晴川，万里登临绝塞边。",
                "碣石东浮三绛色，秀峰西合点苍烟。",
                "天涯游子悬双泪，海畔孤臣谪九年。",
                "虚拟短衣随李广，汉家无事勒燕然。¤"
            ]
        },
        {
            "title": "送张惟信册封唐邸因归省母",
            "content": [
                "鸣玉遥持节，分圭重剪桐。",
                "骅骝开蜀道，蟋蟀采唐风。",
                "税驾云山外，回船月峡东。",
                "还将《南陔》什，一秦北堂中。"
            ]
        },
        {
            "title": "竹枝词（九首）",
            "content": [
                "夔州府城白帝西，家家楼阁层层梯。",
                "冬雪下来不到地，春水生时与树齐。"
            ]
        },
        {
            "title": "谢平江送至广通",
            "content": [
                "明月清风渡两桥，相随百里不辞遥。",
                "共怜话别无长夜，红烛清樽碧玉箫。"
            ]
        },
        {
            "title": "竹枝词（九首）",
            "content": [
                "神女峰前江水深，襄王此地几沉吟。",
                "暖花温玉朝朝态，翠壁丹枫夜夜心。"
            ]
        },
        {
            "title": "泛莲池晚归",
            "content": [
                "桂枻兰泛碧漪，芰塍莲荡倒芳卮。",
                "十三雁足传情遍，二八蛾眉度曲迟。",
                "玉树风前人散后，金波水上月明时。",
                "良辰胜会应难续，风雨连宵恼别离。"
            ]
        },
        {
            "title": "中秋禁中对月",
            "content": [
                "汉家台殿号明光，月满秋高夜未央。",
                "银箭金壶催漏水，仙音法曲献《霓裳》。",
                "路车天远鸾声静，宫扇风多雉影凉。",
                "千里可怜同此夕，美人迢递隔西方。"
            ]
        },
        {
            "title": "竹枝词（九首）",
            "content": [
                "最高峰顶有人家，冬种蔓菁春采茶。",
                "长笑江头来往客，冷风寒雨宿天涯。"
            ]
        },
        {
            "title": "夜行安庆",
            "content": [
                "风顺月仍明，扁舟半夜行。",
                "鸡鸣问前路，已近九江城。"
            ]
        },
        {
            "title": "九日微冷",
            "content": [
                "巴谚教移火，邠风戒授衣。",
                "病嫌添夜漏，寒觉爱朝晖。",
                "吊月吟蛩苦，迎霜候雁稀。",
                "黄花羞白发，不肯放荆扉。"
            ]
        },
        {
            "title": "杨林病榻罗果斋太守远访（《七十行戍稿》）",
            "content": [
                "荒店晨炊冷灶烟，忽闻五马暂流连。",
                "关山尽是销魂路，樽酒翻为迸泪筵。",
                "遥想生还成幻梦，纵令死去有谁怜。",
                "眼前难缩壶中地，何问灵均楚国天。"
            ]
        },
        {
            "title": "春兴（六首）",
            "content": [
                "帝里朝辞供奉班，客程宵济洞庭湾。",
                "湘灵鼓瑟清泠外，鲛女鸣机缥渺间。",
                "青草波光连梦泽，苍梧云物隔疑山。",
                "故园亦有岷江水，垂老生涯钓艇闲。¤"
            ]
        },
        {
            "title": "滇海曲（八首）",
            "content": [
                "湖荡鱼虾晨积场，市桥灯火夜交光。",
                "油窗洞户吴商肆，罗帕封颐僰妇妆。"
            ]
        },
        {
            "title": "恶氛行",
            "content": [
                "金碧山前恶氛起，虏马来饮滇海水。",
                "城西放火银汉红，炎焰尘头高十里。",
                "两重日晕围白虹，万家仰首呼苍穹。",
                "相顾惨然无颜色，呜呼寄命须臾中。",
                "贼徒浑几个，枕戈临水卧。",
                "我军屯北门，分明不敢过。",
                "土酋胁盟来索官，城上无言骑堞看。",
                "父老仓忙双涕泗，细说去冬寻甸事。",
                "弦急柱促柄倒持，首祸今朝竟何自。",
                "堂堂之阵谁主兵，喁喁公等皆儒生。",
                "贼来不肯令出哨，贼去但解抬空营。",
                "岂无雄武士，奋身思一决。",
                "咫尺辕门不肯前，怒发冲冠气填咽。",
                "况闻千金逐日费，连月公储已倾竭。",
                "土兵抄掠尽村园，升天无梯地无穴。",
                "熙皞闾阎逾百年，太平官府真神仙。",
                "紫薇迢迢华盖远，虚将敲扑威穷边。",
                "边隅一旦纷解瓦，喑呜变作擎拳者，喑呜擎拳两奈何！君",
                "不见建武年中任校尉，又不见开元年中张乾陀？"
            ]
        },
        {
            "title": "答彭子冲",
            "content": [
                "异县悲南国，同车感北风。",
                "霜清淮浦阔，木落楚江空。",
                "危坂难回马，炎方少去鸿。",
                "望归天共远，惜别岁将穷。",
                "海曲飞鸣隔，山梁饮啄同。",
                "从军古云乐，况复九夷通。"
            ]
        },
        {
            "title": "长干三台（四首）",
            "content": [
                "雁齿红桥仙舫，鸭头绿水人家。",
                "邀郎深夜沽酒，约伴明朝浣沙。",
                "桃叶波横风急，梅根渚远烟斜。¤"
            ]
        },
        {
            "title": "赠筝人（二首）",
            "content": [
                "玄的檀痕画未成，翔鸾屏里斗轻盈。",
                "罗虬若向今宵见，不比红儿比玉英。"
            ]
        },
        {
            "title": "云中十二韵",
            "content": [
                "天子云中狩，将军久未还。",
                "律吹玄兔塞，旗绕白狼山。",
                "风火烧荒急，星辰过队闲。",
                "燕支留马首，苏络醉龙颜。",
                "清乐千门动，黄金万镒颁。",
                "雪深怀纩絮，月满忆刀环。",
                "牙鸟严宵仗，宫鸦卷晓班。",
                "奏回青琐闼，捷报紫金关。",
                "膂力休明铠，欢声洽禁闤。",
                "功脾银烁?龠，贺障锦斒烂。",
                "日转虞巡外，春流镐宴间。",
                "戢戈行有颂，神武遍人寰。"
            ]
        },
        {
            "title": "竹枝词（九首）",
            "content": [
                "红妆女伴碧江濆，蓪草花簪茜草裙。",
                "西舍东邻同夜烛，吹笙打鼓赛朝云。"
            ]
        },
        {
            "title": "渝江登陆",
            "content": [
                "来往舟如屋，相随一月期。",
                "登途不忍去，翻似别家时。"
            ]
        },
        {
            "title": "雨中梦安公石张习之二公情话移时觉而有述因",
            "content": [
                "滇越邻天竺，邛来隔夜郎。",
                "五离殊畛域，一别异炎凉。",
                "窜逐他时并，羁怀此夕长。",
                "欢娱渐迢递，晤语落冥茫。",
                "岚霭歊蒸国，烟波瘴疠乡。",
                "秦关生马角，蜀岭断猿肠。",
                "折坂沉黎壁，悬绳沐若梁。",
                "南盘堆枸牴，西毾缉桄榔。",
                "罗汉标孤桧，观音映远杨。",
                "街淜龙簇市，海货贝投庄。",
                "卉服喧丛薄，雕题列太荒。",
                "逡巡《乌爨弄》，噭咷白狼章。",
                "霄汉鸢飞站，星坻虫饮光。",
                "堁风氛甚恶，罔露毒仍防。",
                "树偃申家屋，荷凋屈氏裳。",
                "独愁吟皑雪，九辩感清商。",
                "水昼消棋阵，流年付酒狂。",
                "抨弓穿鴶，鼓枻泛螳螂。",
                "康乐吴趋激，钟仪楚奏伤。",
                "盼归频握糈，忆旧几停觞。",
                "夙昔交游日，峥嵘翰墨场。",
                "金兰通气味，桑梓借徽芳。",
                "健笔夸鹦鹉，灵陶戛凤凰。",
                "执鞭从李杜，倾盖许班杨。",
                "贾谊三书切，相如四赋良。",
                "轶尘追騕褭，缺岸倚踦?羊。",
                "百斛扛文鼎，千帆掣驶樯。",
                "仙才轻绂冕，公望重圭璋。",
                "蒲席青规地，薇垣紫界墙。",
                "璇闺高曳履，琼涩俨分行。",
                "笏捧绨囊奏，衣飘画省香。",
                "辇花簪矗矗，墀草佩锵锵。",
                "儤直承明下，经过韦曲傍。",
                "翠微横半岫，白水溢方塘。",
                "暝宿招堤境，云眠薈蔚房。",
                "樵歌搴薜荔，渔影照沧浪。",
                "倏忽嗟岐路，参差散颉颃。",
                "薰华晨逗雨，蓂荚晓凌霜。",
                "拂郁干将剑，联翩戍客装。",
                "峨嵋临绝顶，瀼暨宛中央。",
                "樾荫江枫赤，庭芜塞叶黄。",
                "闭门非泄柳，偎垒讵庚桑。",
                "纷绪琴心懒，衰颜镜匣藏。",
                "屏居亲猰貐，坐啸和蛩螀。",
                "张敏情还剧，安期好不忘。",
                "形骸元脱落，身世且徜徉。",
                "蚓壤甘怡槁，鸿冥岂慕粱。",
                "艰虞宁暇问，吾道任苍苍。",
                "",
                ""
            ]
        },
        {
            "title": "少年游",
            "content": [
                "红稠绿暗遍天涯，春色在谁家？花谢人稀，柳浓莺懒，烟景属蜂衙。 ",
                "日长睡起无情思，帘外夕阳斜。带眼频移，琴心慵理，多病负年华。"
            ]
        },
        {
            "title": "转应曲",
            "content": [
                "银烛。银烛。锦帐罗帏影独。离人无语消魂。细雨斜风掩门。门掩，门掩，数尽寒城更点。"
            ]
        },
        {
            "title": "临江仙",
            "content": [
                "滚滚长江东逝水，浪花淘尽英雄。是非成败转头空。青山依旧在，几度夕阳红。",
                "白发渔樵江渚上，惯看秋月春风。一壶浊酒喜相逢。古今多少事，都付笑谈中。",
                ""
            ]
        },
        {
            "title": "滇海曲",
            "content": [
                "梁王阁榭水中央，",
                "乌鹊双星带五潢，",
                "跨海虹桥三十里，",
                "广寒宫殿夜飘香。"
            ]
        },
        {
            "title": "滇海曲",
            "content": [
                "海滨龙市趁春畲，",
                "江曲鱼村弄晚霞。",
                "孔雀行穿鹦鹉树，",
                "锦莺飞啄杜鹃花。"
            ]
        }
    ]
}