{
    "dynasty": "明",
    "author": "张时彻",
    "intro": "张时彻，字惟静，号东沙， 县（今浙江省 县）人。明嘉靖奎未（1523年）进士，曾为福建参政，官至兵部尚书。平素以风雅闻名，著有〈芝园集〉。",
    "items": [
        {
            "title": "秋怀诗四首",
            "content": [
                "木落尚可荣，水涸尚可盈。",
                "如何蓬嵩士，抱艺竟无成。",
                "神龙制蝼蚁，斥璟嗤鹍鹏。",
                "小大各有遇，得失安可凭。",
                "达将连驷骋，穷即蓬累行。¤"
            ]
        },
        {
            "title": "积雨简嘉则",
            "content": [
                "阴风吹宿雨，阴雾幂庭墀。",
                "怯寒花委砌，避湿鸟分枝。",
                "天暝非因夜，泥深不辨蹊。",
                "亲宾断来往，孤负黄流卮。",
                "兀坐悄无聊，一赋愁霖诗。",
                "诗成再三叹，四顾将寄谁。",
                "为语云栖者，启户当知之。"
            ]
        },
        {
            "title": "田家乐四首",
            "content": [
                "篱外人行犬吠，树头日出乌惊。",
                "壁上高悬耕耒，织麻自补鱼罾。"
            ]
        },
        {
            "title": "武陵庄杂咏二首",
            "content": [
                "秉愿物外游，结欣在何许？觅路辨青山，沿洄遵枉渚。",
                "丹丘忽戾止，烟霞密如堵。",
                "中有千年松，滴翠纷成雨。",
                "丛篁茁新玉，樛木罗珍羽。",
                "眺听不胜奇，日夕憺容与。¤"
            ]
        },
        {
            "title": "空城雀",
            "content": [
                "空城索索，鼠穴狐栖。",
                "白骨不葬，悲风凄凄。",
                "嗟尔黄雀，何不去此逃？朝鸣啾啾，夕呼嗷嗷，慊慊长苦",
                "饥，尔生一何劳。",
                "雀闻心中苦，口噤不能语。",
                "大泽饶风波，其上鸱鸢多。",
                "东人挟弹，西家张罗，各自怀机智，爱惜田中禾。",
                "覆车之粟人尚收，官仓之储宁汝由？何如霝蹋空城里，草",
                "根木实无人主。",
                "经年不见有行踪，蓬蒿跳踉谁禁汝。",
                "蚩蚩尔黄口，慎莫生咨嗟。",
                "待得毛羽成，努力自为家。"
            ]
        },
        {
            "title": "春日舟行四首",
            "content": [
                "为爱春流好，初晴即放船。",
                "林皋青带雨，江路澹生烟。",
                "渔唱因风乱，莺花斗日妍。",
                "瀛洲应不远，凝望转堪怜。¤"
            ]
        },
        {
            "title": "隐居",
            "content": [
                "岛屿春常在，桃源路不迷。",
                "山禽冲雾落，野鹿抱霞栖。",
                "蔓引青松弱，崖悬碧草齐。",
                "逍遥堪避世，从此觅丹梯。"
            ]
        },
        {
            "title": "郊居八首",
            "content": [
                "有鼓不自鼓，有琴不自弹。",
                "端居习清燕，阒寂寡所欢。",
                "寒泉盘户碧，坠叶满庭丹。",
                "采采芙蓉花，云露何溥溥。¤"
            ]
        },
        {
            "title": "江上行",
            "content": [
                "东风乍雨还乍晴，十里百里闻流莺。",
                "春波渺渺净素练，春山簇簇行画屏。",
                "江上花飞已如霰，泽中蒲柳何青青。",
                "五陵侠客金騕褭，潇湘美人琼玉筝。",
                "珊瑚宝玦照碧草，飞丝急管喧层城。",
                "绣服凌云翡翠动，香轮压雾鸳鸯惊。",
                "日中斗鸡驰道塞，日暮捶鼓纷吹笙。",
                "金陵美人鹦鹉杯，桂棹兰舟不计倾。",
                "相看莫放赤日落，白石清沙无限情。",
                "凤凰台上鸟初下，白鹭洲前笛一鸣。",
                "归途况值明月光，回首犹闻《白苎》声。"
            ]
        },
        {
            "title": "郊居八首",
            "content": [
                "寄遁匪云远，清溪即故栖。",
                "崇楼邀月近，列岫泄云齐。",
                "鸟至自相悦，人来乍欲迷。",
                "言访蓬瀛路，丹丘倘可梯。¤"
            ]
        },
        {
            "title": "秋怀诗四首",
            "content": [
                "虎兕狎旷野，鳟鲂怀广池。",
                "如何游客子，飘荡无返期。",
                "朝发扶桑阿，夕息望崦嵫。",
                "山谷屡徂迁，寒暑互推移。",
                "艰难经百务，鬒发变成丝。",
                "腰带不盈束，中心惄如饥。¤"
            ]
        },
        {
            "title": "君房下第归至",
            "content": [
                "在在有芳草，处处有青山。",
                "君去与之去，君还与之还。",
                "燕台空骏骨，汉宫摈朱颜。",
                "自古有如此，沉冥且闭关。"
            ]
        },
        {
            "title": "陈都阃宅看烟火",
            "content": [
                "正月初旬长昼昏，北风吹沙江吐云。",
                "千门弱柳青袅袅，官院红梅开正芬。",
                "雨霁张灯春不迟，将军烟火夜偏奇。",
                "层层岛屿神仙见，灿灿云霄星斗垂。",
                "宝塔崚嶒跨紫峰，青天削出金芙蓉。",
                "芳兰映日琼瑶碧，菡萏凌波玛瑙红。",
                "蜡炬光中战马鸣，奔如飞电突如鲸。",
                "戈矛寒带阴山雪，旗甲晴挥瀚海星。",
                "野鸽双飞乍欲没，衔枝喜鹊喳喳发。",
                "芍药蒲萄悬翠屏，珊瑚宝贝流明月。",
                "空中捧出百丝灯，神女新妆五彩明。",
                "真人斩蛟动长剑，狂客吹箫过洞庭。",
                "翩翩舞蝶戏穿花，海上楼台散赤霞。",
                "须臾锦绣被满地，明珠斗大纷如麻。",
                "城中小儿齐拍手，声声道好如雷吼。",
                "击鼓弹筝时转喧，河汉低回挂朱牖。",
                "夜深宾客各言归，主人长跪强牵衣。",
                "朱苞细拆漳南橘，白碗新盛北地梨。",
                "联床接席出丰膳，美酒平斟玉屈卮。",
                "清宵良会岂再得，今我不醉将何为。"
            ]
        },
        {
            "title": "浔阳歌五首",
            "content": [
                "龙虎开天取上游，旌旄东下定神州。",
                "樯帆直照鼋鼍窟，日月双悬锦绣楼。"
            ]
        },
        {
            "title": "秋怀诗四首",
            "content": [
                "朝登太行坂，雪满太行山。",
                "改辙渡黄河，天寒冰塞川。",
                "处世多网罗，忧患坐相牵。",
                "哲士鄙龚胜，佞臣趣董贤。",
                "如何卑执戟，投阁空自捐。¤"
            ]
        },
        {
            "title": "陌上柳",
            "content": [
                "陌上柳，陌上柳，春风披拂长短条，不知攀折谁人手。",
                "为问去年折柳人，今年柳发归来否？雉朝飞，车辚辚，柳",
                "花飞飞愁杀人。"
            ]
        },
        {
            "title": "采葛篇",
            "content": [
                "种葛南山下，春风吹葛长。",
                "二月吹葛绿，八月吹葛黄。",
                "腰镰逝采掇，织作君衣裳。",
                "经以长相忆，纬以思不忘。",
                "出入君箧笥，长得近辉光。",
                "层冰布河水，中野皓凝霜。",
                "吴罗五文采，蜀锦双鸳鸯。",
                "君恩当断绝，叹息摧中肠。",
                "中肠日以摧，葛叶日以衰。",
                "愿留枯根株，化作萱草枝。"
            ]
        },
        {
            "title": "子夜四时歌八首",
            "content": [
                "河水结层冰，疾风吹旷野。",
                "嗟尔衣裳单，独宿在车下。"
            ]
        },
        {
            "title": "昭君怨",
            "content": [
                "虏帐风沙粉黛摧，空将青冢瘗娥眉。",
                "人生不用如花貌，只把黄金买画师。"
            ]
        },
        {
            "title": "浔阳歌五首",
            "content": [
                "渔郎渡头灯火明，浔阳市上酒旗横。",
                "沙白水清烟水冷，琵琶犹作断肠声。"
            ]
        },
        {
            "title": "行路难三首",
            "content": [
                "御君文茵畅毂之宝车，升君旋题刻桷之华堂。",
                "饮君蒲萄琥珀之美酒，服以华袿绣结之衣裳。",
                "妾颜不如花与玉，妾心自比双鸳鸯。",
                "朝奉君前，夕侍君旁。",
                "承君之欢，不出洞房。",
                "岂知贵貌不贵心，转眼秋风霜霰侵。",
                "明月长虚文锦帐，清宵不断白头吟。",
                "行路难，心烦冤。",
                "自家结发尚如此，路上之人何足言。"
            ]
        },
        {
            "title": "新城谣",
            "content": [
                "城乌哑哑夜未旦，城上击鼓角声乱。",
                "南来使客未遣行，北来夫马急须办。",
                "里长抱刍肩负谷，无钱顾马将儿鬻。",
                "吏胥逃避屋啄乌，苦遭官府相刺促。",
                "君不见朱甍连云列画戟，尽是将军内官宅。",
                "里中户口半流移，沙田草没无人犁。",
                "县官县官奈尔何，乞休不得泪滂沱。"
            ]
        },
        {
            "title": "郊居八首",
            "content": [
                "篱菊欲辞荣，林枫亦陨赤。",
                "清尊湛芳醑，园果繁以硕。",
                "邻里相劝酬，酣歌击白石。",
                "俯视池中鱼，仰睇云间翼。¤"
            ]
        },
        {
            "title": "郊居八首",
            "content": [
                "种禾已堪炊，种蔬已堪摘。",
                "梧竹俨成行，展矣幽人宅。",
                "鸟篆文苔阶，云衣罥兰泽。",
                "翘首望长空，青山净如拭。¤"
            ]
        },
        {
            "title": "留郎曲",
            "content": [
                "三月以来无一晴，郎今欲行犹未行。",
                "日日鸟啼行不得，郎心不定妾心惊。",
                "芳花尽被淫雨妒，出门只尺迷毒雾。",
                "风吹白浪立如山，劝郎莫问江头渡。",
                "哀猿叫月不可闻，妖蜮衔沙讵知数。",
                "深林魑魅巧弄人，百尺长蛇断行路。",
                "黄金之印大如斗，数奇不得悬君肘。",
                "有时错误犯刑书，咄嗟那复保身首。",
                "此时游魂何处归，此时空房难独守。",
                "不如炊黍且蒸藜，相对绳枢与瓮牖。"
            ]
        },
        {
            "title": "广陵晓发",
            "content": [
                "征夫逐草露，夜夜月中眠。",
                "雾拥玄猿啸，风吹白雁旋。",
                "有江能绘树，无路不生烟。",
                "旭日秋光淡，芙蓉亦可怜。"
            ]
        },
        {
            "title": "除夕次高屋山",
            "content": [
                "天涯愁病总难除，况复残年忆故庐。",
                "到处风尘还极目，由来泉石可安居。",
                "三巴未布平戎檄，四海空闻献瑞书。",
                "坐对寒灯不成寐，呼童数问夜何如。"
            ]
        },
        {
            "title": "秋日次南禺韵",
            "content": [
                "绿树千章合，玄蝉日夜闻。",
                "林疏不碍月，水静漫书云。",
                "野艇从鸥引，渔矶与伴分。",
                "还因耕艺隙，一诵太玄文。"
            ]
        },
        {
            "title": "春日舟行四首",
            "content": [
                "空闻玄圃胜，何似碧溪行。",
                "积雪千峰白，斜阳一镜平。",
                "舻移频挂藻，岸转只闻莺。",
                "信是沧浪好，中流试濯缨。¤"
            ]
        },
        {
            "title": "新秋咏怀",
            "content": [
                "芳杜秋草冷，兰舟剡水迟。",
                "美人在何许，远道本难期。",
                "皓月临琼树，青楼出凤吹。",
                "曲中有深怨，不奈妒娥眉。"
            ]
        },
        {
            "title": "子夜四时歌八首",
            "content": [
                "恻恻复恻恻，桑黄秋露白。",
                "持糜不能飡，持麻不能织。",
                "冬 歌夜来风似箭，晨起雪盈床。",
                "侯门教歌舞，剪彩斗红妆。¤"
            ]
        },
        {
            "title": "北征杂咏三首",
            "content": [
                "牦牛不为麟，西施不负薪。",
                "贵贱各有尚，知者察其真。",
                "周公下白屋，天下乃归仁。",
                "田窦相倾夺，玉石俱见焚。",
                "大雅秉明哲，富贵成浮云。",
                "昨日趋跄地，今为灰与尘。",
                "济济鸿都士，何者结交亲。",
                "我欲竟此曲，此曲难具陈。¤"
            ]
        },
        {
            "title": "田家乐四首",
            "content": [
                "碧草自绕阶前，青山正当屋角。",
                "惊开水鸟还来，扫却林花更落。"
            ]
        },
        {
            "title": "渡黄河",
            "content": [
                "黄河回九曲，适郢乍经过。",
                "积雨初添涨，无风亦自波。",
                "人行沙岸小，树近夕阳多。",
                "为爱沧浪曲，因之鼓枻歌。"
            ]
        },
        {
            "title": "郊居八首",
            "content": [
                "村居何所有，历历多修竹。",
                "明星阁树头，白云饱溪腹。",
                "钓月引鳟鲂，樵霞卧山麓。",
                "枯槁故所耽，饮啄亦自足。¤"
            ]
        },
        {
            "title": "田家乐四首",
            "content": [
                "茅舍东方日出，邻家何处朝舂。",
                "黄骊唤起春睡，犹在芳洲梦中。"
            ]
        },
        {
            "title": "春日舟行四首",
            "content": [
                "青云将画舫，步步可怜春。",
                "野草风吹绿，山峰雨洗新。",
                "花枝初缀蝶，燕语故招人。",
                "村叟亦何意，逍遥傍水滨。"
            ]
        },
        {
            "title": "宿南渡",
            "content": [
                "路出青山峡，云移碧水艖。",
                "新蒲没洲渚，斜日照村家。",
                "林暝鸟翻树，潮来月满沙。",
                "缘知丘壑内，偏自有烟霞。"
            ]
        },
        {
            "title": "还山行赠林屋山人",
            "content": [
                "秋风多，秋水波，行人击汰归山阿。",
                "朝辞凤凰台，夕宿蒲苇中。",
                "月照江流白，霜催山叶红。",
                "征途已萧瑟，鸿雁互西东。",
                "行看洞庭树，远在烟生处。",
                "结庐枕山石，时时戴云雾。",
                "未种鹿门田，岁月奄已暮。",
                "山中九月甘菊黄，山家美酒郁金香。",
                "苍松荫地百尺长，好呼仙客行羽觞。",
                "速弦柱促，玄鹤为我舞，长歌紫芝曲。",
                "拂袖还沾陇上霞，著书应长门前竹。",
                "竹叶何青青，霞光何盈盈。",
                "辟谷饵金石，凌虚蹑太清。",
                "灵岩瀑布日夜悬，下有野雉雊远田。",
                "林间仿佛白玉童，双吹铁笛上青天。",
                "林屋之山清且虚，为问瑶草今何如？湖上若逢双鲤鱼，烦",
                "君惠我尺素书。"
            ]
        },
        {
            "title": "子夜四时歌八首",
            "content": [
                "日出望车尘，徘徊至日曛。",
                "拾得红蒨草，染就石榴裙。",
                "秋 歌凄凄复凄凄，月出光尚微。",
                "郎衣犹未绽，何得理侬衣。¤"
            ]
        },
        {
            "title": "侠客行",
            "content": [
                "登君堂，把君肘。",
                "生从卫霍游，复与金张友。",
                "主仇尚不报，肝胆向谁剖？脱下纮骦裘，换得新丰酒。",
                "千钱作使邯郸倡，北斗阑干挂朱牖。",
                "平明走马长安市，翻身戏折章台柳。"
            ]
        },
        {
            "title": "郊居八首",
            "content": [
                "伏枕不成寐，侧听司晨嗥。",
                "严霜切重衾，疾风梳败蕉。",
                "寒燠固有常，龙蛇由所遭。",
                "集菀本非羡，白首甘蓬蒿。"
            ]
        },
        {
            "title": "浔阳歌五首",
            "content": [
                "锦云堆树浪花长，桃李飞来片片香。",
                "打鼓鸣桡何处客，怪来惊散两鸳鸯。"
            ]
        },
        {
            "title": "浔阳歌五首",
            "content": [
                "九江江水九流盘，彩躭朱旗霄汉间。",
                "七十二峰今夜月，龙门相对骆驼山。"
            ]
        },
        {
            "title": "月夜燕客朱氏园亭",
            "content": [
                "窈窕将军宅，招邀长者车。",
                "彩霞秋竹乱，零露夕花舒。",
                "水抱庭除碧，屏开石镜虚。",
                "尊前好明月，相对意何如。"
            ]
        },
        {
            "title": "次南禺兄新月有怀",
            "content": [
                "衡门缘径启，花榭倚云成。",
                "照水月初出，近人虫自鸣。",
                "疏钟风外落，碧汉树头平。",
                "无限伤秋意，同谁次第评。"
            ]
        },
        {
            "title": "武陵庄杂咏二首",
            "content": [
                "河水何弥弥，白石何齿齿。",
                "诛茅以为宫，闲旷绝闾里。",
                "鸡犬不复闻，渔樵时至止。",
                "碧絺插云端，银河投涧底。",
                "苔生阶布绣，花发户施绮。",
                "况有虫鸟鸣，仿佛谐宫徵。"
            ]
        },
        {
            "title": "秋怀诗四首",
            "content": [
                "蝜蝂不畏重，蜗牛好高升。",
                "涎尽不返宅，力疲竟颠倾。",
                "华亭悲鹤唳，上蔡思苍鹰。",
                "光宠难久恃，机阱互相仍。",
                "宁甘首阳饿，无作五鼎烹。"
            ]
        },
        {
            "title": "浔阳歌五首",
            "content": [
                "泽北喧喧商贾庐，泽南隐隐蛟龙居。",
                "蓬头赤脚沙中子，荡桨拏钩学捕鱼。"
            ]
        },
        {
            "title": "行路难三首",
            "content": [
                "君不见连城璧碎不复完，平地水覆难再收。",
                "昔日弹冠取卿相，片言不合兴戈矛。",
                "雷开被宠比干死，窦婴失势灌夫囚。",
                "道旁荆棘汝自力，进退惟谷心烦忧。",
                "绰约春华岂久妍，青青松柏委山丘。",
                "君如念东门之黄犬，何如彼西域之青牛。¤"
            ]
        },
        {
            "title": "宛转歌",
            "content": [
                "明星粲，露华泫。",
                "宛转歌，歌宛转。",
                "月白乌夜啼，弦长曲何短。",
                "绿水芙蓉夜夜开，芭蕉叶落心常卷。"
            ]
        },
        {
            "title": "子夜四时歌八首",
            "content": [
                "乍来结女伴，江头去浣纱。",
                "问讯郎消息，夜来灯烛花。",
                "夏 歌女郎宛转歌，轻舟棹碧波。",
                "打动明珠碎，团团落青荷。¤"
            ]
        },
        {
            "title": "田家乐四首",
            "content": [
                "海近长飞雾雨，山深自起朝霞。",
                "绕屋短长松树，延篱红白槿花。"
            ]
        },
        {
            "title": "北征杂咏三首",
            "content": [
                "东涧结层冰，西涧涵清冷。",
                "北枝方委叶，南枝已含荣。",
                "本是一气物，炎凉不同形。",
                "何况云间翼，翻飞岂能并。",
                "朝客孟尝门，日夕投信陵。",
                "得意胶漆欢，失意寻戈兵。",
                "仇多终自贼，岂独丧其朋。",
                "不念王贡交，千载扬芳名。"
            ]
        },
        {
            "title": "北征杂咏三首",
            "content": [
                "客寝不能寐，旧虑杂新思。",
                "申旦鸡初鸣，呼童理裳衣。",
                "初日照疏牖，仓皇临路歧。",
                "风尘塞四野，车马若云驰。",
                "去者未云息，来者复如斯。",
                "鼎鼎百年内，形神空尔疲。",
                "顾彼蓬蒿士，旦暮偃荆扉。",
                "蒸藜以为食，编麻以为衣。",
                "不知有朝市，岂复辨雄雌。",
                "芳饵非所羡，网罗安得施。¤"
            ]
        },
        {
            "title": "陇头流水歌三叠",
            "content": [
                "残月宝刀白，微霜陇树黄。",
                "笛中闻折柳，那得不思乡。"
            ]
        },
        {
            "title": "春日舟行四首",
            "content": [
                "出郭便如意，春光尽眼中。",
                "云衣浮石淡，树杪着霞红。",
                "野渡新添水，村禽各占丛。",
                "桃源在何许，宛转未能穷。¤"
            ]
        },
        {
            "title": "郊居八首",
            "content": [
                "幽居屏烦喧，触目恣遐眺。",
                "烟霞茁屡奇，峰峦互腾踔。",
                "宿乌竞阳枝，寒泉迸阴窍。",
                "欣兹十亩宫，托迹亦窈窕。¤"
            ]
        },
        {
            "title": "春日舟行次韵",
            "content": [
                "春郊芳草色，步步引仙舟。",
                "未试登山兴，先为载酒游。",
                "轻云笼过鸟，斜日趁归牛。",
                "最喜初晴霁，群峰翠欲流。"
            ]
        },
        {
            "title": "结客少年场行",
            "content": [
                "少年纵饮博，落魄废生涯。",
                "阴谋师鬼谷，勇气薄荆轲。",
                "象齿饰雕弧，黄金装莫邪。",
                "较猎平陵下，一发中五筿。",
                "横行都市中，杀人如刈麻。",
                "官司急追捕，埋名鲁朱家。",
                "亲交易名姓，剧孟相经过。",
                "投我千金赠，白刃重摩挲。",
                "驱胡出上谷，转战入交河。",
                "就食大宛城，饮马条支波。",
                "钱刀买首级，摴蒲百万多。",
                "生当甘鼎镬，死即弃山阿。"
            ]
        },
        {
            "title": "陇头流水歌三叠",
            "content": [
                "陇坂回九折，七日乃得越。",
                "如何下陇水，瞬息成诀绝。"
            ]
        },
        {
            "title": "子夜四时歌八首",
            "content": [
                "春 歌朝朝听鹊报，日日掩重闱。",
                "莫踏门前草，留踪待郎归。¤"
            ]
        },
        {
            "title": "郊居八首",
            "content": [
                "朝出野田游，暮向林皋宿。",
                "策杖入蓬门，溪云犹在足。",
                "?霞鸟背翔，皓月江心浴。",
                "樵钓共为徒，庶几郑子谷。¤"
            ]
        },
        {
            "title": "晓起",
            "content": [
                "晨星开曙色，风铎响檐端。",
                "白发绨袍敝，青山病骨寒。",
                "畦蔬鸡啄乱，园果鸟衔残。",
                "竹里收遗箨，新裁处士冠。"
            ]
        },
        {
            "title": "竹墟宅宴集口占",
            "content": [
                "谁下陈蕃榻，青山有逸民。",
                "来从芳草引，坐与碧山邻。",
                "中酒无虚日，寻花及好春。",
                "相看莫相笑，同是竹林人。"
            ]
        },
        {
            "title": "长安道",
            "content": [
                "曙动开长乐，莺鸣绕建章。",
                "龙媒驰道出，凤吹彩旌扬。",
                "绣陌生朱雾，铜沟映绿杨。",
                "渭桥春水涨，日日泛鸳鸯。"
            ]
        },
        {
            "title": "有所思",
            "content": [
                "清镜久不御，朱铅那复施。",
                "忍看云并雁，愁见月穿帷。",
                "华灯冷红艳，庭草委芳蕤。",
                "不及梁间燕，双双啄紫泥。"
            ]
        },
        {
            "title": "梁父吟",
            "content": [
                "朝上泰山，郁何盘盘。",
                "崩崖薛嵥，石齿阑班。",
                "暮上泰山，白日西匿。",
                "前有榛莽，后有鬼蜮。",
                "泰山巍巍，鲁邦所宗。",
                "智矣齐相，七国之雄。",
                "虞罗藏机，蜂虿致螫。",
                "口舌之微，惨惨戈戟。",
                "",
                ""
            ]
        },
        {
            "title": "古别离",
            "content": [
                "春思已无那，如何又早秋。",
                "偏将一片叶，飞作万重愁。",
                "凤枕兰香细，瑶阶霜杵柔。",
                "暗挥双泪眼，一望大刀头。"
            ]
        },
        {
            "title": "幽涧泉",
            "content": [
                "幽涧泉，飞珠玉。",
                "道傍白花细如粟，绳枢小户架山麓。",
                "翁析薪，妇煮粥。",
                "小儿敲冰断青竹，风吹草屋寒肃肃。"
            ]
        },
        {
            "title": "陇头流水歌三叠",
            "content": [
                "陇水下陇头，东西南北流。",
                "浮萍逐陇水，一去不复收。"
            ]
        },
        {
            "title": "天池寺",
            "content": [
                "我向空中拾瑶草，翩翩使节来何好。",
                "白云迷路合复开，星河挂户夜长晓。",
                "朝来风雨暮来晴，曲岭回回碧草迎。",
                "芙蓉昼见金银气，宝塔宵看舍利明。",
                "文殊台前百尺松，枝枝诘曲盘虬龙。",
                "松根云雾须臾起，化作天边千万峰。",
                "滚滚长江白练飞， 岩石壁青天围。",
                "神仙洞口一经过，丹砂却上绿萝衣。",
                "夜半山腰震雷起，白龙下饮天池水。",
                "俄然吐作山下云，疾风化雨三千里。"
            ]
        },
        {
            "title": "行路难三首",
            "content": [
                "君不见太行山，撑天拄日高郁盘。",
                "君不见黄河水，翻云倒雾千万里。",
                "渡河苦无梁，上山苦无羽。",
                "飒沓蓬蒿常伛偻，我往诉帝帝我拒。",
                "虎豹当关攫人肉，雄鸠佻巧不为理。",
                "时运苟未逢，材艺弃如土。",
                "苏秦空上咸阳书，韩信犹蒙里儿裤。¤"
            ]
        }
    ]
}