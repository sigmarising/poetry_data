{
    "dynasty": "宋",
    "author": "释印肃",
    "intro": "",
    "items": [
        {
            "title": "颂古九十八首",
            "content": [
                "无量光圆不动尊，亘今亘古语奚论。",
                "普云弥布香芬馥，周行无住海幢门。"
            ]
        },
        {
            "title": "金刚随机无尽颂·法会因由分第一",
            "content": [
                "更上一层楼，清风似饵钩。",
                "钎鳞吞不得，莫怪钓竿头。"
            ]
        },
        {
            "title": "金刚随机无尽颂·非说所说分第二十一",
            "content": [
                "贝叶非文字，决择世间事。",
                "义理妙难通，假立多门路。"
            ]
        },
        {
            "title": "金刚随机无尽颂·非说所说分第二十一",
            "content": [
                "一条楖栗杖，两头光晃晃。",
                "打破须弥山，挂在眉头上。"
            ]
        },
        {
            "title": "金刚随机无尽颂·尊重正教分第十二",
            "content": [
                "修罗皆供养，天人咸戴仰。",
                "不离此经中，念念来还往。"
            ]
        },
        {
            "title": "三昧诸颂",
            "content": [
                "独脚老虎，暗时暗杀人。",
                "不识是眼睛，与君地著力，",
                "溪云罩古城。"
            ]
        },
        {
            "title": "金刚随机无尽颂·无法可得分第二十二",
            "content": [
                "相如玉片瑕，翳眼有空花。",
                "投机不施笏，定动岂能差。"
            ]
        },
        {
            "title": "同轮歌",
            "content": [
                "应机互换不空同，任运随时转此公。",
                "岂用千寻麻索拽，指端轻拨满寰中。",
                "活泼泼，耀玲珑，",
                "相继联绵不断穷。谁识那边关捩子，",
                "闲摇取笑各西东。能应也资慵，",
                "无求不得此轮中。坠石此时犹拙计，",
                "力多功浅众难供。斯用寡，",
                "意丰浓，八万尘劳一点融。",
                "饥渴永销从此脱，儿孙代代得昌隆。",
                "不费力，实从容，",
                "超彼迷流摝井中。莫令绳断沉泥底，",
                "手脚茫然杳绝踪。谩道同轮歌表裹，",
                "到来观者莫儱侗。知道本来无可说，",
                "屈伸俯仰示宗风。"
            ]
        },
        {
            "title": "颂古九十八首",
            "content": [
                "古人遗意不留言，婆子台山著一边。",
                "识得台山婆子子，赵州消息没休年。"
            ]
        },
        {
            "title": "金刚随机无尽颂·知见不生分第三十一",
            "content": [
                "洪钟浑铁铸，悬楼插云势。",
                "摇杵一击时，此声振天地。"
            ]
        },
        {
            "title": "颂古九十八首",
            "content": [
                "云无踪兮雨无迹，事理绵绵有何极。",
                "卖金须是买金人，这裹若真不相识。"
            ]
        },
        {
            "title": "颂证道歌·证道歌",
            "content": [
                "不求真，不断妄，",
                "自古迄今无两样。真妄犹如六月霜，",
                "杲日炎天唯妙相。"
            ]
        },
        {
            "title": "金刚随机无尽颂·法界通花分第十九",
            "content": [
                "田歌答郢歌，露柱中心和。",
                "田郢本自无，露柱是什么。"
            ]
        },
        {
            "title": "颂古九十八首",
            "content": [
                "见道不生机，生机不见道。",
                "青峰年年青，白水常浩浩。",
                "生熟路不通，迷悟俱不到。",
                "青白未萌前，乐普大深奥。"
            ]
        },
        {
            "title": "颂石头和尚草庵歌",
            "content": [
                "破后还将茅草盖，雨过风吹无罣碍。",
                "垢衣那肯便抛遗，切恐众生难理会。"
            ]
        },
        {
            "title": "金刚随机无尽颂·究竟无我分第十七",
            "content": [
                "承佛记堪任，情忘境自沉。",
                "解吹无孔笛，弹得没弦琴。"
            ]
        },
        {
            "title": "赞三十六祖颂",
            "content": [
                "菩提达磨大医王，全持正法度南方。",
                "粉骨碎身应未报，至今不离此心光。"
            ]
        },
        {
            "title": "陈达献菊花求颂",
            "content": [
                "满地风光未足奇，霜前秋后吐金枝。",
                "灵山亲举唯迦叶，今日陈来众共知。",
                "不独陶生时节用，转为华藏供阿弥。",
                "閒见定归依彼岸，方知此日献花时。"
            ]
        },
        {
            "title": "与廖维高",
            "content": [
                "精通三教越禅机，语默同风和者希。",
                "匝地周天居土眼，元来只在一毫厘。"
            ]
        },
        {
            "title": "偈颂三十首",
            "content": [
                "邪法如冰霜，正道若太阳。",
                "杲日丽天无不照，冰霜仁消洋。",
                "佛说三乘十二部，会来只是一医方。",
                "长年有病不寻药，五千余卷枉施张。",
                "魔王眷属成群队，朝夕巴歌作道场。",
                "唯有普庵真实要，同音异口赞吾皇。",
                "稽首摩耶大肚皮，无忧树下手攀枝。",
                "母子至今无觅处，落花啼鸟示全机。"
            ]
        },
        {
            "title": "颂古九十八首",
            "content": [
                "家不破兮人不亡，设机不应转郎当。",
                "龟毛拂子呵呵笑，六月炎天好大霜。"
            ]
        },
        {
            "title": "行住坐卧三十二颂",
            "content": [
                "云冻风弥鸟绝踪，洞山只道没西东。",
                "等闲目击谁相委，赖遇丹霞作炭红。"
            ]
        },
        {
            "title": "赞三十六祖颂",
            "content": [
                "咄哉瞿昙氏，唯富那夜奢。",
                "不拘有无种，遍地法莲华。"
            ]
        },
        {
            "title": "颂十玄谈·演教",
            "content": [
                "三世如来共所宣，至今不断少人传。",
                "塞鸿非是人惊起，风击芦鸣写碧天。"
            ]
        },
        {
            "title": "三昧诸颂",
            "content": [
                "无根树子，混盳非出入。",
                "头尾应皆急，妙了过这边，",
                "渡海何曾湿。"
            ]
        },
        {
            "title": "颂十玄谈·祖意",
            "content": [
                "透网金麟犹滞水，识神照觉非知已。",
                "肯心鸟道即菩提，三文买竭庐陵米。"
            ]
        },
        {
            "title": "金刚随机无尽颂·法界通花分第十九",
            "content": [
                "蹈雪也须过，不是听巴歌。",
                "□见本来人，雪曲应难和。"
            ]
        },
        {
            "title": "金刚随机无尽颂·一相无相分第九",
            "content": [
                "归去倒骑牛，乾坤得自由。",
                "知道江山阔，圆成六不收。"
            ]
        },
        {
            "title": "三昧诸颂",
            "content": [
                "神光遍界，体若金刚。",
                "威神力固，邪宗销亡。"
            ]
        },
        {
            "title": "颂三门",
            "content": [
                "古寺香华迥寂寥，焚修报国化迷流。",
                "英贤到此须回首，拨草瞻风笑点头。"
            ]
        },
        {
            "title": "赞三十六祖颂",
            "content": [
                "针劄不入婆须密，正念何劳多气力。",
                "往劫亲献如来座，襄王国裹逢知识。"
            ]
        },
        {
            "title": "金刚随机无尽颂·如理实见分第五",
            "content": [
                "凡有即虚名，恰似晓天云。",
                "日高风一扫，万里廓然明。"
            ]
        },
        {
            "title": "颂证道歌·证道歌",
            "content": [
                "三毒水泡虚出没，将无作有埋深窟。",
                "洛浦曾将喻色身，谁人解语依灵物。"
            ]
        },
        {
            "title": "颂证道歌·证道歌",
            "content": [
                "不达如来圆顿制，丈六金身即我是。",
                "离知名相更无知，日夜烧香空自礼。"
            ]
        },
        {
            "title": "颂证道歌·证道歌",
            "content": [
                "道则心藏无价珍，十方诸佛我同身。",
                "一切诸法皆无相，万法无非是我心。"
            ]
        },
        {
            "title": "颂证道歌·证道歌",
            "content": [
                "郁密森沉师子住，野干狐狗难逃驻。",
                "横吞碧汉体堂堂，无位真人何处去。"
            ]
        },
        {
            "title": "颂十玄谈·祖意",
            "content": [
                "十圣那能达此宗，要须历劫道方通。",
                "饥寒不认灯为火，空守门前草屋中。"
            ]
        },
        {
            "title": "颂证道歌·证道歌",
            "content": [
                "顿入无生知见力，不问晴乾并雨湿。",
                "逢场作戏弄心花，彼自纷纷非我急。"
            ]
        },
        {
            "title": "金刚随机无尽颂·不受不贪分第二十八",
            "content": [
                "心心忍最玄，无中绝二边。",
                "南山烧起火，北山得翠烟。"
            ]
        },
        {
            "title": "李总干遗诗十四句师於一句之下加颂七句",
            "content": [
                "问他怎如此，日轮正当午。",
                "鼻孔廓辽天，我道无门户。",
                "唯佛与佛知，有为无作做。",
                "若问如何道，瞪目不相顾。"
            ]
        },
        {
            "title": "颂证道歌·证道歌",
            "content": [
                "深嗟蒙懂顽皮靼，只道无人来剔拨。",
                "我今年少或龙锺，胡乱度生管广挞。"
            ]
        },
        {
            "title": "睹弟子作颂题窗乃续韵警之",
            "content": [
                "鼻孔辽天是阿谁，权将云雾作衣披。",
                "迷悟本无唯一性，你全是我我无伊。"
            ]
        },
        {
            "title": "金刚随机无尽颂·依法出生分第八",
            "content": [
                "桃腮笑日红，蝴蝶趁游蜂。",
                "好个归期意，争似竺文公。"
            ]
        },
        {
            "title": "颂证道歌·证道歌",
            "content": [
                "雪山肥腻更无杂，沌一摩尼相间夹。",
                "珍珠宝网影重重，顶礼归依无缝塔。"
            ]
        },
        {
            "title": "金刚随机无尽颂·知见不生分第三十一",
            "content": [
                "虑恐后来迷，黄叶止孩啼。",
                "依前不是息，闲且伸眉□。"
            ]
        },
        {
            "title": "金刚随机无尽颂·尊重正教分第十二",
            "content": [
                "正教堪尊重，一法共不共。",
                "十八不共时，灭却南柯梦。"
            ]
        },
        {
            "title": "颂古九十八首",
            "content": [
                "门外君子至，一切人不会。",
                "打这闲家具，甘贽与南泉。",
                "大地扶不起，为甚扶不起，",
                "果报还如是。"
            ]
        },
        {
            "title": "颂石头和尚草庵歌",
            "content": [
                "坏与不坏主元在，得未拳拳应不昧。",
                "淫坊酒肆转光明，绝类离伦何窒碍。"
            ]
        },
        {
            "title": "颂证道歌·证道歌",
            "content": [
                "外道聪明无智慧，养生只欲贪名利。",
                "烧丹练药学神仙，有为不了终归坠。"
            ]
        },
        {
            "title": "颂十玄谈",
            "content": [
                "玄玄，不用言，",
                "机锋相拄箭头连。达道无机玄不满，",
                "倥侗真如有万千。"
            ]
        },
        {
            "title": "颂证道歌·证道歌",
            "content": [
                "不是等闲相诳惑，一失人身难再得。",
                "善根微细恶困多，地狱阿鼻无间隔。"
            ]
        },
        {
            "title": "颂十玄谈·一色",
            "content": [
                "殷勤为唱玄中曲，涧水相知音韵足。",
                "唯有伯牙欲露机，断弦深意无人续。"
            ]
        },
        {
            "title": "颂十玄谈",
            "content": [
                "转转，两头不著中心选。",
                "无位真人是阿谁，佛祖鼻孔穿成串。"
            ]
        },
        {
            "title": "金刚随机无尽颂·一相无相分第九",
            "content": [
                "三昧共优游，何处不风流。",
                "见色心无二，无二也休留。"
            ]
        },
        {
            "title": "金刚随机无尽颂·无断无灭分第二十七",
            "content": [
                "境上绝追寻，见境便生心。",
                "踢倒净瓶了，沩山创佛林。"
            ]
        },
        {
            "title": "金刚随机无尽颂·善现起请分第二",
            "content": [
                "谛听须谛听，要□灵山令。",
                "迦叶以心闻，达士宗禅定。"
            ]
        },
        {
            "title": "金刚随机无尽颂·非说所说分第二十一",
            "content": [
                "即自谤如来，何因得辨才。",
                "和风三二月，花发为谁开。"
            ]
        },
        {
            "title": "金刚随机无尽颂·究竟无我分第十七",
            "content": [
                "众生非灭度，说灭度成误。",
                "真如法界中，你我何门户。"
            ]
        },
        {
            "title": "金刚随机无尽颂·善现起请分第二",
            "content": [
                "千古意分明，万国贺升平。",
                "昨夜泥牛吼，今早木鸡鸣。"
            ]
        },
        {
            "title": "颂古九十八首",
            "content": [
                "彻见无私欲度人，如张罗网罩飞禽。",
                "千万之中不得一，好申供养老婆心。"
            ]
        },
        {
            "title": "信士画真请赞",
            "content": [
                "易尽世间颜色，普庵顶相奚为。",
                "等大虚空一体，雾露云霞表衣。",
                "眼观不见，耳听不知。",
                "惺惺不昧，了了何亏。",
                "自解拈花知起处，冷笑达磨更西归。",
                "用晦隐显无劳失，亘古亘今也大奇。"
            ]
        },
        {
            "title": "颂古九十八首",
            "content": [
                "红黄碧绿是谁成，会得无不合天真。",
                "祗这一株惊被梦，令知大地百花新。"
            ]
        },
        {
            "title": "赞三十六祖颂",
            "content": [
                "婆修盘头尊，曾礼大光明。",
                "以杖画佛面，悔达复天真。"
            ]
        },
        {
            "title": "行住坐卧三十二颂",
            "content": [
                "主宾交接未开言，便过茶汤应口边。",
                "察理聆音非外物，结他欢喜万千年。"
            ]
        },
        {
            "title": "颂四宾主",
            "content": [
                "宾主互用，动亦非动。",
                "佛祖机关，不妨重弄。",
                "法共不人，十八何用。",
                "一相无相，自知轻重。",
                "信手拈来，得时不会。",
                "龟毛作过，兔角受罪。",
                "山河俱动，此义失宗。",
                "宗非山河。俱动是梦。",
                "动亦不动。收来无用。",
                "这回捉败，永不费功。",
                "宾亦无宾，道孰可名。",
                "今父逃逝，契悟方亲。",
                "主得真主，佛祖共举。",
                "认贼为子，不敢相许。",
                "万国来亲，唯一佛身。",
                "血脉不断，得者忻忻。",
                "更下注脚，盲人摸索。",
                "见中求见，病消求药。",
                "和光同尘，没量智人。",
                "有谁相识，资深资深。"
            ]
        },
        {
            "title": "示弟子彭资深心斋居士",
            "content": [
                "灵山话月，曹溪指月，",
                "禅可禅而成大过。一念顿超没量人，",
                "六月雪歌向猛火。参方侣，",
                "休打坐，学至无学得什么。",
                "自从打破赵州关，收放纵横句不堕。",
                "这雪曲，谁解和，",
                "举意万机无两个。拈题颂古若河沙，",
                "须是金毛师子子。这资深，",
                "被谁苦，梦中踢发千钧弩。",
                "射过山河石壁空，枯髅烁尽无纤阻。",
                "希奇希奇谁得知，心空及第心斋子。",
                "古贤无限学无为，罕遇明心轮劫苦。",
                "闻不闻，岂小补，",
                "识破天下老婆子。箭锋相拄道应难，",
                "针芥相投万事闲。不如佛祖只谈心，",
                "悲悯盲参往别山。没弦琴，",
                "谁会弹，卢公便就指风幡。",
                "直饶不是风幡动，不识真心转见难。",
                "我意无尽非言说，离百非兮四句绝。",
                "首观梁武梦胡僧，未达修山龙济决。",
                "一百一十四重玄，大冶炉中捞片雪。",
                "生不生，灭不灭，",
                "万法千机谁透彻。普庵不舍一微尘，",
                "本末双彰□无说。肯将法界作红心，",
                "一箭虚空浑漏泄。"
            ]
        },
        {
            "title": "颂证道歌·证道歌",
            "content": [
                "一切贤圣如电拂，智尊不动琉璃头。",
                "紫金光聚没遮拦，说甚寒山并拾得。"
            ]
        },
        {
            "title": "应化非真分第三十二",
            "content": [
                "难保岁寒心，至道只如今。",
                "知命愁难入，无私祸不侵。"
            ]
        },
        {
            "title": "颂古九十八首",
            "content": [
                "关南老婆横木剑，不露锋芒大灵验。",
                "掷下威光绝见闻，丰城独卓无余欠。"
            ]
        },
        {
            "title": "颂证道歌·证道歌",
            "content": [
                "唯证乃知难可测，莫逐文章名利客。",
                "聪明不敌死生关，五蕴皆空何苦厄。"
            ]
        },
        {
            "title": "金刚随机无尽颂·化无所化分第二十五",
            "content": [
                "世间多少事，千门并万户。",
                "乞晴便得晴，祈雨便应副。"
            ]
        },
        {
            "title": "颂古九十八首",
            "content": [
                "百丈澄潭彻底，妙高峰涌洪波。",
                "沩山应不胡吹，饥饱莫令放过。"
            ]
        },
        {
            "title": "赞须菩提",
            "content": [
                "伎俩全无始解空，雨花动地泄机锋。",
                "欲求静坐无方所，独步寥寥宇宙中。"
            ]
        },
        {
            "title": "偈颂三十首",
            "content": [
                "个个跨金毛狮子，人人骑独步象王。",
                "文殊即是普贤，释迦倒骑佛殿。",
                "罗汉不奈安身，普庵鼻孔辽天。",
                "笑时只道善财痴，百一十城在这裹。",
                "摩耶腹内造楼台，一口吸尽西江水。",
                "试问参方知不知，灵光运用从何起。",
                "直须坚密处安身，释迦宝殿真如理。"
            ]
        },
        {
            "title": "颂证道歌·证道歌",
            "content": [
                "我闻恰似饮甘露，非自非他谁作做。",
                "累生未了此真身，致使同他入梦户。"
            ]
        },
        {
            "title": "李总干遗诗十四句师於一句之下加颂七句",
            "content": [
                "自家先已痴，逢迷实不迷。",
                "能令石人舞，解使木哥吹。",
                "寂寂孤云裹，逍遥勿我知。",
                "万亿恒沙佛，皆同一性齐。"
            ]
        },
        {
            "title": "颂证道歌·证道歌",
            "content": [
                "恨不灭除令瓦碎，百计千方来逞怪。",
                "熙怡端坐古峰头，设若归依还自拜。"
            ]
        },
        {
            "title": "萍乡县丞求颂",
            "content": [
                "杜门终日不通书，得意忘言总不拘。",
                "举向世间人不会，妄谈生死事区区。",
                "信香不昧和光爇，祸福皆心岂有殊。",
                "心本全真含万有，只缘六处起诸愚。",
                "眼耳舌鼻身意静，个中何物碍明珠。",
                "照天照地元不坏，非心贪妄命须臾。",
                "天命五旬当见觉，从其耳顺纵心如。",
                "老人百出光无变，休将庚申叩文殊。",
                "了道即心含法界，心无应物合菩提。",
                "但劝诸人心莫怕，岂劳心上外求诸。",
                "为君一念真空体，肯信无心道不虚。"
            ]
        },
        {
            "title": "和光读金刚经以颂示之",
            "content": [
                "道人看经不识字，刹那须转千亿部。",
                "恒沙诸佛入微尘，达本契经无作做。"
            ]
        },
        {
            "title": "睹弟子作颂题窗乃续韵警之",
            "content": [
                "普庵三颂自连拈，寄与提纲本手钳。",
                "炉鞴稳时无钝铁，何妨矢上更加尖。"
            ]
        },
        {
            "title": "颂证道歌·证道歌",
            "content": [
                "住相布施生天福，不用赞龟并买卜。",
                "分毫不赠自家修，如影随形皆具足。"
            ]
        },
        {
            "title": "彭心斋讳逢源自作颂呈师师於一句下加三句",
            "content": [
                "妙哉心斋，浅入深埋。",
                "欲识神通并妙用，何妨运水及搬柴。"
            ]
        },
        {
            "title": "金刚随机无尽颂·尊重正教分第十二",
            "content": [
                "塔庙比摩尼，觉了不修持。",
                "身中真舍利，只恐自狐疑。"
            ]
        },
        {
            "title": "四字书窗以印实相",
            "content": [
                "佳乘两口草标头，共见同看水牯牛。",
                "昨夜牧人无被盖，今朝犹笑道无求。"
            ]
        },
        {
            "title": "颂证道歌·证道歌",
            "content": [
                "四事供养敢辞劳，自有摩尼价最高。",
                "任君宝满三千界，性无利益漫丰豪。"
            ]
        },
        {
            "title": "颂十玄谈·演教",
            "content": [
                "三乘次第演金言，义体周天应自连。",
                "黄叶止啼儿不叫，方知累劫困如眠。"
            ]
        },
        {
            "title": "颂证道歌·证道歌",
            "content": [
                "有无俱遣不空空，空本无空针不容。",
                "阿弥陀佛真金色，相好无边我等同。"
            ]
        },
        {
            "title": "颂十玄谈·一色",
            "content": [
                "玄玄玄处亦须呵，喝断乌江返碧波。",
                "寄语东吴诸父老，不如闻早念弥陀。"
            ]
        },
        {
            "title": "金刚随机无尽颂·离色离相分第二十",
            "content": [
                "色相因缘离，须明真智慧。",
                "古镜复重磨，照天更照地。"
            ]
        },
        {
            "title": "学无学颂一十五首",
            "content": [
                "悟人寂寂心寥廓，迷者忙忙到处错。",
                "普观迷悟实无因，祗这如来大圆觉。"
            ]
        },
        {
            "title": "颂证道歌·证道歌",
            "content": [
                "三身四智体中圆，犹说三千及大千。",
                "八万法门从此去，咄哉王子去求仙。"
            ]
        },
        {
            "title": "颂证道歌·证道歌",
            "content": [
                "两种犹如镜上痕，直达□取岭南能。",
                "便显秀公无跳脱，徒劳四句语言争。"
            ]
        },
        {
            "title": "金刚随机无尽颂·如理实见分第五",
            "content": [
                "达得真如理，三界唯心起。",
                "如今心地也无，六道凭谁拟。"
            ]
        },
        {
            "title": "颂证道歌·证道歌",
            "content": [
                "不可得中祗麽得，更无魔党相欺哧。",
                "犯怖自歇即菩提，真净妙明无间隔。"
            ]
        },
        {
            "title": "金刚随机无尽颂·妙行无住分第四",
            "content": [
                "诸尘勿易难，那个别归关。",
                "可怜迷妄者，横锡步云山。"
            ]
        },
        {
            "title": "颂证道歌·证道歌",
            "content": [
                "亦曾讨疏寻经纶，永夜清霄习见闻。",
                "只道多闻便是真，谁知万法皆方寸。"
            ]
        },
        {
            "title": "金刚随机无尽颂·能净业障分第十六",
            "content": [
                "冰泮春池日，野岸花狼藉。",
                "伤嗟今古人，几个知恩力。"
            ]
        },
        {
            "title": "颂证道歌·证道歌",
            "content": [
                "菩提达磨为初祖，梁王未契如聋瞽。",
                "廓然无圣尚求名，拂袖魏邦无处所。"
            ]
        },
        {
            "title": "颂证道歌·证道歌",
            "content": [
                "於诸荣辱何忧喜，金轮宝位瞿昙弃。",
                "舍草负金永不穷，大地生灵扶不起。"
            ]
        },
        {
            "title": "金刚随机无尽颂·妙行无住分第四",
            "content": [
                "福德绝遮栏，生死不相关。",
                "不住心布施，越彼炼凡丹。"
            ]
        },
        {
            "title": "偈颂三十首",
            "content": [
                "普庵真实不问钱，只要离尘脱业缠。",
                "一闻千悟方堪委，何须苦苦学神仙。"
            ]
        },
        {
            "title": "颂证道歌·证道歌",
            "content": [
                "一颗圆光色非色，记剑何劳舟上刻。",
                "色即是空空不空，敢相凡夫当面隔。"
            ]
        },
        {
            "title": "颂四宾主",
            "content": [
                "六道四生同一轮，见他生灭未为真。",
                "直须打破猕猴镜，识取光中弄影人。"
            ]
        },
        {
            "title": "颂十玄谈·心印",
            "content": [
                "将喻红炉火裹莲，精金百煅转光鲜。",
                "居尘不染随宜用，始觉松风解说禅。"
            ]
        },
        {
            "title": "金刚随机无尽颂·大乘正宗分第三",
            "content": [
                "诸法元非相，示法明心量。",
                "於一微尘中，森罗及万象。"
            ]
        },
        {
            "title": "金刚随机无尽颂·不受不贪分第二十八",
            "content": [
                "缘岸严陵钓，半夜守天晓。",
                "及至日头红，未免随他照。"
            ]
        },
        {
            "title": "颂古九十八首",
            "content": [
                "团团如月画难成，头角完全鼻没绳。",
                "非是学人藏隐物，虽然识破未通真。"
            ]
        },
        {
            "title": "颂古九十八首",
            "content": [
                "头角完全不住行，沩山独步惊聋盲。",
                "牧童未辨牛消息，至今落壍堕深坑。"
            ]
        },
        {
            "title": "金刚随机无尽颂·净心行善分第二十三",
            "content": [
                "我人消息尽，忘躯失却命。",
                "参方不遇人，却乃成心病。"
            ]
        },
        {
            "title": "金刚随机无尽颂·如法受持分第十三",
            "content": [
                "欲知亲切处，必定无本据。",
                "忽然言不会，勘破面壁觑。"
            ]
        },
        {
            "title": "金刚随机无尽颂·启唱真乘",
            "content": [
                "稽首一切智，圆通十方慧。",
                "无上两足尊，法体含三世。",
                "归命万德师，与慈启大悲。",
                "溥度恒沙乐，愿力难恩□。",
                "解空无比量，世出世间上。",
                "了义修多罗，圆明真实相。",
                "慧命久住持，阿僧历劫祗。",
                "如今言下会，碎体报难齐。",
                "我欲穷真法，法则非非法。",
                "虽法非正固，要会无法法。",
                "随文偈赞之，标宗立妙机。",
                "通方闻便喜，声闻应皱眉。",
                "红露穿碧海，是汝心非采。",
                "不是风幡动，如如无变改。",
                "白日绕须弥，只今是阿谁。",
                "共君一夜话，胜读十年书。"
            ]
        },
        {
            "title": "洪钟歌",
            "content": [
                "昭文昭文施一钟，悬空随叩警盲聋。",
                "圆音不断周沙界，纯体金刚空不空。",
                "虽含响，击即通，",
                "十方诸佛应声中。天龙八部生忻悦，",
                "外道魔军失却踪。此圆器，",
                "大神功，上祝皇王寿不穷。",
                "日月长辉邦国静，臣忠子孝续尧风。",
                "昏者醒，愚者聪，",
                "民歌鼓腹意和浓。地水火风和一性，",
                "刹尘无间体含融。包声印顽空，",
                "鸟树岩峦风月同。秦时何必驱山铎，",
                "大振金铃总脱空。时节至，",
                "自相逢，肯信无心达本宗。",
                "和同一族输金玉，回向南泉铸此种。",
                "黄昏裹，五更中，",
                "下下无空彻底通。近祖远宗迷识解，",
                "闻归净土礼金容。涅槃侣，",
                "契心同，个个全音赞此功。",
                "显理扬真无二听，含灵蠢动一时通。",
                "受者法，施者空，",
                "且无地狱与洋铜。孝子顺孙光远庆，",
                "昭文千古振家风。"
            ]
        },
        {
            "title": "颂证道歌·证道歌",
            "content": [
                "调古神清风自高，忘荣傲世性坚牢。",
                "示一往还无个事，见人摇手莫忉忉。"
            ]
        },
        {
            "title": "偈颂三十首",
            "content": [
                "佛是西天之梵语，此土将觉义以同名。",
                "心边不觉属众生，心转觉时一切佛。",
                "佛开口处为言教，化导迷心转觉心。",
                "众生开口成寐语，沙魇群迷叫不醒。",
                "迷悟不同希达者，诸佛方便救迷情。",
                "情忘想尽明心者，海藏琅函不可轻。",
                "在在处处堪闻演，共祝吾皇亘古今。",
                "臣忠子孝那边静，风雨调和物物成。",
                "是非一体元无二，佛与众生不出心。",
                "我今圆满如来藏，唯愿众生发信心。",
                "等与如来同受用，一闻千悟永瞻钦。",
                "这回针芥若不遇，刹那失足坠幽冥。",
                "阎公问汝将何答，未免刀山火焰林。",
                "地狱皆因心不悟，一十八界杳难寻。",
                "八万四千城可畏，铁围无间苦呻吟。",
                "个中不遇佛光照，万劫无由得山轮。",
                "忉利诸天因业坠，后闻天鼓复超升。",
                "人生有限空花相，光阴迅速岂堪停。",
                "古人究竟如救头，后士无依岂不惊。",
                "一失人身难再复，荣华富贵苦来临。",
                "如今自有非他事，性水澄清理甚深。",
                "海印森罗融万象，湛然无古亦无今。",
                "化无所化知无二，自肯随心了此经。"
            ]
        },
        {
            "title": "与王巡检",
            "content": [
                "佛法从来付宰臣，今朝已遇大心人。",
                "透明幻住超生灭，鉴物无私佑圣庭。"
            ]
        },
        {
            "title": "李总干遗诗十四句师於一句之下加颂七句",
            "content": [
                "殿堂何所有，梦幻非坚久。",
                "竹木从何来，个个人空手。",
                "石人解采画，木女添灯油。",
                "此事谁得知，真实泥牛吼。"
            ]
        },
        {
            "title": "信士画真请赞",
            "content": [
                "非迷非悟，谁强名模。",
                "无相三昧，不受涂糊。",
                "越色超声无个事，连声不断念苏卢。",
                "眉芒动处千光含，自肯除非大丈夫。",
                "持心应不失，谋事便忘真。",
                "谁识元明宝，虚劳几度春。",
                "因见普庵老，示我体皆纯。",
                "但依无著性，性幻在逡巡。"
            ]
        },
        {
            "title": "颂证道歌·证道歌",
            "content": [
                "不须怨诉更尤人，动是洋铜角汁淋。",
                "更入火轮并剉碓，牛头狱卒脔肝心。"
            ]
        },
        {
            "title": "金刚随机无尽颂·能净业障分第十六",
            "content": [
                "信知先世业，沦苦於尘劫。",
                "今日受持经，我相渐休歇。"
            ]
        },
        {
            "title": "金刚随机无尽颂·离相寂灭分第十四",
            "content": [
                "心空行亦纯，转不退机轮。",
                "乡关无异路，花发洞中春。"
            ]
        },
        {
            "title": "颂证道歌·证道歌",
            "content": [
                "万象森罗影现中，无头无尾耀玲珑。",
                "常光运运从何起，始觉浑身赤挞穷。"
            ]
        },
        {
            "title": "颂证道歌·证道歌",
            "content": [
                "心法双忘性即真，夜来梦见一天星。",
                "南曹北斗无藏隐，个个含光映法身。"
            ]
        },
        {
            "title": "偈颂十四首",
            "content": [
                "老卢得法非僧相，庞老通明岂离家。",
                "大事未成俱业网，除非了本是生涯。"
            ]
        },
        {
            "title": "颂证道歌·证道歌",
            "content": [
                "了即业障本来空，兔角拄丈击狂风。",
                "龟毛索子穿云鼻，理会乾坤空不空。"
            ]
        },
        {
            "title": "应化非真分第三十二",
            "content": [
                "应化即非真，高山水底行。",
                "有情皆是妄，无妄胜南能。"
            ]
        },
        {
            "title": "颂证道歌·证道歌",
            "content": [
                "根境法中虚捏怪，见说是师便礼拜。",
                "汝从甚处到其间，且作街坊兼化菜。"
            ]
        },
        {
            "title": "颂证道歌·证道歌",
            "content": [
                "豁达空，拨困晨，",
                "不著片衣爱向火。见他富贵便嗔嫌，",
                "业海深深何处軃。"
            ]
        },
        {
            "title": "颂证道歌·证道歌",
            "content": [
                "閴寂安居实潇洒，拄杖撑天犹懒把。",
                "兴云布雨济含生，试问乾坤谁渴者。"
            ]
        },
        {
            "title": "颂证道歌·证道歌",
            "content": [
                "不离当处常湛然，神光也不往西天。",
                "德山话堕龙潭笑，忍气吞声更不言。"
            ]
        },
        {
            "title": "金刚随机无尽颂·能净业障分第十六",
            "content": [
                "花残晚壑风，烟寺一声钟。",
                "若能从此人，直下悟心宗。"
            ]
        },
        {
            "title": "偈颂十四首",
            "content": [
                "迷指不见月，两处大譊讹。",
                "来叩普庵老，真心岂奈何。",
                "除非君自肯，阳春白雪歌。",
                "毛端如来识，言说用闲多。",
                "情忘并想尽，不断这摩诃。"
            ]
        },
        {
            "title": "颂证道歌·证道歌",
            "content": [
                "不思议，解脱力，",
                "不是思量心外得。一句当天八万门，",
                "野桥金柳依依色。"
            ]
        },
        {
            "title": "颂证道歌·证道歌",
            "content": [
                "旃檀林，无杂树，",
                "庭前柏子非相戏。小中用大一时平，",
                "大中用小无边际。"
            ]
        },
        {
            "title": "颂十玄谈·演教",
            "content": [
                "阎浮早已八千年，朝夕忙忙被业牵。",
                "一梦不惊尘劫苦，何如领取现光前。"
            ]
        },
        {
            "title": "与参徒辨事",
            "content": [
                "仲元亨老，殷勤圆净。",
                "此中大事，雪曲高歌。",
                "骑白牛儿，漫空唱唱啰。",
                "这家也舂米，那畔争打禾。",
                "且道乘谁力，天真大老婆。",
                "近日南方诸道友，斩钉截铁自降魔。",
                "运水搬柴无不是，神通妙用显摩诃。",
                "一人办力诸天供，一会修来争奈何。",
                "移根拔树非邪作，翻有为无万事和。",
                "楼阁忽然横碧汉，人人功德无空过。",
                "香积味凭知道者，须教不少亦非多。",
                "介裹不消重委嘱，分明只是空弥陀。"
            ]
        },
        {
            "title": "金刚随机无尽颂·正信希有分第六",
            "content": [
                "於中正信希，悟了始方知。",
                "见闻如幻翳，拈来总是机。"
            ]
        },
        {
            "title": "金刚随机无尽颂·正信希有分第六",
            "content": [
                "梭林鸟共飞，一道转光辉。",
                "痴人随物转，悟者发真机。"
            ]
        },
        {
            "title": "颂古九十八首",
            "content": [
                "青天白日常相应，眼明方晓猕猴镜。",
                "自从旷劫不揩磨，知音谩举无生令。"
            ]
        },
        {
            "title": "颂证道歌·证道歌",
            "content": [
                "唤取机关木人问，触目菩提谁辨论。",
                "亡僧可喻木人机，玄沙直指何劳顿。"
            ]
        },
        {
            "title": "颂证道歌·证道歌",
            "content": [
                "与吾灵觉何交涉，云门有客三机接。",
                "语论千春不昧真，深明此性无时劫。"
            ]
        },
        {
            "title": "颂十玄谈·一色",
            "content": [
                "空裹蟾光撮得麽，待风列子已蹉跎。",
                "须弥无缝徒伸手，任是先天不奈何。"
            ]
        },
        {
            "title": "颂证道歌·证道歌",
            "content": [
                "无罪福，无损益，",
                "不消更念波罗蜜。念来年久却成魔，",
                "返谤修行无圣力。"
            ]
        },
        {
            "title": "赞三十六祖颂",
            "content": [
                "谁易阿谁难，多闻不透关。",
                "忽解空无我，内海更藏山。"
            ]
        },
        {
            "title": "偈颂十四首",
            "content": [
                "一轮秋月映悲风，数和松音标此意。",
                "因缘究竟莫劳神，时节到来无不备。"
            ]
        },
        {
            "title": "金刚随机无尽颂·无为福胜分第十一",
            "content": [
                "诸缘眼病花，长安几万家。",
                "露地白牛稳，休夸鹿牛车。"
            ]
        },
        {
            "title": "颂十玄谈·心印",
            "content": [
                "心印何人敢授传，无师弟子佛众生。",
                "几多妄想成怪觉，执境迷心拜衲僧。"
            ]
        },
        {
            "title": "赞三十六祖颂",
            "content": [
                "国名常自在，王子摩拿罗。",
                "化鹤成菩萨，动止涌禅河。"
            ]
        },
        {
            "title": "颂四宾主",
            "content": [
                "活卓自由把不住，正令当行无本据。",
                "除非北斗裹藏身，杳杳冥冥没住处。"
            ]
        },
        {
            "title": "颂证道歌·证道歌",
            "content": [
                "报道摩诃般若力，是境是心全不识。",
                "凌云谩道见桃花，月面依然言不及。"
            ]
        },
        {
            "title": "颂古九十八首",
            "content": [
                "一音圆遍未尝停，苦乐同资不得名。",
                "敢借海潮千里韵，与君助发没弦琴。"
            ]
        },
        {
            "title": "金刚随机无尽颂·一合相理分第三十",
            "content": [
                "世界元无实，空劫那安石。",
                "空由迷妄生，大智安无识。"
            ]
        },
        {
            "title": "颂古九十八首",
            "content": [
                "临事全提少作家，云堂徒自卧烟霞。",
                "赵州一塞无余欠，万古弥坚应落花。"
            ]
        },
        {
            "title": "颂证道歌·证道歌",
            "content": [
                "众魔不能坏真说，真说无言光廓彻。",
                "包含万有不曾生，天地亡锋并结舌。"
            ]
        },
        {
            "title": "颂古九十八首",
            "content": [
                "带识髑髅拨死尸，个中许道实难为。",
                "任渠碎我骨消散，终须不赚释迦儿。"
            ]
        },
        {
            "title": "偈颂三十首",
            "content": [
                "圆应牛，经劫没人收。",
                "若不遇人，虚度春秋。",
                "如今横穿鼻孔，水草皆休。",
                "有时放，有时收，",
                "随分纳些些，自性优游。",
                "独奈何，劳别讨，",
                "混迹应不迷流。不许犯他苗稼，",
                "也不犁他田丘。饱饮雪山肥腻，",
                "一顿更不他求。眉毛眼睫，",
                "动转绸缪。试问沩山水牯牛，",
                "有甚风流。向左膊上书字，",
                "著甚来由。任你千般引□，",
                "不肯回头。不如卧云枕月，",
                "运气常周。假使银蹄金角，",
                "气射斗牛，居吾腹内，",
                "不得出头，吞底乃刀山剑树，",
                "业到解散枯髅。谁知体如巨海，",
                "妄起浮沤。风击沤生，",
                "沤灭何愁。湛然智海喻真牛，",
                "圆应头头岂用修。"
            ]
        },
        {
            "title": "行住坐卧三十二颂",
            "content": [
                "摩尼无价汝当收，金玉浮财誓莫求。",
                "戴角披毛从此入，百千万劫作驴牛。"
            ]
        },
        {
            "title": "金刚随机无尽颂·一合相理分第三十",
            "content": [
                "尘尘井觑驴，莫怪目区区。",
                "妄迷争瓦砾，不识夜明珠。"
            ]
        },
        {
            "title": "颂证道歌·证道歌",
            "content": [
                "贫则身常披楼褐，教化众生求解脱。",
                "众生愈把采纵缠，见我如斯嗔咄咄。"
            ]
        },
        {
            "title": "金刚随机无尽颂·法身非相分第二十六",
            "content": [
                "特地一场愁，角声吹画楼。",
                "不困勉道者，洎合一生休。"
            ]
        },
        {
            "title": "颂证道歌·证道歌",
            "content": [
                "一切具足一切地，凡夫不了争名利。",
                "名利阿曾得到头，空能夜壑劳关闭。"
            ]
        },
        {
            "title": "金刚随机无尽颂·无法可得分第二十二",
            "content": [
                "迦叶金栏外，多少人不会。",
                "应以色求我，不妨沦劫背。"
            ]
        },
        {
            "title": "颂证道歌·证道歌",
            "content": [
                "亦无人，亦无佛，",
                "广大楼台弥勒宅。豁开门户接群生，",
                "一念无心全用得。"
            ]
        },
        {
            "title": "金刚随机无尽颂·大乘正宗分第三",
            "content": [
                "富嫌千口少，烦恼何时了。",
                "地狱与天堂，历历无人晓。"
            ]
        },
        {
            "title": "颂十玄谈·演教",
            "content": [
                "鹤树终谈理未玄，口中吐露白如莲。",
                "一花五叶亲分付，只恐众生眼著挛。"
            ]
        },
        {
            "title": "金刚随机无尽颂·福智无比分第二十四",
            "content": [
                "三千等大千，佛化进程言。",
                "恒河沙众义，会底岂劳诠。"
            ]
        },
        {
            "title": "颂证道歌·证道歌",
            "content": [
                "有人问我解何宗，只堪摇手报伊聋。",
                "灵利衲僧须瞥地，何劳更说五家宗。"
            ]
        },
        {
            "title": "金刚随机无尽颂·正信希有分第六",
            "content": [
                "犹道人如归，归道不如如。",
                "道本无象法，无念契无为。"
            ]
        },
        {
            "title": "金刚随机无尽颂·如理实见分第五",
            "content": [
                "方明实见身，见身非是身。",
                "法身无所得，非相本来人。"
            ]
        },
        {
            "title": "摩尼歌",
            "content": [
                "一颗摩尼非玉贝，不动随机方便快。",
                "无边无表实先天，亘古迄今无覆盖。",
                "六和同，心不在，",
                "放荡汪洋尘世外。个中无可表真如，",
                "不灭不生谁不爱。卓顽空，",
                "立世界，非界非空有谁解。",
                "返已回观一物无，光大圆融含百怪。",
                "珠体坚，吉怪坏，",
                "幻化元空灵本在。三十年看水牯牛，",
                "祗个沩山实奇最。华林子，",
                "通非内，蹋倒净瓶绝待对。",
                "天上天下独玄灵，直至如今少人会。",
                "老南泉，逞见解，",
                "提起猫儿人不买。一刀两断不曾分，",
                "主伴重重元不背。了非言，",
                "闻妙海，赞火逢烟莫放退。",
                "忽然杲日烁冰霜，不立微尘谁受罪。",
                "天网恢，非结解，",
                "遍布弥漫这三昧。堪笑衡阳没量人，",
                "弥勒光中拖布袋。"
            ]
        },
        {
            "title": "金刚随机无尽颂·无得无说分第七",
            "content": [
                "如来有说耶，声闻未辨邪。",
                "返成非谤罪，却业云遮□。"
            ]
        },
        {
            "title": "李总干遗诗十四句师於一句之下加颂七句",
            "content": [
                "我要警昏迷，迷人愈见疾。",
                "九年面壁坐，不露一毫厘。",
                "法说无可说，机陈不二机。",
                "个中若不会，学取须菩提。"
            ]
        },
        {
            "title": "颂证道歌·证道歌",
            "content": [
                "走兽飞禽皆远去，知道本来无住处。",
                "空无鸟迹地无踪，碧眼胡僧面壁觑。"
            ]
        },
        {
            "title": "香积厨法语",
            "content": [
                "咦，好辨心，",
                "以此三法为三昧，无量无边世不会。",
                "我今修供佛众生，万圣千贤悉同共。",
                "摩诃般若味真如，十波罗蜜同受用。",
                "大家著力要精专，一粒微尘不许动。",
                "为报龙天并八部，莫入厨中乾打閧，",
                "监斋使者在眼前，守护普庵无罅缝。",
                "针劄不入起馨香，十八元来佛不共。"
            ]
        },
        {
            "title": "颂十玄谈·尘异",
            "content": [
                "菩提烦恼等空平，色裹胶青用始精。",
                "盐入水中寻不见，□舌轻点笑欣欣。"
            ]
        },
        {
            "title": "金刚随机无尽颂·叹仰流通",
            "content": [
                "绿绮霜前奏，妙音无不透。",
                "凡夫入耳通，禅家为有漏。"
            ]
        },
        {
            "title": "颂证道歌·证道歌",
            "content": [
                "如来藏裹亲收得，随时影现青黄白。",
                "珠体元无一色同，无端也被沩山索。"
            ]
        },
        {
            "title": "应化非真分第三十二",
            "content": [
                "说时不取相，相说却成诳。",
                "不诳不谤时，如如真金像。"
            ]
        },
        {
            "title": "应化非真分第三十二",
            "content": [
                "易开终始口，会理休分剖。",
                "照镜失却头，引惹波波走。"
            ]
        },
        {
            "title": "赞三十六祖颂",
            "content": [
                "大士弥遮迦，忆昔阿私陀。",
                "邪正通一道，无法不调和。"
            ]
        },
        {
            "title": "颂证道歌·证道歌",
            "content": [
                "不除妄想不求真，大开宝藏施珠珍。",
                "穷士未谙门外立，黄金窟裹作贫人。"
            ]
        },
        {
            "title": "颂证道歌·证道歌",
            "content": [
                "二十空门元不著，三乘五教都拈却。",
                "指头消息甚分明，病瘉何须重点药。"
            ]
        },
        {
            "title": "颂证道歌·证道歌",
            "content": [
                "寂灭性中随饮啄，渴饮饥餐无住著。",
                "不患寡而患不均，众生和悦因斯乐。"
            ]
        },
        {
            "title": "颂石头和尚草庵歌",
            "content": [
                "千种言，修多罗教没蹄筌。",
                "鱼兔得时非在说，商人到岸不须船。"
            ]
        },
        {
            "title": "颂古九十八首",
            "content": [
                "本自一身光天，妄认虚空捏怪。",
                "智者无欠无余，愚者轮劫还债。"
            ]
        },
        {
            "title": "颂古九十八首",
            "content": [
                "达人相见无交涉，不落丹霞正自瞒。",
                "赖得庞公无二解，迎来送去一般般。"
            ]
        },
        {
            "title": "偈颂三十首",
            "content": [
                "三界唯心唯佛解，万法唯识更谁知。",
                "迷悟本无权立化，恰如黄叶止儿啼。",
                "涅槃生死犹如梦，十圣三贤是阿谁。",
                "有物先天无相貌，言诠不及体阿弥。",
                "祗这阿弥是汝心，不劳逐相外边寻。",
                "三僧祗劫随时立，心心心即是如今。"
            ]
        },
        {
            "title": "偈颂三十首",
            "content": [
                "善者多魔自古今，佛魔一体只空心。",
                "心迷不觉悭成贼，心悟回头便舍金。",
                "莫怪迷心心怕贼，贼心对面也难寻。",
                "三途地狱因斯得，奉报须防仁不仁。",
                "不是道人先注脚，免他来喜去沈吟。",
                "一年三百六十日，梦想颠倒不曾息。",
                "耳闻眼见善庵名，更莫邪言喧戏剧。",
                "思量生死大惊神，唯了本心称第一。",
                "暂时忽听本无心，解脱沉沦千万亿。",
                "寄语诸人莫蹈虚，勾兰不稳莫稍依。",
                "莫令堕入深坑下，未免先当说与伊。",
                "来往任观心不住，声香味触且随时。",
                "孤峰独特谁为伴，尘世忙然我道奇。"
            ]
        },
        {
            "title": "颂证道歌·证道歌",
            "content": [
                "众生薄福难调制，度日争名□觅利。",
                "千万之中没一人，且道乘谁光出世。"
            ]
        },
        {
            "title": "颂古九十八首",
            "content": [
                "拈古谈今我尚无，木奴草女辨工夫。",
                "草木恰知非外物，含灵那信自毗卢。"
            ]
        },
        {
            "title": "颂石头和尚草庵歌",
            "content": [
                "明窗内，晃晃绝尘无覆草。",
                "指作菩提却不真，白顶门开全领会。"
            ]
        },
        {
            "title": "颂证道歌·证道歌",
            "content": [
                "日可冷，月可热，",
                "凡夫倒用成磨灭。大道圆明一性通，",
                "春夏秋冬谁辨别。"
            ]
        },
        {
            "title": "颂古九十八首",
            "content": [
                "一个闲身用不尽，肯承当者奉相呈。",
                "黄金万两非堪比，东西南北至分明。"
            ]
        },
        {
            "title": "颂证道歌·证道歌",
            "content": [
                "谁能向外夸精进，五千退席闻无信。",
                "我宁速入於涅磐，莫教堕落声闻性。"
            ]
        },
        {
            "title": "金刚随机无尽颂·法会因由分第一",
            "content": [
                "祗园境最幽，太子施功周。",
                "本心无住著，显法有来由。"
            ]
        },
        {
            "title": "颂证道歌·证道歌",
            "content": [
                "八解六通心地印，晃晃恢恢非远近。",
                "六通八解者全彰，念彼劳生提后进。"
            ]
        },
        {
            "title": "行住坐卧三十二颂",
            "content": [
                "恒河沙劫奉如来，功未全时眼不开。",
                "自知本有灵光物，香灯不绝警痴呆。"
            ]
        },
        {
            "title": "金刚随机无尽颂·法会因由分第一",
            "content": [
                "斋余衣钵收，心外更无求。",
                "法王灌顶子，离相性优游。"
            ]
        },
        {
            "title": "行住坐卧三十二颂",
            "content": [
                "割爱辞亲如是行，岂求衣食及为僧。",
                "步步澄辉无别想，卓然独立妙明生。"
            ]
        },
        {
            "title": "金刚随机无尽颂·法界通花分第十九",
            "content": [
                "方云福德多，多数尚谣讹。",
                "法身超数量，菩提萨婆诃。"
            ]
        },
        {
            "title": "金刚随机无尽颂·结实分主",
            "content": [
                "削去百千重，字字括归宗。",
                "达佛真知见，不离此心中。"
            ]
        },
        {
            "title": "金刚随机无尽颂·大乘正宗分第三",
            "content": [
                "宗乘正若何，未了说谣讹。",
                "要知三十棒，赵州勘老婆。"
            ]
        },
        {
            "title": "金刚随机无尽颂·一合相理分第三十",
            "content": [
                "因缘本自虚，六道浑如醉。",
                "一翳满空花，便落思量句。"
            ]
        },
        {
            "title": "金刚随机无尽颂·一体同观分第十八",
            "content": [
                "众生种性深，安可类圆心。",
                "妄迷尘数业，三界自漂沉。"
            ]
        },
        {
            "title": "三昧诸颂",
            "content": [
                "裹许若无这个，何为古佛传心。",
                "我体不空无住，用时越古超今。",
                "会看木人牵锯，始令石女穿针。"
            ]
        },
        {
            "title": "颂古九十八首",
            "content": [
                "若不离四句，如何绝百非。",
                "直指西来意，西来意是□。",
                "权教参智藏，黑白转狐疑。",
                "妙得无非物，如如道不知。"
            ]
        },
        {
            "title": "颂古九十八首",
            "content": [
                "三圣戴角虎，德山独眼龙。",
                "未展机先合，非言意已通。",
                "风云融万象，笑哭是谁同。",
                "死中若不活，争免被他笼。"
            ]
        },
        {
            "title": "金刚随机无尽颂·尊重正教分第十二",
            "content": [
                "但是此筌蹄，少室老狐痴。",
                "九年面壁守，梁王不透机。"
            ]
        },
        {
            "title": "金刚随机无尽颂·如法受持分第十三",
            "content": [
                "庾岭问南能，踏碓到三更。",
                "谁知憨俗汉，绍祖列传灯。"
            ]
        },
        {
            "title": "颂古九十八首",
            "content": [
                "风舞岩松人不会，谩施巧便转惛惶。",
                "彻夜为伊坚不信，未知何劫肯承当。",
                "□苍天苍天。"
            ]
        },
        {
            "title": "金刚随机无尽颂·如理实见分第五",
            "content": [
                "元是昔愁人，昔愁元本真。",
                "迷已为物者，沦却受辛勤。"
            ]
        },
        {
            "title": "颂十玄谈·祖意",
            "content": [
                "莫问西来及与东，焉知佛祖一空同。",
                "四维上下皆如是，争奈凡愚执相容。"
            ]
        },
        {
            "title": "颂",
            "content": [
                "一句当天正信希，欲谈词丧懒投机。",
                "高峰既远休寻访，不惜眉毛为发挥。"
            ]
        },
        {
            "title": "颂证道歌·证道歌",
            "content": [
                "刹那灭却阿鼻业，阎罗共我休分别。",
                "洋铜铁汁即醍醐，火轮便是禅心月。"
            ]
        },
        {
            "title": "颂石头和尚草庵歌",
            "content": [
                "亲训诲，钝斧开山百杂碎。",
                "不求诸圣入玄宗，雪点红炉方称对。"
            ]
        },
        {
            "title": "颂证道歌·证道歌",
            "content": [
                "方得名为观自在，豁达灵光非内外。",
                "野桥村店混尘流，乞我一文充布袋。"
            ]
        },
        {
            "title": "金刚随机无尽颂·非说所说分第二十一",
            "content": [
                "南岳与天台，皆入鼻孔内。",
                "试识破野狐精，你作麽生会。"
            ]
        },
        {
            "title": "颂证道歌·证道歌",
            "content": [
                "把火烧天徒自疲，坚持十力助他非。",
                "烦恼息时全体是，速令直下发菩提。"
            ]
        },
        {
            "title": "颂四宾主",
            "content": [
                "宾中主，日久帝家频得书。",
                "几回客梦经秋雨，直至而今赁屋居。"
            ]
        },
        {
            "title": "赞三十六祖颂",
            "content": [
                "十方诸佛入其中，十波罗蜜一光同。",
                "十世古今无间隔，十身千亿法身通。"
            ]
        },
        {
            "title": "金刚随机无尽颂·一体同观分第十八",
            "content": [
                "落花随流水，刘阮曾拈起。",
                "吃了入桃源，未是真如理。"
            ]
        },
        {
            "title": "颂古九十八首",
            "content": [
                "标宗立法大瞒人，意气弥陀局局亲。",
                "黑白不分难下手，放过一著大惊神。"
            ]
        },
        {
            "title": "颂十玄谈·演教",
            "content": [
                "后谈空有众皆捐，字字无空透色鲜。",
                "八万法门从此入，如今唤作老婆禅。"
            ]
        },
        {
            "title": "题三门",
            "content": [
                "玄之又玄，众妙之门。",
                "空之又空，一法常存。",
                "要见本来真面目，除非直入这三门。"
            ]
        },
        {
            "title": "颂证道歌·证道歌",
            "content": [
                "有疑不决直须争，强指砖磨马祖前。",
                "牛行不在车心打，当时鼻孔廓辽天。"
            ]
        },
        {
            "title": "金刚随机无尽颂·妙行无住分第四",
            "content": [
                "只闻风击响，圆通销妄想。",
                "旋汝倒闻机，直下分斤两。"
            ]
        },
        {
            "title": "颂证道歌·证道歌",
            "content": [
                "即是如来大圆觉，切忌将心重卜度。",
                "鸟窠拈起布毛吹，未透玄津何摸索。"
            ]
        },
        {
            "title": "颂十玄谈·达本",
            "content": [
                "更无一物献尊堂，剔出银盆耀雪霜。",
                "箭既离弦无退转，洞山收悔不思量。"
            ]
        },
        {
            "title": "偈颂三十首",
            "content": [
                "离诸名色相，实见如来藏。",
                "能转语成经，本心非傍样。",
                "说有即是无，说无无伎俩。",
                "不会自转经，依语成妄想。",
                "梦裹推木轮，信施谁酬偿。",
                "不出牛马羊，入他兰圈养。",
                "一文四个字，还足连他丧。",
                "悟者发真机，迷者堕铁网。",
                "佛教空无相，妙契合无上。",
                "天鼓解说经，忏悔罪无量。",
                "有无空不空，真实不虚诳。",
                "圆信六神通，不刻天龙像。",
                "只麽转心经，个中谁拟向。"
            ]
        },
        {
            "title": "金刚随机无尽颂·法身非相分第二十六",
            "content": [
                "莫作转轮俦，用识不劳修。",
                "眼前鉴觉破，华亭覆钓舟。"
            ]
        },
        {
            "title": "金刚随机无尽颂·无得无说分第七",
            "content": [
                "优劣见千差，迷绳谓是蛇。",
                "一轮明皎洁，光分几万家。"
            ]
        },
        {
            "title": "行住坐卧三十二颂",
            "content": [
                "密迹弥纶不露尘，天龙八部喜还惊。",
                "劫火洞然无变朽，此中人转普门经。"
            ]
        },
        {
            "title": "金刚随机无尽颂·尊重正教分第十二",
            "content": [
                "随说功尤博，何况精心觉。",
                "□□无学人，即是大圆觉。"
            ]
        },
        {
            "title": "信士画真请赞",
            "content": [
                "普因乾坤非外物，周闻法界祗圆音。",
                "含灵入我身毛孔，非相非名何处寻。",
                "宝陀触目无人见，妙体端严不坏金。",
                "如钟含响随缘应，见我方知识自心。",
                "释迦佛，普庵光，",
                "不二如来体不藏。香花供养谁知有，",
                "只在众生心印堂。"
            ]
        },
        {
            "title": "移五瘟出市心",
            "content": [
                "助佛扬名化俗徒，遣邪归正沃心枯，",
                "国风雅泰民欢乐，只这和瘟大丈夫。"
            ]
        },
        {
            "title": "纸被歌训行童",
            "content": [
                "皂袖寒袍入体仪，霞光闪烁绕身飞。",
                "或行或坐频频看，或卧或眠每每披。",
                "几度入山游胜境，数回海上觅龙骑。",
                "假饶千两黄金贵，难买山僧这个衣。"
            ]
        },
        {
            "title": "一心听佛",
            "content": [
                "不闻闻了绝狐疑，三界浮嚣总不知。",
                "泥牛入海通消息，木马横嘶贯紫微。"
            ]
        },
        {
            "title": "颂证道歌·证道歌",
            "content": [
                "我师得见然灯佛，历劫有为从此没。",
                "心心相印了无生，为君几下苍龙窟。"
            ]
        },
        {
            "title": "金刚随机无尽颂·非说所说分第二十一",
            "content": [
                "琅函训小孩，得了笑咍咍。",
                "欲求天外事，须弃世间财。"
            ]
        },
        {
            "title": "三昧诸颂",
            "content": [
                "佛共众生只此心，悟迷不间古同今。",
                "千名万字何交涉，达法圆光许一针。"
            ]
        },
        {
            "title": "颂古九十八首",
            "content": [
                "不奈何，不奈何，",
                "一长三短大谣讹。当时不是江西老，",
                "一口横吞起碧波。"
            ]
        },
        {
            "title": "金刚随机无尽颂·如理实见分第五",
            "content": [
                "赤水珠难隐，无限人捞捃。",
                "罔象性无求，得了何凭准。"
            ]
        },
        {
            "title": "赞护教",
            "content": [
                "卓立奇功，回光识性。",
                "宇宙恢彰，一身清净。"
            ]
        },
        {
            "title": "颂十玄谈·尘异",
            "content": [
                "浊者自浊清自清，一轮坚白不容尘。",
                "镜中妍丑谁分别，水月融光争法身。"
            ]
        },
        {
            "title": "颂古九十八首",
            "content": [
                "提轮放线知深浅，把火浅山预辨宜。",
                "莫道逢场闲作戏，直须对病设良医。"
            ]
        },
        {
            "title": "颂石头和尚草庵歌",
            "content": [
                "廓达灵根非向背，不关南岳与天台。",
                "父母未生前一著，香严击竹始迷开。"
            ]
        },
        {
            "title": "偈颂五首",
            "content": [
                "有无俱不到，生灭岂相干。",
                "得者随机应，未达莫颟顸。"
            ]
        },
        {
            "title": "颂古九十八首",
            "content": [
                "直入孤峰意甚深，相逢道伴少知音。",
                "无物堪比庞居士，分明解听没弦琴。"
            ]
        },
        {
            "title": "颂证道歌·证道歌",
            "content": [
                "震法雷，击法鼓，",
                "针锋剔发千钧弩。大地山河失却威，",
                "独坐雄峰孤眼普。"
            ]
        },
        {
            "title": "金刚随机无尽颂·一相无相分第九",
            "content": [
                "不与诸尘入，雨洒何曾湿。",
                "八风吹不动，卓然独存立。"
            ]
        },
        {
            "title": "金刚随机无尽颂·无为福胜分第十一",
            "content": [
                "四句难谈说，修多罗指月。",
                "□若复见时，珍重了真歇。"
            ]
        },
        {
            "title": "行住坐卧三十二颂",
            "content": [
                "众生垢重汩尘缘，岂自收心同觉源。",
                "挈水拾薪时节至，三通鼓罢物皆鲜。"
            ]
        },
        {
            "title": "金刚随机无尽颂·无法可得分第二十二",
            "content": [
                "佛得菩提法，然灯默不答。",
                "无法可得耶，妙理还周匝。"
            ]
        },
        {
            "title": "金刚随机无尽颂·离相寂灭分第十四",
            "content": [
                "慧命闻深义，五体如山礼。",
                "学海一时乾，心空方及第。"
            ]
        },
        {
            "title": "金刚随机无尽颂·一体同观分第十八",
            "content": [
                "国土河沙数，广论无遮护。",
                "穷闲一个人，无棍又没裤。"
            ]
        },
        {
            "title": "万载县桥疏",
            "content": [
                "万载洪机一发，直得耳聋眼瞎。",
                "放身通济仁心，度尽微尘佛刹。",
                "劝英贤，须特达，",
                "百亿龙天齐鉴察。大开宝藏施珠珍，",
                "个裹无私一毫发。"
            ]
        },
        {
            "title": "金刚随机无尽颂·离相寂灭分第十四",
            "content": [
                "金佛曾忍辰，乐处岩庵宿。",
                "忽睹歌利王，将直拗作曲。"
            ]
        },
        {
            "title": "金刚随机无尽颂·法身非相分第二十六",
            "content": [
                "色见终难见，就裹明须现。",
                "回头彻见时，不离娘生面。"
            ]
        },
        {
            "title": "颂证道歌·证道歌",
            "content": [
                "在欲行禅知见力，活计千般全不识。",
                "十波罗蜜镇长存，庞公老汉通消息。"
            ]
        },
        {
            "title": "颂证道歌·证道歌",
            "content": [
                "假使铁轮顶上旋，万里神光体自然。",
                "邪摩似雪飞汤裹，安能惊动老婆禅。"
            ]
        },
        {
            "title": "颂石头和尚草庵歌",
            "content": [
                "回光返照便归来，鼻孔辽天眼豁开。",
                "元来佛法无多子，连祝三拳打自呆。"
            ]
        },
        {
            "title": "金刚随机无尽颂·福智无比分第二十四",
            "content": [
                "未抵如来智，通明成大慧。",
                "用处不换机，隐显头头是。"
            ]
        },
        {
            "title": "金刚随机无尽颂·一相无相分第九",
            "content": [
                "牧童真可乐，摘草吹画角。",
                "撒手抚牛身，鼻孔难措索。"
            ]
        },
        {
            "title": "诗一首",
            "content": [
                "普庵见一个虾蟆，度日常吞鳖鼻蛇。",
                "独立卓然真可畏，身和云月粲星花。",
                "太公一见便收钓，谢三得意号玄沙。",
                "几多独兽无藏隐，不断声孤问水涯。"
            ]
        },
        {
            "title": "金刚随机无尽颂·威仪寂静分第二十九",
            "content": [
                "伯雪徒击目，失钱遭罪辱。",
                "安心毕竟空，一念无延促。"
            ]
        },
        {
            "title": "颂证道歌·证道歌",
            "content": [
                "象驾峥嵘谩进途，气冲牛羊耀昏衢。",
                "日月失光谁敢顾，万邪冰烁绝名模。"
            ]
        },
        {
            "title": "金刚随机无尽颂·能净业障分第十六",
            "content": [
                "为人受困穷，真金唤作铜。",
                "弃之寻钝铁，揽外钁头空。"
            ]
        },
        {
            "title": "十恒河沙",
            "content": [
                "尘尘刹刹号南无，末后收来付老卢。",
                "结果传灯周法界，谁人肯辨此工夫。"
            ]
        },
        {
            "title": "颂证道歌·证道歌",
            "content": [
                "势力尽，箭还坠，",
                "依前六道无回避。升沉不离法身中，",
                "自是顽痴无智慧。"
            ]
        },
        {
            "title": "颂证道歌·证道歌",
            "content": [
                "早曾落却天魔胆，添水添兮减不减。",
                "冻死不著贱人裩，饿死不吃须边糁。"
            ]
        },
        {
            "title": "颂",
            "content": [
                "一身清净本无瑕，了了归家胜出家。",
                "红叶舞风须早觉，莫将有限逐虚华。"
            ]
        },
        {
            "title": "颂十玄谈·尘异",
            "content": [
                "谁言卞璧无人鉴，但办肯心终不赚，",
                "燎却眉毛尚不知，询岐欲往西天际。"
            ]
        },
        {
            "title": "颂证道歌·证道歌",
            "content": [
                "却被如来苦诃责，尔我真心何间隔。",
                "贪忙只欲外边寻，直至如今连眼塞。"
            ]
        },
        {
            "title": "金刚随机无尽颂·离色离相分第二十",
            "content": [
                "非相即能仁，莫错认金轮。",
                "行圆三十二，慈悲普济人。"
            ]
        },
        {
            "title": "颂证道歌·证道歌",
            "content": [
                "非则善星生陷坠，广说不明宗正理。",
                "名闻利养接群机，业满生沈无间底。"
            ]
        },
        {
            "title": "金刚随机无尽颂·叹仰流通",
            "content": [
                "曲终人不见，惟日面月面。",
                "尽是龟毛布，漫却琉璃殿。"
            ]
        },
        {
            "title": "偈颂十四首",
            "content": [
                "木匠休愁无酒肉，大家免得落群魔。",
                "但管来年了，应教不动波。",
                "随心做个殿，别事莫多罗。",
                "更有一般好，只个阿弥陀。"
            ]
        },
        {
            "title": "金刚随机无尽颂·依法出生分第八",
            "content": [
                "难齐四句功，五蕴未曾空。",
                "半夜作天晓，不识日头红。"
            ]
        },
        {
            "title": "颂证道歌·证道歌",
            "content": [
                "君不见，日面金仙如月面。",
                "见非是见见无能，霜天月映瑠璃殿。"
            ]
        },
        {
            "title": "颂十玄谈·转位",
            "content": [
                "烦恼海中为雨露，穷坑变作珍珠库。",
                "可怜不识夜明帘，打破画瓶无作做。"
            ]
        },
        {
            "title": "颂证道歌·证道歌",
            "content": [
                "痕垢尽除光始现，照见不似娘生面。",
                "无头无尾一般般，千眼大悲也不见。"
            ]
        },
        {
            "title": "行住坐卧三十二颂",
            "content": [
                "灵源车辙显来由，一粒穿时快疾收。",
                "莫待庐陵高索价，临机下口卒难酬。"
            ]
        },
        {
            "title": "金刚随机无尽颂·庄严净土分第十",
            "content": [
                "庄严诸佛土，我道无门户。",
                "清净表庄严，未达人多悮。"
            ]
        },
        {
            "title": "造塔示众",
            "content": [
                "求人不如求自己，自己肯时无不成。",
                "如今宝塔所将圆，诸人尽发一轮心。",
                "气急杀人因悟道，灵山会上没闲人。",
                "大小不拘皆拽石，高低齐转普庵经。",
                "山林岩谷皆微笑，此是如来最上因。",
                "若有痴顽拨不转，猪楼羊棬好安身。",
                "老僧拄杖头有眼，不打披毛戴角伦。",
                "如是斩钉并截铁，一人了事万皆新。"
            ]
        },
        {
            "title": "十二时歌",
            "content": [
                "夜半子，万事无心谁到此。",
                "一毛头上了遍圆，永劫不遭邪魅使。",
                "升高台，挝大鼓，",
                "努目摇头如老虎。猪羊咬尽更伤人，",
                "自己不真长劫苦。"
            ]
        },
        {
            "title": "金刚随机无尽颂·法身非相分第二十六",
            "content": [
                "欲观调御体，穷源须到底。",
                "不堕有无空，何处不是你。"
            ]
        },
        {
            "title": "颂石头和尚草庵歌",
            "content": [
                "玉殿琼楼未为对，引慈众生增渴爱。",
                "放出沩山水牯牛，荧荧露地难遮盖。"
            ]
        },
        {
            "title": "颂证道歌·证道歌",
            "content": [
                "多劫曾为忍辱仙，未曾顿悟此心源。",
                "遭人活剥如斯苦，学者当同救脑然。"
            ]
        },
        {
            "title": "颂证道歌·证道歌",
            "content": [
                "执指为月枉施功，一处明时两处通。",
                "月形兼指无交涉，十方刹海性含融。"
            ]
        },
        {
            "title": "金刚随机无尽颂·妙行无住分第四",
            "content": [
                "虚空无限量，普光明殿量。",
                "百千三昧门，在一毛头上。"
            ]
        },
        {
            "title": "颂古九十八首",
            "content": [
                "百亿化身唯佛知，含生经劫转沉迷。",
                "空花水月分三界，一念归元也太奇。"
            ]
        },
        {
            "title": "颂证道歌·证道歌",
            "content": [
                "维摩大士顿降疑，离四句兮绝百非。",
                "实相门中非我所，一轮心月镇光辉。"
            ]
        },
        {
            "title": "颂证道歌·证道歌",
            "content": [
                "学人不了用修行，只应步步踏阴坑。",
                "大光普照盲无识，非时不共野狐争。"
            ]
        },
        {
            "title": "颂证道歌·证道歌",
            "content": [
                "谁见螳螂能拒辙，萤虫七夕吞明月。",
                "织女心宽不作声，牵牛一棒和空折。"
            ]
        },
        {
            "title": "颂十玄谈·尘异",
            "content": [
                "莫向如来行处行，一身堕落万寻坑。",
                "人神百亿扶难起，耳不闻声目似盲。"
            ]
        },
        {
            "title": "颂十玄谈",
            "content": [
                "心心，非不心，",
                "未得印时生死侵。除非一搭无纤翳，",
                "六道皆标我相形。"
            ]
        },
        {
            "title": "学无学颂一十五首",
            "content": [
                "夺下生机不作声，耳聋眼瞎妙明生。",
                "随流口欲传心印，岂是缘情粥饭僧。"
            ]
        },
        {
            "title": "颂十玄谈·玄机",
            "content": [
                "通身何更有踪由，三十年看水牯牛。",
                "鼻孔无边难措索，醍醐常纳混春秋。"
            ]
        },
        {
            "title": "颂证道歌·证道歌",
            "content": [
                "取不得，舍不得，",
                "自是眼盲心裹黑。居大洋海口焦乾，",
                "两手问人觅水吃。"
            ]
        },
        {
            "title": "颂古九十八首",
            "content": [
                "鱼在岸时活不久，人落深渊当下亡。",
                "川陆谁知同一性，恰如地狱与天堂。"
            ]
        },
        {
            "title": "颂古九十八首",
            "content": [
                "教人梦裹撮虚空，要显盲参离相通。",
                "色即是空空是色，色空不异体还同。"
            ]
        },
        {
            "title": "颂十玄谈·玄机",
            "content": [
                "岂与尘机作击留，有为何日得功周。",
                "除非无我无不见，体用全通得自由。"
            ]
        },
        {
            "title": "金刚随机无尽颂·离色离相分第二十",
            "content": [
                "荣辱空中响，迷真逐妄想。",
                "观其所由来，尽属虚捞攘。"
            ]
        },
        {
            "title": "金刚随机无尽颂·善现起请分第二",
            "content": [
                "善吉言初有，乐欲闻初首。",
                "不堕往来机，中间无所有。"
            ]
        },
        {
            "title": "颂石头和尚草庵歌",
            "content": [
                "只要教君长不昧，触目无边无对待。",
                "行住坐卧是谁来，提却蔓菁觅菘菜。"
            ]
        },
        {
            "title": "颂证道歌·证道歌",
            "content": [
                "法中王，最高胜，",
                "一微尘裹光无尽。无边身相入微尘，",
                "转大法轮常普应。"
            ]
        },
        {
            "title": "颂十玄谈·还源",
            "content": [
                "君臣合处正中邪，名相和同体似差。",
                "一二不成三不是，八还要显我无瑕。"
            ]
        },
        {
            "title": "颂证道歌·证道歌",
            "content": [
                "梦裹明明有六趣，驴胎马腹甚滋味。",
                "负鞍衔铁偿他钱，何以今生早歇去。"
            ]
        },
        {
            "title": "数珠歌",
            "content": [
                "如是数珠祗一颗，离珠摩尼光不破。",
                "佛说刹说众生说，三世一切说这个。",
                "未了人，休将过，",
                "成佛人希念佛多。却将妄念数和麻，",
                "念来年久却成魔。假慈悲，",
                "当什么，顺时吉，",
                "逆时祸。行住坐卧似风牵，",
                "诳谤佛法如行货。木槵子，",
                "麻穿过，假名一百单八个。",
                "和酒和肉耀心光，谁觉死来连汝堕。",
                "心念肉，口波波，",
                "业识如是怎奈何。灵府未清徒念佛，",
                "身心将土自弥陀。旃檀成，",
                "来惠我，拈起连天笑一和。",
                "自家不比这般人，黄叶止啼元是我。",
                "聪明人，犹较可，",
                "二乘闻说心如火。几百劫中用数珠，",
                "今日教人都诀破。善男子，",
                "不恁麽，法无断灭言无过。",
                "一人道假百千虚，何不学西来达磨。",
                "不立文字无唱和，寂灭光中神护佐。",
                "九年面壁没人知，直指人心少林坐。",
                "雪齐腰，割臂堕，",
                "犹自惺惺不放过。徽诘神光勿得心，",
                "忽然解悟方担荷。报参玄，",
                "休懡左忄右罗}，决择身心是什么。",
                "虚空何物可相当，体得一如闲打坐。",
                "十方诸佛念珠同，法界圆明无两个。"
            ]
        },
        {
            "title": "颂证道歌·证道歌",
            "content": [
                "定慧圆明终不失，天回地转光澄寂。",
                "劫火洞然转转新，个事如如谁委悉。"
            ]
        },
        {
            "title": "显元歌",
            "content": [
                "不识本家元宝贝，汩没缘尘生死快。",
                "阿赖耶识藏无明，十八界缠缯网盖。",
                "贪嗔痴，常在在，",
                "心镜空花分内外。不知四大假成躯，",
                "妄执六尘增渴爱。迷此心，",
                "有三界，大地茫茫谁晓解。",
                "依师戒定学看经，闻通真空即生怪。",
                "世间物，无不坏，",
                "唯独法身镇长在。毛吞巨海有谁知，",
                "芥纳须弥实奇最。本无外，",
                "亦非内，心法无形无可对。",
                "假施七宝满三千，道眼未开心不会。",
                "莫说知，休谈解，",
                "自骊珠，不著买。",
                "用无尽处示众生，识不破人还□□。",
                "听语言，为教诲，",
                "不脱声闻生进退。刹那一念入魔群，",
                "万动虚招无间罪。本无传，",
                "莫求解，祗这灵光终不昧。",
                "大无边表细无尘，圆觉一轮如意袋。"
            ]
        },
        {
            "title": "行住坐卧三十二颂",
            "content": [
                "和泥合水实辛勤，不遇明师事不成。",
                "今已连天铺满地，顺缘无漏必通津。"
            ]
        },
        {
            "title": "颂三门",
            "content": [
                "此舍绝边无壁落，充虚露地真寥廓。",
                "往来只道主人宽，争似永嘉一宿觉。"
            ]
        },
        {
            "title": "赞三十六祖颂",
            "content": [
                "一口吸尽西江水，子细思量未足奇。",
                "身含无尽之虚空，个事元来非拟议。",
                "非心非佛又较些，即心即佛犹寐语。"
            ]
        },
        {
            "title": "金刚随机无尽颂·福智无比分第二十四",
            "content": [
                "天际月轮圆，澄澄湛觉源。",
                "无风休觅浪，说甚老婆禅。"
            ]
        },
        {
            "title": "颂古九十八首",
            "content": [
                "孤舟不系弄华亭，无限风光意气清。",
                "善会不干於耳目，岂容声色付元灵。"
            ]
        },
        {
            "title": "颂十玄谈·回机",
            "content": [
                "陌路相逢没定期，蛇婆来命怪谁知。",
                "四十八人成鳖鼻，急唤顽禅草裹归。"
            ]
        },
        {
            "title": "颂证道歌·证道歌",
            "content": [
                "达者同游涅磐路，个个无衫并没裤。",
                "一灯相续百千灯，传灯录上名无数。"
            ]
        },
        {
            "title": "颂十玄谈·尘异",
            "content": [
                "三乘分别强安名，悯念群生习气深。",
                "宝所到时城假化，何曾动步早观音。"
            ]
        },
        {
            "title": "颂古九十八首",
            "content": [
                "三脚驴子弄蹄行，只欲途中拶后生。",
                "一片丹霞尘不染，包藏万有岂称能。"
            ]
        },
        {
            "title": "学无学颂一十五首",
            "content": [
                "十方世界口相吞，不断圆音说普门。",
                "谁有普庵知说处，一个穷人不著裩。"
            ]
        },
        {
            "title": "颂证道歌·证道歌",
            "content": [
                "假饶毒药也闲闲，一吸西江尚不难。",
                "达磨曾经无损缺，后遗只履葬熊山。"
            ]
        },
        {
            "title": "颂十玄谈·祖意",
            "content": [
                "殷勤为说西来意，得意忘言真不二。",
                "昨夜三更穿市过，只闻米贱油盐贵。"
            ]
        },
        {
            "title": "颂证道歌·证道歌",
            "content": [
                "此即成吾善知识，道有说无真利益。",
                "眉下纵横放白光，不动分身千百亿。"
            ]
        },
        {
            "title": "行住坐卧三十二颂",
            "content": [
                "护净烧汤不离坑，慈和三昧益群盲。",
                "十方诸佛皆如是，岂效披毛业报生。"
            ]
        },
        {
            "title": "行住坐卧三十二颂",
            "content": [
                "不亏扫地与煎茶，门户开关用法华。",
                "云迹雨迹来不住，个中谁肯速还家。"
            ]
        },
        {
            "title": "颂十玄谈·心印",
            "content": [
                "历劫坦然无异色，东西何立谁南北。",
                "若言别有一灵光，认子不真元是贼。"
            ]
        },
        {
            "title": "加颂蜀僧雪颂",
            "content": [
                "总是吾家入道门，无说说中闻不闻。",
                "步步透关田地稳，须弥左足右孛}跳撞昆仑。"
            ]
        },
        {
            "title": "偈颂三十首",
            "content": [
                "谁道凡情不作佛，咦，",
                "大丈夫，休分别，",
                "百亿尘劳从此诀。今朝酒醒何处，",
                "杨柳岸晓风残月。"
            ]
        },
        {
            "title": "偈颂十四首",
            "content": [
                "骊珠一颗印千峰，越古腾今处处通。",
                "元禅道贯纤毫绝，方知佛法不曾穷。",
                "孤云片片标心法，野鹤翘松表自容。",
                "千眼难观谁解见，赤幡直下起清风。",
                "妙觉十方无影像，灵知三界绝行踪。"
            ]
        },
        {
            "title": "颂证道歌·证道歌",
            "content": [
                "普韵连天风月和，大千沙界一音闻，",
                "妙契非声能几个。"
            ]
        },
        {
            "title": "赞三十六祖颂",
            "content": [
                "伏驮密多惺惺，父母与佛非亲。",
                "五十不行不语，一见本人清净。"
            ]
        },
        {
            "title": "颂证道歌·证道歌",
            "content": [
                "生死悠悠无定止，改头换面嗔复喜。",
                "何如识取本来人，只这喜嗔全是你。"
            ]
        },
        {
            "title": "普庵歌",
            "content": [
                "祝个普庵纯宝贝，妙慧庄严真畅快。",
                "无门为户到人稀，万里神光圆顶盖。",
                "非相身，无不在，",
                "体露堂堂声色外。世间梦幻曷能随，",
                "超出世间那肯爱。绝意识，",
                "无眼界，净名卧疾瞿昙解。",
                "指权就实度众生，勿谓古贤来捏怪。",
                "悟普庵，本无坏，",
                "空劫有穷渠自在。四生六道岂相干，",
                "物我兼忘心唯最。无有无，",
                "内非内，海印发光谁敢对。",
                "森罗万象普庵收，绝待灵明全体会。",
                "忘能所，勿知解，",
                "瓦砾真金谁敢买。若还不是老胡来，",
                "觌面难逢轮劫肯。雪齐腰，",
                "求教诲，得旨忘言转不退。",
                "百练金刚无孔锤，要断龟毛兔角罪。",
                "如意珠，我今解，",
                "刹刹尘尘铺障昧。一毫端量大千辉，",
                "烁破无明生死袋。"
            ]
        },
        {
            "title": "示众法语",
            "content": [
                "大隐居廛小隐山，了心无事没多般。",
                "休缘到此磨尘垢，绝爱终须耐岁寒。",
                "百草上参多宝佛，镬头边勘赵州关。",
                "莫教一击连天地，震动坤维顷刻间。"
            ]
        },
        {
            "title": "颂证道歌·证道歌",
            "content": [
                "若将妄语诳众生，永劫不来世上行。",
                "无缝塔中非相貌，劈头坐却老卢能。"
            ]
        },
        {
            "title": "赞三十六祖颂",
            "content": [
                "斯多婆舍担板，重练出金刚眼。",
                "正法不动纤毫，越祖超无间。"
            ]
        },
        {
            "title": "颂古九十八首",
            "content": [
                "日月灯光迥不俱，何须伴侣学真如。",
                "国师道在无相见，知音何处不文殊。"
            ]
        },
        {
            "title": "颂证道歌·证道歌",
            "content": [
                "狮子吼，无畏说，",
                "直言恰似翻成拙。问渠何处住居家，",
                "遥指前坡无处诀。"
            ]
        },
        {
            "title": "行住坐卧三十二颂",
            "content": [
                "轰雷吼雷警昏蒙，雨歇风清似脱空。",
                "佛教众生弘大道，资家报国续宗风。"
            ]
        },
        {
            "title": "金刚随机无尽颂·如法受持分第十三",
            "content": [
                "金刚真般若，默契非谈写。",
                "教外别传人，世间希得者。"
            ]
        },
        {
            "title": "颂证道歌·证道歌",
            "content": [
                "销融顿入不思议，子细推详我不是。",
                "无相光中古佛传，尽被真空穿却鼻。"
            ]
        },
        {
            "title": "偈颂三十首",
            "content": [
                "明朝遍入孤峰裹，是处寻求不见师。",
                "自古上贤难出手，为伊不肯淡工夫。",
                "垂经留教五千卷，迷人看著转迷途。",
                "凡夫贪爱将为事，少得曹溪这老卢。"
            ]
        },
        {
            "title": "颂古九十八首",
            "content": [
                "一击闻中宇宙宽，东西南北是谁挽。",
                "须弥无缝槌相应，尘刹无空别骨圞。"
            ]
        },
        {
            "title": "颂证道歌·证道歌",
            "content": [
                "摘叶寻枝我不能，和根拔出示众生。",
                "只这菩提本无树，撩天映岳碧层层。"
            ]
        },
        {
            "title": "十二时歌",
            "content": [
                "禺中巳，报君学道无门户。",
                "佛语诸经标此心，此心现时寂灭度。",
                "本无迷，曷有悟，",
                "真我非身谁作做。贪嗔痴爱属众生，",
                "达者无非涅槃路。"
            ]
        },
        {
            "title": "颂十玄谈·回机",
            "content": [
                "石女天明戴帽归，一身浑著六铢衣。",
                "喃喃解说非声舌，生得儿来叫阿姨。"
            ]
        },
        {
            "title": "加颂蜀僧雪颂",
            "content": [
                "免使从前业浪奔，直入圆音普眼门。",
                "宾主历然谁委悉，不是通方莫与论。"
            ]
        },
        {
            "title": "金刚随机无尽颂·一体同观分第十八",
            "content": [
                "直须全五眼，私业无家产。",
                "天地也不知，莫怪渠侬懒。"
            ]
        },
        {
            "title": "颂证道歌·证道歌",
            "content": [
                "有人不肯任情徵，大地山河发问情。",
                "一指头端无两样，普天匝地一时明。"
            ]
        },
        {
            "title": "颂证道歌·证道歌",
            "content": [
                "布慈云兮洒甘露，润物沛生无伴侣。",
                "庐陵米价没人酬，窈窕冥冥自相许。"
            ]
        },
        {
            "title": "颂证道歌·证道歌",
            "content": [
                "历江海，入此土，",
                "万水千山同一路。来时无物去时空，",
                "稽首牟尼悉加护。"
            ]
        },
        {
            "title": "金刚随机无尽颂·化无所化分第二十五",
            "content": [
                "凡夫有我侬，贪嗔百种凶。",
                "佛说多方便，令归此法中。"
            ]
        },
        {
            "title": "金刚密迹",
            "content": [
                "牙如剑树目如灯，电烁妖魔法不生。",
                "千圣出头难插足，普庵也道我也能。"
            ]
        },
        {
            "title": "颂石头和尚草庵歌",
            "content": [
                "含法界，大地须弥藏一芥。",
                "外道声闻永不传，究竟不如心自解。"
            ]
        },
        {
            "title": "颂古九十八首",
            "content": [
                "初心入处不为难，迷源逐境万重山。",
                "观音妙智慈悲力，连击三声体自闲。",
                "□去今何处去，悠悠空锁白云关。"
            ]
        },
        {
            "title": "金刚随机无尽颂·法会因由分第一",
            "content": [
                "欲穷千里目，野干浑狐族。",
                "大家归去来，莫道盆光覆。"
            ]
        },
        {
            "title": "加颂蜀僧雪颂",
            "content": [
                "净人若信平常事，穿过髑髅连孔鼻。",
                "多中一了一中多，城东老母难回避。"
            ]
        },
        {
            "title": "偈颂十四首",
            "content": [
                "陇西达士重标立，万行圆明道果成。",
                "举目含灵俱是佛，应无所住得其心。"
            ]
        },
        {
            "title": "颂石头和尚草庵歌",
            "content": [
                "镇长在，不是坐禅并体拜。",
                "实相元来岂用修，越古超今含法界。"
            ]
        },
        {
            "title": "金刚随机无尽颂·无为福胜分第十一",
            "content": [
                "得祖胜河沙，这裹又勾加。",
                "亦无所得故，菩提萨埵耶。"
            ]
        },
        {
            "title": "颂石头和尚草庵歌",
            "content": [
                "不居南北与东西，万法无生何所疑。",
                "岩树庭莎标妙相，猿啼鹊噪应真机。"
            ]
        },
        {
            "title": "三昧诸颂",
            "content": [
                "百纳内董袋，一切皆我入。",
                "一切莫能入，达此妙纵横，",
                "三世佛佛佛。"
            ]
        },
        {
            "title": "金刚随机无尽颂·知见不生分第三十一",
            "content": [
                "真见实不见，当台镜中面。",
                "元是本来人，不著求方便。"
            ]
        },
        {
            "title": "金刚随机无尽颂·无法可得分第二十二",
            "content": [
                "如是□些些，翠竹与黄花。",
                "打鼓弄琵琶，还我一会家。"
            ]
        },
        {
            "title": "题经楼语",
            "content": [
                "般若贯华严，涅槃通宝积。",
                "迷则龙宫海藏，悟则一字不识。",
                "教演三伯余会，度人无数百亿。",
                "如今满目放光明，十二部经诠不及。",
                "崔田彭族祖坟林，无欠无余楼独立。",
                "大千沙界纳其中，无说无闻真利益。",
                "远祖近宗无不超，得意生身乘此力。",
                "现存一族福绵绵，世出世间福何极。"
            ]
        },
        {
            "title": "颂十玄谈·回机",
            "content": [
                "却装珍御复名谁，更展琅函耀木辉。",
                "了道不除□权立，一切元体是无余。"
            ]
        },
        {
            "title": "颂古九十八首",
            "content": [
                "师子全威境白闻，谁人敢扣鬼门关。",
                "除非体用知无我，瓶倾不出悟无难。"
            ]
        },
        {
            "title": "颂十玄谈·玄机",
            "content": [
                "妙体本来无处所，超声越色非今古。",
                "诠题不及议难思，莫怪道吾频作舞。"
            ]
        },
        {
            "title": "金刚随机无尽颂·依法出生分第八",
            "content": [
                "不能延数日，尽属天功力。",
                "时节自推迁，此性无拘执。"
            ]
        },
        {
            "title": "颂证道歌·证道歌",
            "content": [
                "求佛施功早晚成，一念无心道自明。",
                "枯木寒灰渠自在，无功用智等空平。"
            ]
        },
        {
            "title": "因道友说陈搏打睡警之",
            "content": [
                "日当午，有巴鼻，",
                "莫似这汉打瞌睡。精魄沉滞识神牵，",
                "堕入三途难出离。我这裹，",
                "不如是，眼若不睡诸梦除。",
                "端然静坐没牵缠，纵横自在无萦系。",
                "学道人，生惭愧，",
                "普庵万劫眼不闭。鼻孔连天叫大哥，",
                "海纳细流通大意。劝君修，",
                "休退志，坐断乾坤无别义。",
                "一条脊骨练纯刚，撑天拄地更无二。",
                "这光明，全体是，",
                "充满山河崇富贵。明月堂堂皎碧天，",
                "绝待灵明撒手去。一事无心了便休，",
                "祖门一句普天取。离相非空无别是，",
                "无声之乐响啾啾。"
            ]
        },
        {
            "title": "赞三十六祖颂",
            "content": [
                "伽耶舍多人再来，常持圆鉴离尘埃。",
                "风铃非响我心应，一返常光更不回。"
            ]
        },
        {
            "title": "颂证道歌·证道歌",
            "content": [
                "观恶言，是功德，",
                "妙明岂假旃檀刻。一言一喝彻圆音，",
                "不用耳闻须得得。"
            ]
        },
        {
            "title": "李总干遗诗十四句师於一句之下加颂七句",
            "content": [
                "山僧总不知，知不知实奇。",
                "空知未达本，不免堕顽机。",
                "世尊拈华处，天人岂辨知。",
                "迦叶破微笑，古今信无疑。"
            ]
        },
        {
            "title": "颂证道歌·证道歌",
            "content": [
                "或是或非人不识，是非不到休疑忆。",
                "他真不若自家真，推倒绳床何损益。"
            ]
        },
        {
            "title": "十二时歌",
            "content": [
                "平旦寅，鸡鸣犬吠足圆音。",
                "祗这圆音无二听，何劳妄想别求真。",
                "击锺鼓，了无声，",
                "了本无声真好听。声馆无体门前客，",
                "体合声空个裹人。"
            ]
        },
        {
            "title": "赞三十六祖颂",
            "content": [
                "百鸟衔花未足奇，直须透过始方知。",
                "五百众中谁委悉，碓头私许老卢锥。"
            ]
        },
        {
            "title": "开钟示众法语",
            "content": [
                "总中有别异中同，成坏非干这一钟。",
                "收拾油铛并火左金右敖}，圆溶法器隮盲聋。"
            ]
        },
        {
            "title": "颂证道歌·证道歌",
            "content": [
                "从他谤，任他非，",
                "体若虚空物物齐。无异孩童争瓦砾，",
                "更加黄叶止伊啼。"
            ]
        },
        {
            "title": "李总干遗诗十四句师於一句之下加颂七句",
            "content": [
                "静坐取片时，妄想自家知。",
                "心口两不同，修行不透机。",
                "明朝与后日，作个野狐狸。",
                "困果全不落，百丈一言迷。"
            ]
        },
        {
            "title": "颂四宾主",
            "content": [
                "主中主，无相光中施法雨。",
                "醍醐一味灌群机，皆入无为涅磐宇。"
            ]
        },
        {
            "title": "颂石头和尚草庵歌",
            "content": [
                "休作解，众妙玄玄无管带。",
                "文殊仗剑逼如来，五百声闻心豁解。"
            ]
        },
        {
            "title": "应化非真分第三十二",
            "content": [
                "有为皆梦形，颠倒执三生。",
                "善财不费力，百城一念登。"
            ]
        },
        {
            "title": "金刚随机无尽颂·离色离相分第二十",
            "content": [
                "烟村三月雨，物物皆相许。",
                "只欠自承当，显露堂堂底。"
            ]
        },
        {
            "title": "颂证道歌·证道歌",
            "content": [
                "非色非心非行业，休指黄花并绿叶。",
                "说时似有证时无，从此家邦大字贴。"
            ]
        },
        {
            "title": "行住坐卧三十二颂",
            "content": [
                "历劫尘沙积窦岩，十方诸佛共同参。",
                "多宝闻经亲涌现，故非柏梓与松杉。"
            ]
        },
        {
            "title": "颂古九十八首",
            "content": [
                "一念心开解脱门，倒骑铁马绕昆仑。",
                "一条脊骨纯金打，传与人间荫子孙。"
            ]
        },
        {
            "title": "行住坐卧三十二颂",
            "content": [
                "普目不拘开合眼，意光何必待天明。",
                "众人未起我周布，行益资他腹自膨。"
            ]
        },
        {
            "title": "颂十玄谈·转位",
            "content": [
                "行於异路且轮回，百亿分身拨不开。",
                "地狱天堂非别有，相呼相唤隐天台。"
            ]
        },
        {
            "title": "颂十玄谈·一色",
            "content": [
                "鹭鹚立雪非同色，镜裹色空谁间隔。",
                "不是青黄黑白红，上下东西及南北。"
            ]
        },
        {
            "title": "颂证道歌·证道歌",
            "content": [
                "刹那灭却三祗劫，更无丝发相交涉。",
                "无名天地亦非先，有名万物光重叠。"
            ]
        },
        {
            "title": "颂古九十八首",
            "content": [
                "万里草不生，三昧号无诤。",
                "梦游观玉境，毕竟是谁行。",
                "在处曼曼地，只道无两般。",
                "法门非出入，学者莫颟顸。"
            ]
        },
        {
            "title": "四字书窗以印实相",
            "content": [
                "得正无非离一安，印空圆足宝弥漫。",
                "天魔外道从何有，体若虚空世岂干。"
            ]
        },
        {
            "title": "颂证道歌·证道歌",
            "content": [
                "自招拔舌尘沙劫，沙界弥纶唯我舌。",
                "未曾停歇说真经，惟愿含灵皆廓彻。"
            ]
        },
        {
            "title": "颂证道歌·证道歌",
            "content": [
                "谁无念，谁无生，",
                "过现未来心不停。一念不生地我所，",
                "即是弥陀亲老兄。"
            ]
        },
        {
            "title": "颂古九十八首",
            "content": [
                "立亡坐脱不为奇，石霜迁化少人知。",
                "九峰师子连天吼，刹那惊杀野我狐狸。"
            ]
        },
        {
            "title": "金刚随机无尽颂·一合相理分第三十",
            "content": [
                "刹刹波摇影，那个明心镜。",
                "大海一浮沤，沤破方消醒。"
            ]
        },
        {
            "title": "颂石头和尚草庵歌",
            "content": [
                "世人爱处我不爱，乐是苦因宜早退。",
                "六道四生何日休，唯大丈夫能气概。"
            ]
        },
        {
            "title": "颂证道歌·证道歌",
            "content": [
                "无明实性即佛位，心净还同佛土净。",
                "水鸟树林声色中，殊无毫发来争竞。"
            ]
        },
        {
            "title": "赞三十六祖颂",
            "content": [
                "直截猛利，立雪断臂。",
                "千古万古，丈夫意气。"
            ]
        },
        {
            "title": "颂石头和尚草庵歌",
            "content": [
                "基址坚牢以为最，百亿轮锤击不开。",
                "定慧圆明非我所，方知达磨不曾来。"
            ]
        },
        {
            "title": "颂四宾主",
            "content": [
                "试听无言童子说，未彻还同第二月。",
                "妙机普印绝思心，六月炎天铺大雪。"
            ]
        },
        {
            "title": "颂证道歌·证道歌",
            "content": [
                "永夜清宵保所为，辽天宝月共相辉。",
                "泥牛入海无消息，一声木马大阳随。"
            ]
        },
        {
            "title": "颂证道歌·证道歌",
            "content": [
                "龙象蹴踏润无边，腾云驾雾谒诸天。",
                "帝释惊惶无处避，寻光烛理扣金仙。"
            ]
        },
        {
            "title": "金刚随机无尽颂·不受不贪分第二十八",
            "content": [
                "平湖范蠡舡，空恨万波前。",
                "不观天上月，徒捞水间天。"
            ]
        },
        {
            "title": "十二时歌",
            "content": [
                "日入酉，万户千家无别有。",
                "相呼相唤去还来，谁识一身非妍丑。",
                "也无头，也无手，",
                "劫火洞然渠不朽。猪羊牛马化为真，",
                "毫发不留无可守。"
            ]
        },
        {
            "title": "颂证道歌·证道歌",
            "content": [
                "明明佛敕曹溪是，曹溪一滴周天备。",
                "法身澄济润古今，飞空著地谁知贵。"
            ]
        },
        {
            "title": "颂古九十八首",
            "content": [
                "道人到处，全示真如。",
                "若求言句，未免区区。"
            ]
        },
        {
            "title": "赞三十六祖颂",
            "content": [
                "鹤勒那有智，光大包天地。",
                "五道贯色，日月时亲礼。"
            ]
        },
        {
            "title": "颂证道歌·证道歌",
            "content": [
                "犹如赫日消霜雪，逡巡业海皆枯竭。",
                "露出毗卢体不分，别无艺解堪施设。"
            ]
        },
        {
            "title": "颂证道歌·证道歌",
            "content": [
                "还如避溺而投火，两处未明令法堕。",
                "速须亲近正知人，如常处此菩提座。"
            ]
        },
        {
            "title": "颂证道歌·证道歌",
            "content": [
                "第一迦叶首传灯，百万人天耸耳听。",
                "金色头陀闻不会，拈花起处笑尖新。"
            ]
        },
        {
            "title": "颂十玄谈·心印",
            "content": [
                "勿谓无心云是道，龟毛兔角非坚宝。",
                "顽空作境是谁安，不体十方源浩浩。"
            ]
        },
        {
            "title": "金刚随机无尽颂·究竟无我分第十七",
            "content": [
                "菩提真无人，圆知见可可。",
                "若言更不会，丙丁来求火。"
            ]
        },
        {
            "title": "金刚随机无尽颂·叹仰流通",
            "content": [
                "江上数峰青，露出卷心经。",
                "明明没个字，向道祗如今。"
            ]
        },
        {
            "title": "颂石头和尚草庵歌",
            "content": [
                "成时初见茅草新，权披百衲强看经。",
                "赖得药山重决破，别传一句醒人心。"
            ]
        },
        {
            "title": "颂证道歌·证道歌",
            "content": [
                "若是野干逐法王，未曾举步早郎当。",
                "贵价精神贱价用，渠露全身汝急忙。"
            ]
        },
        {
            "title": "颂证道歌·证道歌",
            "content": [
                "深成认贼将为子，可惜祖宗田人土。",
                "如今败缺卒难收，浪死虚生长劫苦。"
            ]
        },
        {
            "title": "三昧诸颂",
            "content": [
                "分明无背面，相逢不相见。",
                "年年桃花面，临州下水船，",
                "梢公力方便。"
            ]
        },
        {
            "title": "示众法语",
            "content": [
                "矿去金存百练周，自从索价没人酬。",
                "腾今耀古非声色，曾为沩山作牯牛。",
                "身若浮云心若风，居常不定在虚空。",
                "忽然风卷云无迹，谁人解识主人公。"
            ]
        },
        {
            "title": "金刚随机无尽颂·无断无灭分第二十七",
            "content": [
                "法身元具足，东君无私曲。",
                "有木便开花，有笋便抽竹。"
            ]
        },
        {
            "title": "颂证道歌·证道歌",
            "content": [
                "实是身贫道不贫，七斤衫裹不容针。",
                "摇头只许无心得，入水元来不动冰。"
            ]
        },
        {
            "title": "颂证道歌·证道歌",
            "content": [
                "是以禅门了知心，心心心外别无心。",
                "如今只是旧时底，不换源机放旷吟。"
            ]
        },
        {
            "title": "金刚随机无尽颂·能净业障分第十六",
            "content": [
                "恶道自销溶，因明智慧通。",
                "久客还元舍，不离旧家风。"
            ]
        },
        {
            "title": "赞三十六祖颂",
            "content": [
                "师子体无二，拈花应笑时。",
                "然灯从此焰，不断至今辉。"
            ]
        },
        {
            "title": "颂十玄谈·一色",
            "content": [
                "枯木岩前差路多，不行鸟道转譊讹。",
                "狐狸引入豪猪窟，不久成团被死魔。"
            ]
        },
        {
            "title": "颂证道歌·证道歌",
            "content": [
                "镜裹看形见不难，徒劳流水与登山。",
                "演若达多头不失，狂怖自歇快平生。"
            ]
        },
        {
            "title": "金刚随机无尽颂·依法出生分第八",
            "content": [
                "遍观诸佛法，不与群情杂。",
                "声色外威仪，透过魔军甲。"
            ]
        },
        {
            "title": "金刚随机无尽颂·妙行无住分第四",
            "content": [
                "月浸岩松冷，唯此身心肯。",
                "众生即佛性，佛与众生等。"
            ]
        },
        {
            "title": "颂证道歌·证道歌",
            "content": [
                "自从认得曹溪路，鸟道征空步坦途。",
                "攫雾拿云风亦怕，降摩事毕念苏卢。"
            ]
        },
        {
            "title": "颂证道歌·证道歌",
            "content": [
                "觉后空空无大千，今年不离旧时天。",
                "春夏秋冬花木节，皆标实相耀心源。"
            ]
        },
        {
            "title": "颂证道歌·证道歌",
            "content": [
                "诸行无常一切空，一切空处合元宗。",
                "如如莫作身边见，法界无他一性同。"
            ]
        },
        {
            "title": "颂古九十八首",
            "content": [
                "周匝无余不著言，未离竺国意光圆。",
                "廓然无圣谁饶舌，万古腾辉世莫传。"
            ]
        },
        {
            "title": "颂石头和尚草庵歌",
            "content": [
                "方丈老人相体解，一默全包无小大。",
                "曼殊赞叹实希奇，问疾不任知自败。"
            ]
        },
        {
            "title": "颂证道歌·证道歌",
            "content": [
                "几回生，几回死，",
                "汩没海中如泡子。猛风击浪了无休，",
                "风静源平非我所。"
            ]
        },
        {
            "title": "颂证道歌·证道歌",
            "content": [
                "放四大，莫把促，",
                "本无毫发堪依托。地水火风亦假名，",
                "十二缘生如兔角。"
            ]
        },
        {
            "title": "颂十玄谈·达本",
            "content": [
                "撒手到家人不识，明朝更不分南北。",
                "逢场作戏弄孔魂，反指牛儿是弥勒。"
            ]
        },
        {
            "title": "偈颂十四首",
            "content": [
                "化彼三千七十士，唯恐迷流增嫉妒。",
                "不患寡而患不均，后代绵绵常贵富。",
                "我道无心粥饭缘，饥餐渴饮全无措。",
                "一家有事百家忧，心净还如佛净土。",
                "庐陵米价也寻常，一粒破时全体露。"
            ]
        },
        {
            "title": "赞护教",
            "content": [
                "一成一切成，一坏一切坏。",
                "法身无二相，总别无罣碍。",
                "凡圣本自无，性天真常在。",
                "寄语住山人，伊作麽生会。"
            ]
        },
        {
            "title": "颂四宾主",
            "content": [
                "无边无表实希奇，虚空为鼓须弥槌。",
                "轻轻敲著作金声，试问同参知不知。"
            ]
        },
        {
            "title": "偈颂三十首",
            "content": [
                "打折达磨西来脚，莫令有误本来人。",
                "当处得心非向背，九年面壁寂光明。",
                "庭中立雪憨痴汉，海裹口乾渴爱津。",
                "如今大有心颠倒，梦寐胡诌学道人。",
                "且向自心中体究，於斯如实更证明。",
                "须观古德皆如是，万莫瞒心自发轻。",
                "诳谤定招无间业，未全本觉且依经。",
                "修竹未了身依口，莫学提纲没量人。",
                "对病用医须有意，指权归实救迷情。",
                "迷悟不同谁解意，三乘犹尚未全明。",
                "不契一乘为外道，经生持戒不知。",
                "徒劳南北与东西，满口文章不合义。",
                "不曾亲近正知见，色见声闻弄识神。",
                "髑髅几度皮消殒，林下追寻没一人。",
                "妄把玄诠为事会，五千救网变成尘。",
                "看经须用钱财雇，佛事全凭铙钹音。",
                "餕馅饼皮纱布绢，猪羊犬马折经金。",
                "僧俗一同轮苦趣，辜负牟尼古佛心。",
                "致使类多贤行少，仁慈鲜矣足孤贫。",
                "荣华富贵千无一，菩萨神仙不降生。",
                "如麻似粟人头面，杀盗贪嗔胜畜心。",
                "不管刹那沉劫海，且徒眼下乐精神。",
                "背善恶临无解处，烧香合掌告观音。",
                "大慈大悲来杀苦，须臾命断叹悲深。",
                "一生不布纤毫善，悔惧双交没主人。",
                "方知今死难思悔，黑业无边我自成。",
                "寄语世间今未死，光阴莫负早回心。",
                "何况出家亲悟者，喃喃直指古同今。",
                "所以办心供作务，将勤补拙助元灵。",
                "相逢来往无心见，大事未成戒行深。",
                "史欲心空如及第，回头救接未归人。",
                "始合老师弘大愿，先难后易叹吟吟。",
                "十字街头不见客，孤峰顶上目群生。",
                "助柴活计元如是，不负当时这老僧。"
            ]
        },
        {
            "title": "化无尽历",
            "content": [
                "化城立有谁知意，普雨调和润万机。",
                "大根枝节全体露，何殊弥勒降生时。",
                "石儿拍掌连云指，木女含笙和水吹。",
                "试问灯笼谁解舞，知无我者快拈锤。"
            ]
        },
        {
            "title": "颂古九十八首",
            "content": [
                "察明表重验虚无，不久堪为唱导师。",
                "不觉惊动生灭相，临时撮略显精粗。"
            ]
        },
        {
            "title": "颂古九十八首",
            "content": [
                "循水寻流不见源，逢人相问岂堪言。",
                "知君背觉劳生解，谩语皆真意普贤。"
            ]
        },
        {
            "title": "金刚随机无尽颂·妙行无住分第四",
            "content": [
                "霜凌溪竹寒，云外叠峰峦。",
                "谁人知此意，独坐且深观。"
            ]
        },
        {
            "title": "金刚随机无尽颂·善现起请分第二",
            "content": [
                "一堂风冷澹，翠竹笼轩槛。",
                "夜静松声清，蟾光凝湛湛。"
            ]
        },
        {
            "title": "金刚随机无尽颂·离相寂灭分第十四",
            "content": [
                "道大言无妄，佛诚说非诳。",
                "如是接群生，生灭心说谤。"
            ]
        },
        {
            "title": "颂古九十八首",
            "content": [
                "探宗勘辨要当人，劫火焰中摝眼睛。",
                "渐源顿入洪波裹，直至如今不见形。"
            ]
        },
        {
            "title": "金刚随机无尽颂·法界通花分第十九",
            "content": [
                "福德元无实，本光常湛寂。",
                "圆明法界内，杳廓无穷极。"
            ]
        },
        {
            "title": "金刚随机无尽颂·无法可得分第二十二",
            "content": [
                "只知闻信马，髑髅遍天下。",
                "是他无不知，忙忙浑昼夜。"
            ]
        },
        {
            "title": "颂石头和尚草庵歌",
            "content": [
                "结草为庵莫生退，百鸟衔花也不来。",
                "花开还被风吹落，不得春风花不开。"
            ]
        },
        {
            "title": "金刚随机无尽颂·正信希有分第六",
            "content": [
                "取相便成非，穷子不曾归。",
                "宁自抛家业，甘受野狐欺。"
            ]
        },
        {
            "title": "颂四宾主",
            "content": [
                "贼是小人君记取，好手白拈犹未许。",
                "坐断圣凡绝见闻，扬眉且胜拈华举。"
            ]
        },
        {
            "title": "金刚随机无尽颂·依法出生分第八",
            "content": [
                "开亦是春风，未免一场空。",
                "明明分五叶，结果自然同。"
            ]
        },
        {
            "title": "颂证道歌·证道歌",
            "content": [
                "如净琉璃含宝月，昔时未悟今皆彻。",
                "只有此心更没心，不览邪师文字诀。"
            ]
        },
        {
            "title": "颂古九十八首",
            "content": [
                "拿云□浪透山川，独掉孤峰般若船。",
                "度尽四生超彼岸，九年面壁少林传。"
            ]
        },
        {
            "title": "金刚随机无尽颂·正信希有分第六",
            "content": [
                "善根经远劫，一念还迦叶。",
                "微笑领玄宗，了本无交涉。"
            ]
        },
        {
            "title": "金刚随机无尽颂·妙行无住分第四",
            "content": [
                "知是几年竿，细察早颟顸。",
                "一声无孔笛，寥寥天地宽。"
            ]
        },
        {
            "title": "金刚随机无尽颂·知见不生分第三十一",
            "content": [
                "法应如是解，其余休捏怪。",
                "六臂任三头，一心无变坏。"
            ]
        },
        {
            "title": "行住坐卧三十二颂",
            "content": [
                "生老病死苦相煎，唯我能知速弃捐。",
                "十二明中常念佛，闻师一举耳无边。"
            ]
        },
        {
            "title": "十二时歌",
            "content": [
                "黄昏戌，更点分明黑如漆。",
                "一道常光绝世伦，来往不通金密积。",
                "知不知，识不识，",
                "自古至今非外觅。木女清宵何所为，",
                "混月闲吹无孔笛。"
            ]
        },
        {
            "title": "偈颂三十首",
            "content": [
                "化藏经语，结般若因，",
                "度有缘众。一卷一千，",
                "共亦不共，才出头来，",
                "便得受用。此经无价，",
                "拟议不中。除非自肯，",
                "破尘了梦。见佛不空，",
                "塔成无缝。半偈舍身，",
                "古今尊重。劫火不烧，",
                "魔不能动。佛祖皆宗，",
                "天龙普供。万莫放过，",
                "千亿珍重。"
            ]
        },
        {
            "title": "金刚随机无尽颂·持经功德分第十五",
            "content": [
                "信心才不逆，心外非他觅。",
                "一体更无余，无余也不识。"
            ]
        },
        {
            "title": "颂证道歌·证道歌",
            "content": [
                "未了还须偿宿债，这个冤家何日解。",
                "得休休去且休休，莫入他家饶了卖。"
            ]
        },
        {
            "title": "颂证道歌·证道歌",
            "content": [
                "我今解此如意珠，不论贫富灌头舒。",
                "出没往来无欠缺，四生六道入无余。"
            ]
        },
        {
            "title": "十二时歌",
            "content": [
                "食时辰，金牛作舞笑忻忻。",
                "漆桶漆桶吃来□，参方谁识老婆心。",
                "佛祖意，只如今，",
                "且无自己及他人。雪峰指作一面镜，",
                "轮劫猕猴佩苦辛。"
            ]
        },
        {
            "title": "行者妙晓求颂",
            "content": [
                "头头相应人希会，物物皆真体不殊。",
                "但办肯心终不赚，情忘想尽入无余。",
                "自是出家无眼目，只言苦行落空虚。",
                "甘贽在俗犹通理，妙晓无求自得珠。"
            ]
        },
        {
            "title": "行住坐卧三十二颂",
            "content": [
                "千年枯木老纵横，鬼怕神疑夜叉灯。",
                "不是道人谁敢动，如斯应不是众生。"
            ]
        },
        {
            "title": "赞护教",
            "content": [
                "困权反正，办道玉泉。",
                "无相无空，义足先天。"
            ]
        },
        {
            "title": "金刚随机无尽颂·离色离相分第二十",
            "content": [
                "别是一家春，岂俱日月轮。",
                "诸法不相到，闲身混白云。"
            ]
        },
        {
            "title": "李总干遗诗十四句师於一句之下加颂七句",
            "content": [
                "僧家起大屋，枉费他金谷。",
                "不是明眼人，真如大地狱。",
                "黄叶止孩啼，只要免啼哭。",
                "不犯一滴酒，不动一片肉。"
            ]
        },
        {
            "title": "金刚随机无尽颂·善现起请分第二",
            "content": [
                "如是真如是，无□不心地。",
                "触目应菩提，名标法身义。"
            ]
        },
        {
            "title": "活人歌",
            "content": [
                "大圣灵验普庵圆，广施含灵遇有缘。",
                "信心清净通灵感，万病俱销释业愆。",
                "文殊体，用普贤，",
                "活人歌裹现金仙。药王药上非他术，",
                "扁鹊孙真共一言。分三服，",
                "净水煎，莫将血味污心田。",
                "万物有形皆我体，但行慈德解仇冤。",
                "内无想，外无缘，",
                "何必神方肘后传。身心本是金刚体，",
                "不解观心被业缠。药病销，",
                "心月圆，信时佛岂独西天。",
                "在在处处人皆有，世间无比这灵源。",
                "除罪垢，脱百冤，",
                "解使昏□朗义天。信知非我谁为病，",
                "大士维摩笑裹眠。众生病，",
                "我不颠，体没众生我病痊。",
                "不二法门谁敢道，金毛师子露身全。",
                "速投药，解尘缘，",
                "莫学群迷眼似圣。随机应感非难易，",
                "信手拈来不用钱。"
            ]
        },
        {
            "title": "金刚随机无尽颂·离相寂灭分第十四",
            "content": [
                "万木自回春，向道无故新。",
                "劝君休取相，拈起转光鳞。"
            ]
        },
        {
            "title": "颂证道歌·证道歌",
            "content": [
                "心是根，法是尘，",
                "根尘睹对转迷情。以火救火方主妙，",
                "烧却从前业识心。"
            ]
        },
        {
            "title": "金刚随机无尽颂·化无所化分第二十五",
            "content": [
                "不宰是真功，色不异於空。",
                "起时唯法起，眼瞎耳兼聋。"
            ]
        },
        {
            "title": "求佛哀佑",
            "content": [
                "母子相逢几万年，夕阳梦断岂堪言。",
                "多时不隔如今见，赵州勘破老婆禅。"
            ]
        },
        {
            "title": "示行者",
            "content": [
                "绝顶无人处，融会亦非难。",
                "独步依无住，圆心岂往还。",
                "深深妙在无言说，莫教闲指动风幡。",
                "大事彻头须进步，白云千里故乡关。"
            ]
        },
        {
            "title": "颂十玄谈·转位",
            "content": [
                "镬汤炉炭吹教灭，一日三餐饱便歇。",
                "狱卒牛头恶夜叉，同气连枝应不别。"
            ]
        },
        {
            "title": "赞三十六祖颂",
            "content": [
                "提多迦初生，光超日月灯。",
                "山顶泉迸涌，此路少人行。"
            ]
        },
        {
            "title": "颂证道歌·证道歌",
            "content": [
                "我今解此如意珠，贫儿衣裹灿光辉。",
                "行行到处不曾失，再逢亲友始无疑。"
            ]
        },
        {
            "title": "金刚随机无尽颂·如法受持分第十三",
            "content": [
                "名字假宗乘，宗乘岂立名。",
                "得兔忘蹄去，通方万里平。"
            ]
        },
        {
            "title": "颂古九十八首",
            "content": [
                "潦倒禅和足指天，被玄悬得到连颠。",
                "随声逐色非明眼，觌面全包更没言。"
            ]
        },
        {
            "title": "颂古九十八首",
            "content": [
                "心藏智宝少知音，全机付与水龙吟。",
                "忽然撞著无相似，谁解光和活死人。"
            ]
        },
        {
            "title": "颂石头和尚草庵歌",
            "content": [
                "衲被蒙头万事休，九年面壁为迷流。",
                "神光断擘何希有，萨埵投崖饲虎求。"
            ]
        },
        {
            "title": "颂十玄谈·还源",
            "content": [
                "返本还源事已差，轻罗不著外寻麻。",
                "劳虑即真犹未信，忽然解道见桃花。"
            ]
        },
        {
            "title": "颂证道歌·证道歌",
            "content": [
                "分别名相不知休，阳焰空花岂可求。",
                "龙舟旧阁闲田地，一度赢来方始休。"
            ]
        },
        {
            "title": "颂断觜瓶",
            "content": [
                "心法无断灭，踢倒一净瓶。",
                "华林不奈何，不脱声色名。",
                "真如俱是戏，心境一等平。",
                "不落有无用，三昧本空清。"
            ]
        },
        {
            "title": "颂证道歌·证道歌",
            "content": [
                "默时说，说时默，",
                "佛祖妙机无法则。除非亲到此门中，",
                "棒头取正参方客。"
            ]
        },
        {
            "title": "金刚随机无尽颂·尊重正教分第十二",
            "content": [
                "龙宫盈海藏，金口亲宣唱。",
                "字字不违贤，个中绝名相。"
            ]
        },
        {
            "title": "颂古九十八首",
            "content": [
                "释梵天帝，宝冠履地。",
                "不诵华严，佛不富贵。",
                "离四句非，绝百非是。",
                "绝百非非，离四句易。"
            ]
        },
        {
            "title": "颂证道歌·证道歌",
            "content": [
                "亦愚痴，亦小騃，",
                "五百三百成团块。太公发愿乳香烧，",
                "蛇行鼠步终须坏。"
            ]
        },
        {
            "title": "颂证道歌·证道歌",
            "content": [
                "净五眼，得五力，",
                "五通曾告瞿昙觅。证知见觉不相干，",
                "因邪打正连天碧。"
            ]
        },
        {
            "title": "畏爱兼抱",
            "content": [
                "南山有条鳖鼻蛇，雪峰往日镇常夸。",
                "丧身失命知多少，满地如今号菜花。"
            ]
        },
        {
            "title": "金刚随机无尽颂·无为福胜分第十一",
            "content": [
                "持经不自夸，白玉本无瑕。",
                "若还更道会，碓觜却生花。"
            ]
        },
        {
            "title": "应化非真分第三十二",
            "content": [
                "如如皆合道，休向外边讨。",
                "大地作纤尘，万里无茎草。"
            ]
        },
        {
            "title": "金刚随机无尽颂·结实分主",
            "content": [
                "建业萧梁子，历劫宗心祖。",
                "志公一会人，显道腾今古。"
            ]
        },
        {
            "title": "偈颂十四首",
            "content": [
                "不因孤露妄难休，大□既成难悉婺。",
                "江烟梅雨却知音，□出头人有可极。",
                "师子见，无畏力。",
                "满目相知不相识，枯木寒灰唯我知。",
                "浩浩资深源汲汲，翘松野鹤表吾师。",
                "吾师心兮心掌寂，常寂光中饶益人。"
            ]
        },
        {
            "title": "颂古九十八首",
            "content": [
                "举得分明和得亲，通方岂欲自瞒人。",
                "只要真底无丝隔，状若千灯一室明。"
            ]
        },
        {
            "title": "金刚随机无尽颂·能净业障分第十六",
            "content": [
                "君看莲出水，万物安堪比。",
                "居尘不染尘，欲界行禅理。"
            ]
        },
        {
            "title": "题宝塔",
            "content": [
                "塔本无缝，真如不动。",
                "说此经处，涌出虚空。",
                "释迦多宝，听说如梦。",
                "东西无二，见见不同。",
                "无刹不收，无色不融。",
                "层层落落，光影重重。",
                "恒河沙劫，尽入其中。",
                "三世诸佛，一法身通。",
                "针劄不入，寿量无穷。",
                "目连舍利，常隐於中。",
                "阿育王像，妙色金容。",
                "天龙八部，万亿灵通。",
                "擎山持杵，遍满虚空。",
                "护持礼塔，摧灭魔踪。",
                "显正宝塔，八面玲珑。",
                "水火不坏，障毗岚风。",
                "众生见者，永脱樊笼。",
                "信者施者，功德不空。",
                "无住布施，福德无穷。",
                "住相布施，犹滞途中。",
                "诸化子等，无功之功。",
                "成如是塔，标指宗风。",
                "空劫坏时，此塔不溶。",
                "劫火洞然，体若虚空。",
                "究竟涅槃，应时体用。",
                "逗机应化，无法不同。",
                "皇图永固，舜雨尧风。",
                "郡邑宰僚，禄位高崇。",
                "万民快乐，五谷盈丰。",
                "狼烟自息，瑞气和浓。",
                "性相平等，含灵体同。",
                "世出世间，色不异空。",
                "稽首如南，礼塔事终。",
                "乾道四年，戊子季冬。",
                "南泉慈化，肃老遗风。",
                "法界有情，一切珍重。"
            ]
        },
        {
            "title": "颂十玄谈·祖意",
            "content": [
                "三贤尚未明斯旨，羊鹿牛车孩子戏。",
                "数墨巡行枉用功，假立名为乾慧地。"
            ]
        },
        {
            "title": "金刚随机无尽颂·叹仰流通",
            "content": [
                "共喜免竛竮，超越生死名。",
                "将虚却作实，以平报不平。"
            ]
        },
        {
            "title": "颂证道歌·证道歌",
            "content": [
                "一性圆通一切性，观君莫犯西天令。",
                "至道无难嫌简择，杜口毗耶元不证。"
            ]
        },
        {
            "title": "金刚随机无尽颂·庄严净土分第十",
            "content": [
                "曾无一法侵，心外更无心。",
                "月冷空当午，松寒露满襟。"
            ]
        },
        {
            "title": "十二时歌",
            "content": [
                "鸡鸣丑，飞空著地波波走。",
                "演若达多再得头，依前不换旧时首。",
                "无不无，有不有，",
                "有无不到休开口。拈槌竖拂有谁知，",
                "逐迹寻臊真猎狗。"
            ]
        },
        {
            "title": "颂十玄谈·转位",
            "content": [
                "无明山中作云雷，闪电霞光灿不开。",
                "霹雳一声山岳震，曼拿大士笑咍咍。"
            ]
        },
        {
            "title": "金刚随机无尽颂·威仪寂静分第二十九",
            "content": [
                "无所从来去，法身非住处。",
                "弃满十方空，言说非本据。"
            ]
        },
        {
            "title": "颂证道歌·证道歌",
            "content": [
                "自从顿悟了无生，动寂无非共佛行。",
                "人问正因无可表，扬眉之外更无能。"
            ]
        },
        {
            "title": "颂证道歌·证道歌",
            "content": [
                "般若锋兮金刚焰，无说无闻非顿渐。",
                "倚开长放白毫光，祈雨祈晴无不验。"
            ]
        },
        {
            "title": "金刚随机无尽颂·如法受持分第十三",
            "content": [
                "当何奉此经，直千金□□。",
                "诸佛从此出，十地尚魂惊。"
            ]
        },
        {
            "title": "颂证道歌·证道歌",
            "content": [
                "降龙钵，解虎锡，",
                "也是如来随事立。显权就实化众生，",
                "究竟皆从定慧出。"
            ]
        },
        {
            "title": "金刚随机无尽颂·净心行善分第二十三",
            "content": [
                "暖律潜消冻，万国春风动。",
                "柳上一声莺，唤醒轮回梦。"
            ]
        },
        {
            "title": "颂古九十八首",
            "content": [
                "迷悟是谁先起立，忘躯失命老婆心。",
                "东西岂离摩耶腹，南北弥纶针不任。"
            ]
        },
        {
            "title": "金刚随机无尽颂·无得无说分第七",
            "content": [
                "朝菌荣非速，一念无延促。",
                "超过数量心，智宝非荆玉。"
            ]
        },
        {
            "title": "金刚随机无尽颂·叹仰流通",
            "content": [
                "释梵龙天众，憍己加敬重。",
                "悟佛了无生，悟与含灵共。"
            ]
        },
        {
            "title": "颂证道歌·证道歌",
            "content": [
                "是则龙女顿成佛，一颗明珠非外物。",
                "南方无垢息光□，亲见灵山分皂白。"
            ]
        },
        {
            "title": "应化非真分第三十二",
            "content": [
                "七宝岂齐经，福多不离心。",
                "心心心是佛，何处更堪寻。"
            ]
        },
        {
            "title": "赞三十六祖颂",
            "content": [
                "精通无说说，本地亦无生。",
                "无生花满地，本传无尽灯。"
            ]
        },
        {
            "title": "无见顶相",
            "content": [
                "无影树下谁相识，瑠璃殿内绝形名。",
                "千岩色□祥光现，万壑松风和没人。"
            ]
        },
        {
            "title": "颂石头和尚草庵歌",
            "content": [
                "欲识庵中不死人，几回昏暗又天明。",
                "明暗不来渠不动，周天匝地等空平。"
            ]
        },
        {
            "title": "三昧诸颂",
            "content": [
                "出生入死足通神，全体三生父母灵。",
                "不是如来知见力，舍身财命卒难升。"
            ]
        },
        {
            "title": "颂证道歌·证道歌",
            "content": [
                "不因讪谤起冤亲，斩却猫儿不作声。",
                "尤赖赵州收得橛，草鞋搭脑笑忻忻。"
            ]
        },
        {
            "title": "金刚随机无尽颂·持经功德分第十五",
            "content": [
                "当处即瞿昙，骨董两头提。",
                "头长三尺二，身著七斤衫。"
            ]
        },
        {
            "title": "三昧诸颂",
            "content": [
                "千光一合圆如镜，万象森罗影现中。",
                "此光大用如如体，道了桥成风自同。"
            ]
        },
        {
            "title": "颂十玄谈·心印",
            "content": [
                "虽知体自虚空性，如理深渊融一镜。",
                "万象森罗没处藏，摩尼离垢当清净。"
            ]
        },
        {
            "title": "颂古九十八首",
            "content": [
                "万卷诗书难却易，片衣口饭易却难。",
                "说甚须弥和芥子，堂堂体露指风旛。"
            ]
        },
        {
            "title": "金刚随机无尽颂·能净业障分第十六",
            "content": [
                "持诵心无辍，不事闲言说。",
                "夜夜礼观音，水裹捞明月。"
            ]
        },
        {
            "title": "颂证道歌·证道歌",
            "content": [
                "数他珍宝有何益，倚门傍户痴心急。",
                "被伊轻贱且无言，衣裹明珠犹未识。"
            ]
        },
        {
            "title": "颂古九十八首",
            "content": [
                "赵州火急要人成，大众浑无半眼窥。",
                "骑个金毛游物外，南泉滴滴意深深。"
            ]
        },
        {
            "title": "颂证道歌·证道歌",
            "content": [
                "火裹生莲终不坏，念念劳生不自在。",
                "彼既丈夫我亦然，舍短从长无罣碍。"
            ]
        },
        {
            "title": "行住坐卧三十二颂",
            "content": [
                "如今无缝古棱层，透石穿云度有生。",
                "普纳众缘无住著，状如一室百千灯。"
            ]
        },
        {
            "title": "赞三十六祖颂",
            "content": [
                "迦那提波针投钵，深契无相心解脱。",
                "辨因木耳再来人，巧幻不亏於毫末。"
            ]
        },
        {
            "title": "金刚随机无尽颂·知见不生分第三十一",
            "content": [
                "能有几人知。鼓是两头皮，",
                "禾山打不迷。道吾闻举笏，"
            ]
        },
        {
            "title": "李光远宅籴米",
            "content": [
                "堪笑南泉老古锥，住山情况了无依。",
                "解使木人来买米，和光风月正先知。",
                "奇奇，柳眼桃腮总是机。",
                "寸草不生千万里，出门春色供依依。",
                "痴痴，三千不惜换骊珠。",
                "若问普庵来意处，光明遍匝体如如。"
            ]
        },
        {
            "title": "颂证道歌·证道歌",
            "content": [
                "岑崯幽邃长松下，月郎风高寒溜泻。",
                "潺湲古韵实希奇，卖向人前谁著价。"
            ]
        },
        {
            "title": "示徒",
            "content": [
                "未得尘劳息，须依善知识。",
                "若肯慈悲学，发愿施心力。",
                "入泥并入水，莫作闲戏剧。",
                "扬眉动目庭，法身无穷极。",
                "於中习懒者，管取没饭吃。",
                "趁队只□饱，披毛无了日。",
                "不信佛乘经，逐末本却失。",
                "咄哉大丈夫，你乘谁气力。",
                "当本无我人，贪忙有何益。",
                "何似歇无明，听吹无孔笛。",
                "五音六律全，皓月悲风寂。",
                "一声宇宙宽，个中闻的实。",
                "和同为智身，无物堪遮窒。",
                "奉劝草木影，闲时急收拾。"
            ]
        },
        {
            "title": "颂十玄谈·尘异",
            "content": [
                "丈夫自有冲天志，不著形名非与是。",
                "交彻辉光意气浓，金毛师子真堪畏。"
            ]
        },
        {
            "title": "颂证道歌·证道歌",
            "content": [
                "百兽闻之皆脑裂，穿山透石魔群折。",
                "夜来依旧卓长空，饱清风，",
                "漱明月。"
            ]
        },
        {
            "title": "颂十玄谈·回机",
            "content": [
                "木人夜半穿靴去，得意生身无住处。",
                "妙用难传妄想立，知君未解通方句。"
            ]
        },
        {
            "title": "金刚随机无尽颂·福智无比分第二十四",
            "content": [
                "世界须弥主，法身遍寰宇。",
                "拄地复撑天，切忌知人举。"
            ]
        },
        {
            "title": "颂证道歌·证道歌",
            "content": [
                "境静林閒独自游，端威无动体皆周。",
                "元来不管他人事，任彼桥流水不流。"
            ]
        },
        {
            "title": "金刚随机无尽颂·大乘正宗分第三",
            "content": [
                "四生空鸟迹，六道无见觅。",
                "十二假因缘，了幻元无识。"
            ]
        },
        {
            "title": "颂古九十八首",
            "content": [
                "似水煎茶待故人，知音吃了笑忻忻。",
                "茶水本来无一说，扬眉早是自瞒心。"
            ]
        },
        {
            "title": "何叔宜求颂",
            "content": [
                "十力功高谁履践，叔宜重叩普庵门。",
                "玄玄众妙灵知有，自肯唯心闻不闻。",
                "时信金刚通佛慧，情忘想尽合乾坤。",
                "夜月晓风消息满，希夷独步道常存。"
            ]
        },
        {
            "title": "颂四宾主",
            "content": [
                "直须认得本来真，智机心知外道人。",
                "联迹不留无对待，乾坤无不是吾身。"
            ]
        },
        {
            "title": "颂证道歌·证道歌",
            "content": [
                "法身觉了无一物，入灭降生非出没。",
                "观身实相亦如然，究竟何曾离兜率。"
            ]
        },
        {
            "title": "十二时歌",
            "content": [
                "日出卯，斋粥无□心觉饱。",
                "钵盂洗了自闲闲，方信赵州机便巧。",
                "师子见，全牙爪，",
                "惊杀百年老虎豹。捏怪文殊劈脑骑，",
                "二乘皆道庄严好。"
            ]
        },
        {
            "title": "颂证道歌·证道歌",
            "content": [
                "上士一决一切了，十二时中常皎皎。",
                "掷剑挥空大丈夫，回头自觉无边表。"
            ]
        },
        {
            "title": "颂证道歌·证道歌",
            "content": [
                "多年枉作风尘客，不问东西与南北。",
                "只应好住便安身，闻举汝身心似墨。"
            ]
        },
        {
            "title": "颂石头和尚草庵歌",
            "content": [
                "上乘菩萨信无疑，为法忘躯世所希。",
                "粉骨碎身应未报，声闻小果卒难知。"
            ]
        },
        {
            "title": "颂证道歌·证道歌",
            "content": [
                "弃有著空病亦然，却将阴入定安禅。",
                "阿赖耶识昆仑藏，万劫顽痴被业缠。"
            ]
        },
        {
            "title": "颂古九十八首",
            "content": [
                "妙指闲柴意马师，失之千里费工夫。",
                "佛法不是这道理，拙用金毛作野狐。"
            ]
        },
        {
            "title": "颂古九十八首",
            "content": [
                "飞空著地情依识，大地山河情识磨。",
                "色空明暗无相似，挑起蛇时会也麽。"
            ]
        },
        {
            "title": "金刚随机无尽颂·非说所说分第二十一",
            "content": [
                "真闻信不猜，无去亦无来。",
                "声闻无见解，人天几万回。"
            ]
        },
        {
            "title": "偈颂五首",
            "content": [
                "体得寰中物，忘机自葆光。",
                "老庄言不及，佛祖句难藏。",
                "槁木非成道，灰心岂离忙。",
                "资深无欠少，本有不须忘。"
            ]
        },
        {
            "title": "偈颂十四首",
            "content": [
                "若得桥行心亦行，莫教孤负见贫僧。",
                "不因通济何如此，暗室千年忽遇灯。"
            ]
        },
        {
            "title": "赞三十六祖颂",
            "content": [
                "阇夜多因地，昔为自在天。",
                "一契无作性，大用得言前。"
            ]
        },
        {
            "title": "颂十玄谈·心印",
            "content": [
                "呼为心印早虚言，满目真如自现交。",
                "十二时中无不应，金莺频道柳含烟。"
            ]
        },
        {
            "title": "加颂蜀僧雪颂",
            "content": [
                "自有山翁样子存，家传祖代没分文。",
                "南北东西无别有，光明遍照独为尊。"
            ]
        },
        {
            "title": "颂证道歌·证道歌",
            "content": [
                "一超直入如来地，自是众生不了利。",
                "行住坐卧总皆真，逐末兴心成执滞。"
            ]
        },
        {
            "title": "偈颂十四首",
            "content": [
                "雪人通身却吃骂，兔角拄杖三十下。",
                "龟毛索子钓虚空，道理本来非昼夜。",
                "元不借□□，宝所谁知价。",
                "一道常光即我心，逼寒虚空无缝罅。"
            ]
        },
        {
            "title": "颂证道歌·证道歌",
            "content": [
                "利物应机终不吝，毗耶假说众生病。",
                "众生了病即通光，领取旧持元本柄。"
            ]
        },
        {
            "title": "加颂蜀僧雪颂",
            "content": [
                "行人到此宜回首，此物元来处处有。",
                "除非自己肯承当，方信境缘无限丑。"
            ]
        },
        {
            "title": "行住坐卧三十二颂",
            "content": [
                "引领搬徒访万山，深明下手处艰难。",
                "圆成满目莲宫现，风铎声清意自闲。"
            ]
        },
        {
            "title": "颂古九十八首",
            "content": [
                "信地无闲处，知心用不非。",
                "微尘佛国土，妙在一毫厘。",
                "应当知是见，所说但随宜。",
                "古锥无做作，谩把布毛吹。"
            ]
        },
        {
            "title": "绍椿行者求颂",
            "content": [
                "假使八千五百岁，绍椿松鹤未为奇。",
                "不若绍明光不变，此中实应出家时。",
                "念道何忧衣食事，千光影裹听莺啼。",
                "闻声一啭浑消息，满目莲花不见枝。"
            ]
        },
        {
            "title": "颂三门",
            "content": [
                "道人活计若虚空，应物无心世岂同。",
                "假立化城标宝所，暂时指客怀寰中。"
            ]
        },
        {
            "title": "赞三十六祖颂",
            "content": [
                "优波耶鞠多，三昧力降魔。",
                "法传香种子，意气尚周罗。"
            ]
        },
        {
            "title": "颂十玄谈·转位",
            "content": [
                "金锁玄关留不住，穿云透石充寰宇。",
                "四时不语信寥寥，万劫超然希伴侣。"
            ]
        },
        {
            "title": "颂古九十八首",
            "content": [
                "古今学道与参禅，未谙眼耳妙言诠。",
                "一粒玄沙无住本，时时兴贩海南船。"
            ]
        },
        {
            "title": "金刚随机无尽颂·威仪寂静分第二十九",
            "content": [
                "千古任风吹，明月最相宜。",
                "寒鸿云外叫，此意有谁知。"
            ]
        },
        {
            "title": "金刚随机无尽颂·法身非相分第二十六",
            "content": [
                "如来一念周，无尽意风流。",
                "丰干骑老虎，沩山跨水牛。"
            ]
        },
        {
            "title": "赞三十六祖颂",
            "content": [
                "马鸣分身百亿，论数玄诠无极。",
                "六通三昧降魔，不用色声气力。"
            ]
        },
        {
            "title": "偈颂三十首",
            "content": [
                "今日不知来日事，贪嗔痴爱度朝昏。",
                "披毛戴角更相互，岂识修真般若门。"
            ]
        },
        {
            "title": "行住坐卧三十二颂",
            "content": [
                "扁鹊卢医速退边，大家饱吃普庵圆。",
                "解冤释结消诸病，感应无方不用钱。"
            ]
        },
        {
            "title": "颂证道歌·证道歌",
            "content": [
                "依在心，殃在身，",
                "汝身非与我同真。臭烂腥臊无用处，",
                "识神沈劫堕迷津。"
            ]
        },
        {
            "title": "金刚随机无尽颂·大乘正宗分第三",
            "content": [
                "欲说宗乘正，不落凡兼圣。",
                "有无俱不到，截断邪师柄。"
            ]
        },
        {
            "title": "颂证道歌·证道歌",
            "content": [
                "常独行，常独步，",
                "步步不离佛国土。不曾见有一众生，",
                "皆入无余涅磐户。"
            ]
        },
        {
            "title": "颂古九十八首",
            "content": [
                "玄沙大用，雪峰三弄。",
                "大地山河，六遍震动。"
            ]
        },
        {
            "title": "颂古九十八首",
            "content": [
                "未解空时决定疑，速教归去莫令迟。",
                "诸方罕辨无声句，师子还生师子见。"
            ]
        },
        {
            "title": "信士画真请赞",
            "content": [
                "法空为座，金刚为体，",
                "板如痴脱空无底。信心无二，",
                "吞山纳水。"
            ]
        },
        {
            "title": "颂古九十八首",
            "content": [
                "驴嘶马唤不回头，古佛光中未肯休。",
                "解道探机无别物，相逢聊示指端头。"
            ]
        },
        {
            "title": "化米",
            "content": [
                "当关击破黄金锁，佛与众生无两个。",
                "全提吞尽十方空，万亿龙天为护佐。",
                "雪歌独唱古峰头，风月溪山同赞和。",
                "从来经阐在当人，密赖知音共扬播。",
                "共扬播，非彼我，",
                "一钵千家崇善果。直叩维摩不二门，",
                "狭路相逢休放过。"
            ]
        },
        {
            "title": "颂证道歌·证道歌",
            "content": [
                "一颗圆光非内外，镇海明珠今尚在。",
                "仰山不敢自埋藏，问著灵知当不昧。"
            ]
        },
        {
            "title": "颂证道歌·证道歌",
            "content": [
                "去圣远兮邪见深，祖师肚裹觅知音。",
                "两个禅僧相借问，旧时佛法不如今。"
            ]
        },
        {
            "title": "学无学颂一十五首",
            "content": [
                "尝闻学道不依形，道不依形不离形。",
                "不离不依犹寐语，寻思寐语本天真。"
            ]
        },
        {
            "title": "颂石头和尚草庵歌",
            "content": [
                "石头和尚草庵歌，试问参方会世麽。",
                "千万莫将茅瓦比，离钩三寸绰清波。"
            ]
        },
        {
            "title": "睹弟子作颂题窗乃续韵警之",
            "content": [
                "饶舌刀，刀不透，",
                "临窗一语更离披。侬家自有同风事，",
                "千里无来却肯伊。"
            ]
        },
        {
            "title": "颂证道歌·证道歌",
            "content": [
                "了知生死不相关，却把虚空作鼓挽。",
                "打者甚多闻者少，禾山老汉实无端。"
            ]
        },
        {
            "title": "颂十玄谈·一色",
            "content": [
                "明月芦花不似他，於中一气逼天罗。",
                "涅槃影裹无相识，鼻孔辽天笑大歌。"
            ]
        },
        {
            "title": "颂证道歌·证道歌",
            "content": [
                "吾早年来积学问，冲风冒雨多迷闷。",
                "一到曹溪更不疑，方知往昔虚劳顿。"
            ]
        },
        {
            "title": "宣说神咒",
            "content": [
                "痴人著色又扣声，岂解圆音不可听。",
                "自古迄今宣不断，到家方觉少知音。"
            ]
        },
        {
            "title": "加颂蜀僧雪颂",
            "content": [
                "百千方便一乾坤，得者还须皂白分。",
                "珠体未明成五色，举头鹞子过罗村。"
            ]
        },
        {
            "title": "颂证道歌·证道歌",
            "content": [
                "犹如仰箭射虚空，力尽无功到底空。",
                "如何得似三平老，聊闻看箭劈开胸。"
            ]
        },
        {
            "title": "颂证道歌·证道歌",
            "content": [
                "宗迹通，说亦通，",
                "两处由来剑刃锋。八还要义漫天诀，",
                "七处徵心理一同。"
            ]
        },
        {
            "title": "颂证道歌·证道歌",
            "content": [
                "欲得不招无间业，对镜无心心自歇。",
                "何须苦苦外驰求，灵光独耀如明月。"
            ]
        },
        {
            "title": "行住坐卧三十二颂",
            "content": [
                "百里千乡信未圆，到来空爇一寻烟。",
                "我今朝夕时闻见，粉骨碎身报未全。"
            ]
        },
        {
            "title": "颂证道歌·证道歌",
            "content": [
                "真不立，妄本空，",
                "劝君贼过莫施弓。越古超今无可有，",
                "纤毫窒碍不能通。"
            ]
        },
        {
            "title": "颂证道歌·证道歌",
            "content": [
                "二十八代西天记，祖祖相传无别智。",
                "唐朝八定四空禅，有为不达真空位。"
            ]
        },
        {
            "title": "赞三十六祖颂",
            "content": [
                "迦毗摩罗师，外道成正真。",
                "了斯第一义，非故亦非新。"
            ]
        },
        {
            "title": "三昧诸颂",
            "content": [
                "空色无边际，离垢摩尼圆。",
                "能依实相用，助发有龙天。"
            ]
        },
        {
            "title": "颂石头和尚草庵歌",
            "content": [
                "万般解，笔写石镌处处卖。",
                "不将一字与人依，露迥迥兮赤洒洒。"
            ]
        },
        {
            "title": "颂古九十八首",
            "content": [
                "洞山活计未全包，太老赞龟罕辨爻。",
                "有物先天非相貌，岂干动用色相交。"
            ]
        },
        {
            "title": "颂证道歌·证道歌",
            "content": [
                "非但空摧外道心，人天归仰□至今。",
                "求男乞女头头应，动乐歌欢用我声。"
            ]
        },
        {
            "title": "偈颂三十首",
            "content": [
                "腊月三十夜，髑髅自相骂。",
                "阎老索饭钱，汝等怕不怕。",
                "龟毛敲兔角，五彩虚空画。",
                "正当恁麽时，摩尼谁著价。",
                "大年初一日，道闲却成急。",
                "自拜梦中人，妄想从谁立。",
                "唯我知不知，今古希相识。",
                "张三李四歌，草木空祗揖。",
                "日月转眼睛，历劫不曾停。",
                "三贤与十圣，枉费苦精神。",
                "常思达磨老，九年守少林。",
                "如今意不尽，瓦砾即真金。"
            ]
        },
        {
            "title": "颂证道歌·证道歌",
            "content": [
                "但自怀中解垢衣，威音王佛汝须知。",
                "忆前妙得犹为二，何况今时说是非。"
            ]
        },
        {
            "title": "金刚随机无尽颂·离相寂灭分第十四",
            "content": [
                "忻悲泪湿巾，忆昔枉精神。",
                "今朝闻道矣，夕死也甘心。"
            ]
        },
        {
            "title": "颂十玄谈·回机",
            "content": [
                "再三捞摝始方知，捉影逃形也太痴。",
                "行眼大悲分得半，维摩老汉始全提。"
            ]
        },
        {
            "title": "颂证道歌·证道歌",
            "content": [
                "即是如来真实相，闹市卓牌标榜样。",
                "子湖狗子咬三关，未透玄机招业障。"
            ]
        },
        {
            "title": "赞护教",
            "content": [
                "给孤施地，慈化为尊。",
                "护人成佛，功德奚论。"
            ]
        },
        {
            "title": "金刚随机无尽颂·无得无说分第七",
            "content": [
                "溟鲲运不赊，大地一微沙。",
                "更有九万里，依旧入芦花。"
            ]
        },
        {
            "title": "金刚随机无尽颂·如法受持分第十三",
            "content": [
                "善现重伸请，妙悟心清醒。",
                "实扣此经名，岂欲谈虚境。"
            ]
        },
        {
            "title": "偈颂三十首",
            "content": [
                "显老明禅，入理深渊。",
                "文殊为体，妙用普贤。",
                "凤山得旨，妙契南源。",
                "三株树下，坐断云烟。",
                "金刚作眼，鼻孔辽天。",
                "言谈讽咏，草木皆鲜。",
                "钦风久矣，偶睹惠然。",
                "如天甘露，沃我心田。",
                "希有希有，世外金仙。",
                "老婆心切，示我窥鞭。",
                "自知本有，久被尘缠。",
                "普光明殿，海印俱全。",
                "弥勒阁中了，了了何言。",
                "常在不欠，触目无边。",
                "一毫头上，妙绝偏圆。",
                "含融法界，本体现前。"
            ]
        },
        {
            "title": "颂十玄谈·达本",
            "content": [
                "勿於中路事空王，赞火还须金色光。",
                "烧却三千并世界，死中得活也无方。"
            ]
        },
        {
            "title": "大众仰观",
            "content": [
                "多身一体少人知，不体无空自执迷。",
                "除非妙达斯三昧，个裹圆观始不疑。"
            ]
        },
        {
            "title": "学无学颂一十五首",
            "content": [
                "周岁孩儿八十翁，若观老少绝宗风。",
                "众生世界本无有，妙在当人一性中。"
            ]
        },
        {
            "title": "赞三十六祖颂",
            "content": [
                "无事商那和，翛然了义多。",
                "是法不可说，转念摩噜陀。"
            ]
        },
        {
            "title": "金刚随机无尽颂·无法可得分第二十二",
            "content": [
                "为无所得耶，穷理绝纤瑕。",
                "不可得中得，无碍亦无遮。"
            ]
        },
        {
            "title": "颂证道歌·证道歌",
            "content": [
                "优游静坐野僧家，懒出廛中露爪牙。",
                "莫怪道人无可有，清风横点白云茶。"
            ]
        },
        {
            "title": "颂古九十八首",
            "content": [
                "自昧灵兴怕黑风，向他直道转盲聋。",
                "声中露体希人会，药山紫玉意和同。"
            ]
        },
        {
            "title": "颂证道歌·证道歌",
            "content": [
                "本元自性天真佛，一体无边含万物。",
                "迷时只道有西天，悟来当甚乾萝卜。"
            ]
        },
        {
            "title": "彭心斋讳逢源自作颂呈师师於一句下加三句",
            "content": [
                "中有居士，吞光饮露。",
                "无相光中有相身，无明路上无生路。"
            ]
        },
        {
            "title": "金刚随机无尽颂·持经功德分第十五",
            "content": [
                "功德无边量，不及如回向。",
                "回向理不如，妄想颠倒诳。"
            ]
        },
        {
            "title": "金刚随机无尽颂·离色离相分第二十",
            "content": [
                "头头见佛身，元是本来人。",
                "棒打不回头，照灵非故新。"
            ]
        },
        {
            "title": "颂十玄谈",
            "content": [
                "一一，恰似太虚经鸟迹。",
                "色即是空空不空，度日长吹无孔笛。"
            ]
        },
        {
            "title": "颂石头和尚草庵歌",
            "content": [
                "世人住处我不住，布施生天终陷坠。",
                "灵光独耀更无余，未达凡夫开眼睡。"
            ]
        },
        {
            "title": "赞三十六祖颂",
            "content": [
                "降生月氏国，名鸠摩罗多。",
                "宿乘尊者记，不二阿弥陀。"
            ]
        },
        {
            "title": "颂证道歌·证道歌",
            "content": [
                "了了见，无一物，",
                "唯有天真一如佛。普贤腹裹接观音，",
                "善财稽首称奇特。"
            ]
        },
        {
            "title": "颂十玄谈·玄机",
            "content": [
                "迢迢空劫勿能收，非相非名触处周。",
                "罔象无心珠自现，何劳汩没外驰求。"
            ]
        },
        {
            "title": "金刚随机无尽颂·庄严净土分第十",
            "content": [
                "昔日然灯所，见闻非我语。",
                "方成授记因，达道超今古。"
            ]
        },
        {
            "title": "颂十玄谈·达本",
            "content": [
                "却叹回时鬓似霜，眉毛眼睫放毫光。",
                "从前无理今皆道，笑指泥途七宝装。"
            ]
        },
        {
            "title": "四字书窗以印实相",
            "content": [
                "实离贯穿理不俱，一人直下体同渠。",
                "久停顽坐邪思起，返谤如来正觉虚。"
            ]
        },
        {
            "title": "金刚随机无尽颂·一体同观分第十八",
            "content": [
                "潭容万像沉，识水悟心深。",
                "堂裳空界月，痴猿彻夜寻。"
            ]
        },
        {
            "title": "颂证道歌·证道歌",
            "content": [
                "水是捉月争拈得，渠应不苟诸颜色。",
                "吴道僧繇画不成，痴猿彻夜空拿搦。"
            ]
        },
        {
            "title": "偈颂三十首",
            "content": [
                "空花水月，一纳无余。",
                "迷时四生六道，悟时一颗明珠。"
            ]
        },
        {
            "title": "颂十玄谈·玄机",
            "content": [
                "灵然一句超群象，不落圣几无伎俩。",
                "长笑一声烟雾宽，含虚寂照亡思想。"
            ]
        },
        {
            "title": "偈颂十四首",
            "content": [
                "大家同受用此且富贵，不妨普庵一穴真风水。",
                "乾坤巽，本无位。",
                "二十四向绝遮栏，非舌头人云心地。",
                "也无贱，也无贵，",
                "眼耳鼻舌通身意。无限山人不识龙，",
                "从前总是虚劳费。千峰万峰连不断，",
                "左右逢源无别水。荣华富贵几遭埋，",
                "益子荫孙无变已。蓦直下，",
                "无忌讳，司马头陀没意智。",
                "随机设化谩留名，个个趁獐失即麂。",
                "更迷已，寒静清明争挂纸。",
                "岂知空界现圆融，不顾浅深捞水底。"
            ]
        },
        {
            "title": "行住坐卧三十二颂",
            "content": [
                "火出木烬灰烟灭，黑白无纤可作师。",
                "喻若春风融腊雪，普令冷暖□偏枯。"
            ]
        },
        {
            "title": "学无学颂一十五首",
            "content": [
                "戴起枯髅撞眼晴，烧香设拜甚精勤。",
                "一盲引众谁人会，赚误世间多少人。"
            ]
        },
        {
            "title": "衲衣示众",
            "content": [
                "一个闲身包万有，不能自把著针缝。",
                "众缘聚衲须微细，妙相庄严一大通。",
                "下下针锋无不实，条条线贯不空空。",
                "连天铺地山和水，一合圆成始脱笼。",
                "更有一般奇物处，岩前枯木笑春风。"
            ]
        },
        {
            "title": "颂十玄谈·达本",
            "content": [
                "堪嗟去日颜如玉，常和白云空裹宿。",
                "千回万匝只如然，寥寥独唱无生曲。"
            ]
        },
        {
            "title": "颂证道歌·证道歌",
            "content": [
                "不是山僧逞人我，此事元来无两个。",
                "教诠十八不共法，共不共时是什么。"
            ]
        },
        {
            "title": "赞达磨",
            "content": [
                "妙契触目菩提，谁观达磨西归。",
                "只是老胡捏怪，好与三十竹篦。",
                "试问参方知不知，狂书早自落便宜。"
            ]
        },
        {
            "title": "金刚随机无尽颂·一体同观分第十八",
            "content": [
                "明月尚孤吟，松风似海音。",
                "海枯终见底，人死不知心。"
            ]
        },
        {
            "title": "金刚随机无尽颂·知见不生分第三十一",
            "content": [
                "如来重举问，不得等闲论。",
                "众生习气深，免堕三乘分。"
            ]
        },
        {
            "title": "颂十玄谈·祖意",
            "content": [
                "灵机争堕有无功，色空犹未达空空。",
                "空色本无权立号，无名全体露金风。"
            ]
        },
        {
            "title": "金刚随机无尽颂·净心行善分第二十三",
            "content": [
                "菩提元等平，摩尼一颗明。",
                "非色非非色，了自本无名。"
            ]
        },
        {
            "title": "金刚随机无尽颂·法界通花分第十九",
            "content": [
                "法界是檀那，人天福德魔。",
                "力尽箭还坠，依前入爱河。"
            ]
        },
        {
            "title": "金刚随机无尽颂·无为福胜分第十一",
            "content": [
                "施心超刹宝，晴空日杲杲。",
                "幽独迥无私，至今漫百草。"
            ]
        },
        {
            "title": "颂证道歌·证道歌",
            "content": [
                "万两黄金也消得，道人有甚相交涉。",
                "家中祖代没分文，广度河沙三界客。"
            ]
        },
        {
            "title": "颂证道歌·证道歌",
            "content": [
                "从来蹭蹬觉虚行，不辞山远与深坑。",
                "一担须弥难放下，爱观峰顶秀崚嶒。"
            ]
        },
        {
            "title": "金刚随机无尽颂·化无所化分第二十五",
            "content": [
                "杯涵落广弓，疑蛇病腹中。",
                "一切著眼坏，谁肯学真空。"
            ]
        },
        {
            "title": "颂证道歌·证道歌",
            "content": [
                "未了吾今为君决，一字不留无可说。",
                "耀古腾今彻底辉，不离当体常光洁。"
            ]
        },
        {
            "title": "颂证道歌·证道歌",
            "content": [
                "幻化空身即法身，且无分别与缘情。",
                "青青翠竹无非相，郁郁黄花搭地灵。"
            ]
        },
        {
            "title": "颂古九十八首",
            "content": [
                "麟德殿光充六合，君臣和会少知音。",
                "老婆饶舌重重举，杜口难开意气深。"
            ]
        },
        {
            "title": "颂证道歌·证道歌",
            "content": [
                "饥逢王膳不能餐，百品千般耀目间。",
                "将谓君家亲用底，谁知益我自生难。"
            ]
        },
        {
            "title": "颂证道歌·证道歌",
            "content": [
                "江月照，松风吹，",
                "不是渠浓更是谁。参禅学道波波走，",
                "岂知自有颗明珠。"
            ]
        },
        {
            "title": "颂证道歌·证道歌",
            "content": [
                "六般神通空不空，眼耳鼻舌身意同。",
                "无皮鼓子教谁打，古今分付与雷公。"
            ]
        },
        {
            "title": "颂古九十八首",
            "content": [
                "一拨眉毛露眼睛，只伤底许没瞳人。",
                "灯笼开口呵呵笑，衲僧和梦蹈车轮。"
            ]
        },
        {
            "title": "颂古九十八首",
            "content": [
                "何处无云不是门，藏锋不露理难论。",
                "雪峰未尽玄沙意，惹得村人村又村。"
            ]
        },
        {
            "title": "金刚随机无尽颂·一合相理分第三十",
            "content": [
                "有为皆纪梦，无为常不动。",
                "可惜这圆光，把与髑髅弄。"
            ]
        },
        {
            "title": "颂古九十八首",
            "content": [
                "无相光中罕遇人，恐参未彻滞疑情。",
                "横推直截何干碍，碾出灵明耀日新。"
            ]
        },
        {
            "title": "金刚随机无尽颂·福智无比分第二十四",
            "content": [
                "无为福胜田，顿觉如来禅。",
                "阿鼻刹那灭，八万及四千。"
            ]
        },
        {
            "title": "颂证道歌·证道歌",
            "content": [
                "吾早曾经多劫修，大通智胜本因周。",
                "困何佛法不现前，为伊不荐混迷流。"
            ]
        },
        {
            "title": "颂石头和尚草庵歌",
            "content": [
                "吾结草庵无宝贝，日劫相陪谁晓会。",
                "只缘穷子不归家，未免出头来捏怪。"
            ]
        },
        {
            "title": "颂证道歌·证道歌",
            "content": [
                "建立幢，立宗旨，",
                "语默风云处处是。莫言止道有曹溪，",
                "失汝元常何益利。"
            ]
        },
        {
            "title": "信士画真请赞",
            "content": [
                "苍天苍天。悟无生法，",
                "谈不说禅。开两片皮，",
                "括地该天。如何是佛，",
                "十万八千。"
            ]
        },
        {
            "title": "颂证道歌·证道歌",
            "content": [
                "一切水月一月摄，翳眼盲夫胡指决。",
                "都卢只这一心光，年年来叫桃花月。"
            ]
        },
        {
            "title": "金刚随机无尽颂·一体同观分第十八",
            "content": [
                "室内千灯晃，佛有何形状。",
                "如净琉璃中，内现真金相。"
            ]
        },
        {
            "title": "行住坐卧三十二颂",
            "content": [
                "了身如幻向谁言，运水搬柴化有缘。",
                "忽遇浴室人指水，轻清妙触转光鲜。"
            ]
        },
        {
            "title": "颂证道歌·证道歌",
            "content": [
                "貌悴骨刚人不顾，唯驾一乘称广度。",
                "谁人肯上此莲舟，独畅清风明月赋。"
            ]
        },
        {
            "title": "颂证道歌·证道歌",
            "content": [
                "寂灭性中莫问觅，恰似他乡迷路客。",
                "东西南北总无知，祗个无知大奇特。"
            ]
        },
        {
            "title": "颂十玄谈·还源",
            "content": [
                "宾主穆时全是妄，相逢迎送分阶巷。",
                "老胡不识警梁王，宝积摩尼欢喜藏。"
            ]
        },
        {
            "title": "行住坐卧三十二颂",
            "content": [
                "心地光明净土圆，一切人见我无言。",
                "只拈扫帚东西拨，震动三千及大千。"
            ]
        },
        {
            "title": "颂证道歌·证道歌",
            "content": [
                "不可毁，不可赞。",
                "迩古迄今光灿烂。镇州萝卜大三斤，",
                "桶裹水兮钵裹饭。"
            ]
        },
        {
            "title": "赞三十六祖颂",
            "content": [
                "马驹踏杀天下人，且有什麽相交涉。",
                "云作枝竿云作花，妙光圆寂含空劫。"
            ]
        },
        {
            "title": "行住坐卧三十二颂",
            "content": [
                "几番舒卷济群迷，马祖升堂百丈知。",
                "由是那时通一红，而今收放莫令迟。"
            ]
        },
        {
            "title": "信士画真请赞",
            "content": [
                "此法身，无变坏，",
                "鼻孔裹许藏三界。水月空花点不成，",
                "非相光中常自在。"
            ]
        },
        {
            "title": "题三门",
            "content": [
                "无门为法门，无入是真入。",
                "君礼信佛心，有为皆不及。",
                "舍财离相契无生，天耳廓通尘不立。"
            ]
        },
        {
            "title": "达理歌",
            "content": [
                "普庵识心达理，不是胡言乱语。",
                "教化三千大千，个个透泥入水。",
                "应无所住生心，更不祭神拜鬼。",
                "时中净念法身，何假烧钱化纸。",
                "不被邪魔所惑，各各尽淘真理。",
                "亦非夜聚晓散，亦不远寻山水。",
                "亦不发愿烧香，亦不弃离妻子。",
                "不咽众生血味，便敬六亲九祖。",
                "誓不饮酒猖狂，不入牢狱苦楚。",
                "见利便不干心，处处如钦父母。",
                "你争无明人我，我自无可作做。",
                "修桥补路随缘，身作山河国土。",
                "供养大地含灵，上愿皇图永固。",
                "时时风调雨顺，日日民歌乐舞。",
                "皆因自性天真，永不入他门户。",
                "如今一物无求，不著邪魔祛使。",
                "不离当处湛然，运水搬柴佛事。",
                "何须找铙击钹，岂用槌钟击鼓。",
                "饶舌合掌归依，早被参方取怒。",
                "只心普遍莲花，何异西方净土。",
                "自古本自无迷，今本何曾有悟。",
                "设有三乘五教，也似添盐和酣。",
                "生死涅槃如梦，佛说无所作做。",
                "更问达磨西来，他亦别无门路。",
                "直指人心是佛，不可更移一步。",
                "才有丝发是非，便入魔家邪户。",
                "死中得活之人，诸佛龙天守护。",
                "斩钉截铁丈夫，这个凡夫了事。",
                "如今人赞神钦，万劫群灵仰慕。",
                "到此若不回心，岂识摩尼宝库。",
                "自利利他不竭，经劫且无怕怖。",
                "披云啸月吟古风，透石穿山谈正法。",
                "只个心如巧画师，只个身如无缝塔。",
                "东村老婆是我娘，爷是南门张大伯。"
            ]
        },
        {
            "title": "金刚随机无尽颂·无得无说分第七",
            "content": [
                "南泉中水草，古锥更老倒。",
                "放却鼻头绳，四天无处讨。"
            ]
        },
        {
            "title": "颂证道歌·证道歌",
            "content": [
                "语默动静体安然，谢三抛下钓鱼船。",
                "刚道参方不出岭，痴人犹尚走如烟。"
            ]
        },
        {
            "title": "颂十玄谈·玄机",
            "content": [
                "撒手那边千圣外，见知不与凡同会。",
                "高峰绝顶棹孤舟，海裹炉焚烟自在。"
            ]
        },
        {
            "title": "金刚随机无尽颂·无法可得分第二十二",
            "content": [
                "信知如是是，如是是非是。",
                "真如无是非，咄哉休瞌睡。"
            ]
        },
        {
            "title": "皆遍示现",
            "content": [
                "春有百花冬有雪，夏有凉风秋有月。",
                "若无一事挂心头，个裹无私真廓彻。"
            ]
        },
        {
            "title": "颂古九十八首",
            "content": [
                "镜含世界几千春，非相非形假立名。",
                "汩没未尝离镜体，怜生谁合饮光人。"
            ]
        },
        {
            "title": "颂证道歌·证道歌",
            "content": [
                "觉即了，不施功，",
                "绕旋三匝耻卢公。虽留一宿非他得，",
                "自己灵光本廓通。"
            ]
        },
        {
            "title": "赞护教",
            "content": [
                "以南权正，无心应物。",
                "威德标宗，不可轻忽。"
            ]
        },
        {
            "title": "金刚随机无尽颂·一合相理分第三十",
            "content": [
                "方得契如如，倒骑三脚驴。",
                "踏翻毗卢顶，露出一文殊。"
            ]
        },
        {
            "title": "金刚随机无尽颂·依法出生分第八",
            "content": [
                "宝施三千界，住相终成坏。",
                "离相达无余，此是空知解。"
            ]
        },
        {
            "title": "金刚随机无尽颂·法界通花分第十九",
            "content": [
                "不辞山路远，要见唐朝面。",
                "对面也不识，谁知者方便。"
            ]
        },
        {
            "title": "十二时歌",
            "content": [
                "晡时申，衙鼓冬冬妙意新。",
                "括地该天人不会，如飘野马入迷津。",
                "不敢相，勿疏亲，",
                "露体堂堂绝翳尘。屠儿一念无诸业，",
                "龙女逡巡作佛身。"
            ]
        },
        {
            "title": "送米与百丈颂",
            "content": [
                "百丈孤支入道林，真如不动意难寻。",
                "道人相见非来往，语默全彰亘古今。",
                "近日庐陵亲得价，一时分付老婆心。"
            ]
        },
        {
            "title": "颂证道歌·证道歌",
            "content": [
                "莫将管见谤苍苍，井底蛙牛逞巨江。",
                "乾坤大地一只眼，用来还似一毫芒。"
            ]
        },
        {
            "title": "颂证道歌·证道歌",
            "content": [
                "取舍之心成巧伪，只应步步踏阴坑。",
                "大光普照盲无识，非时不共野狐争。"
            ]
        },
        {
            "title": "颂古九十八首",
            "content": [
                "经入藏，禅归海，",
                "普愿灵，正常在。",
                "除非道满月圆人，共话同知非向背。"
            ]
        },
        {
            "title": "偈颂三十首",
            "content": [
                "捏不成团拨不开，何须南岳又天台。",
                "六根门首无人用，惹得胡僧特地来。"
            ]
        },
        {
            "title": "示杨仲质",
            "content": [
                "谁识一微尘，於中藏本佛。",
                "时时常放光，照烛一切物。",
                "只许信心人，在处无轻忽。",
                "这回味未应，不离金刚骨。",
                "逢本分钳锤，煆成非外物。"
            ]
        },
        {
            "title": "颂证道歌·证道歌",
            "content": [
                "入海算沙徒自困，无本随商过海门。",
                "眼睹千珍并万宝，归来不得一文分。"
            ]
        },
        {
            "title": "颂石头和尚草庵歌",
            "content": [
                "饭了从容图睡快，杲日丽天无可晒。",
                "薄左卑右刂}轻雾没虚空，饱塞虚空全不奈。"
            ]
        },
        {
            "title": "颂证道歌·证道歌",
            "content": [
                "三岁便能大哮吼，文殊也道难征斗。",
                "遑遑权托罽宾牵，如今脱体无人守。"
            ]
        },
        {
            "title": "颂证道歌·证道歌",
            "content": [
                "证实相，无人法，",
                "不用尺刀并寸甲。魔军尽总证菩提，",
                "大地须弥一芥纳。"
            ]
        },
        {
            "title": "颂石头和尚草庵歌",
            "content": [
                "中下闻之必生怪，泥有著无生死快。",
                "改头换面者还来，历劫茫茫虚受罪。"
            ]
        },
        {
            "title": "颂证道歌·证道歌",
            "content": [
                "逆行顺行天莫测，邓隐峰破禅规则。",
                "丛林动念几千般，倒立归真谁胜得。"
            ]
        },
        {
            "title": "行住坐卧三十二颂",
            "content": [
                "千百年前老古锥，锄山钁圃示箴规。",
                "蛇儿挑起无人会，直截横抛更勿疑。"
            ]
        },
        {
            "title": "赞三十六祖颂",
            "content": [
                "庄严圣王子，僧回号难提。",
                "弃国避世荣，便入三摩底。"
            ]
        },
        {
            "title": "李总干遗诗十四句师於一句之下加颂七句",
            "content": [
                "朝朝去礼拜，谁识丹霞在。",
                "打倒木佛烧，院主反招罪。",
                "得相而无相，参方会不会。",
                "如来非大身，老卢快踏碓。"
            ]
        },
        {
            "title": "金刚随机无尽颂·正信希有分第六",
            "content": [
                "绣谷花争发，黄鸟声清滑。",
                "伤嗟今古人，错七更错八。"
            ]
        },
        {
            "title": "赞三宝",
            "content": [
                "迷悟本同光，信时无隐藏。",
                "幻空如梦体，三昧觉华王。"
            ]
        },
        {
            "title": "三昧诸颂",
            "content": [
                "大虚涂毒鼓，有病闻皆愈。",
                "无病闻皆死，死了却苏来，",
                "谁会辜负你。"
            ]
        },
        {
            "title": "金刚随机无尽颂·正信希有分第六",
            "content": [
                "青山无限好，自是人颠倒。",
                "四时勿变迁，不著从人讨。"
            ]
        },
        {
            "title": "偈颂三十首",
            "content": [
                "颠倒梦想忽然破，直入孤峰常独坐。",
                "不曾相见与相亲，祗麽巍巍迎达磨。",
                "东西露柱满添汤，南北石头快推磨。",
                "到与不到俱吃茶，万里清风同唱和。",
                "快活快活也大哥，达磨达磨真老婆。",
                "多时寻觅觅不见，却来草裹念摩诃。",
                "几年相伴急走过，新罗低头觅不见，",
                "举首又蹉过。今日无知知，",
                "不是强扬播。若有知知者，",
                "未免番成祸。四七二三不立形，",
                "历劫三祗祗这个。从古迄今食不餐，",
                "肚胀气均常不饿。伤嗟捉月夜猿痴，",
                "往复疲劳多退堕。不知古佛只传心，",
                "除了此心无别可。师子子，",
                "不消多，直下无心唱哩啰。",
                "拈却眼来作鼻孔，呵呵大笑探禅河。",
                "无量劫来风泡子，至今汩没和巴歌。",
                "稽首宝积佛，敬礼阿弥陀。",
                "普庵此来无个事，大家相劝演若多。",
                "元来不识头依旧，何须苦苦更波波。"
            ]
        },
        {
            "title": "行住坐卧三十二颂",
            "content": [
                "夜静风悲人悄悄，众缘事办寂寥寥。",
                "趺坐结跏云汉定，谁知卧月忽明朝。"
            ]
        },
        {
            "title": "颂证道歌·证道歌",
            "content": [
                "比来尘镜未曾磨，多口雪峰大老婆。",
                "漏泄天机光觌面，痴猿犹自漉清波。"
            ]
        },
        {
            "title": "金刚随机无尽颂·结实分主",
            "content": [
                "能执般若锋，发信力难穷。",
                "岂羡金轮位，只乐佛心通。"
            ]
        },
        {
            "title": "金刚随机无尽颂·非说所说分第二十一",
            "content": [
                "若言佛有说，执指为真月。",
                "月指两俱迷，昧修多罗□。"
            ]
        },
        {
            "title": "颂古九十八首",
            "content": [
                "净名也好吃棒，爱弄心肝五脏。",
                "除非到裹脱顽机，不消一句超无量。"
            ]
        },
        {
            "title": "一一光明",
            "content": [
                "日月灯光未足奇，若逢肉眼转迷痴。",
                "恒沙眷属光无二，万亿龙天守护持。"
            ]
        },
        {
            "title": "行童搬土",
            "content": [
                "童子聚沙为佛塔，而今搬土岂无功。",
                "忽然觉后知非土，当处回头识本宗。",
                "老僧念你善根微，所以教伊不失时。",
                "朝歌暮击三摩地，不久迷开解我机。"
            ]
        },
        {
            "title": "示徒",
            "content": [
                "我有陀罗名解脱，在在处处和尘拨。",
                "莫令拨著个风夫，何用剃头并展钵。",
                "咦，连妻带子庞居士，",
                "一时成佛都包括。妄心不灭祸难除，",
                "任向祈求卜大虚。了道不消多语话，",
                "当轩自有颗明珠。半夜三更莫费油，",
                "澄潭捉月几时休。冬年莫惹红尘客，",
                "家道安然体自周。寄语门徒诸弟子，",
                "得心安乐外何求。"
            ]
        },
        {
            "title": "颂证道歌·证道歌",
            "content": [
                "空拳指上生实解，巡行数墨看经快。",
                "圆蟾光体指俱迷，枉入三途虚受罪。"
            ]
        },
        {
            "title": "金刚随机无尽颂·持经功德分第十五",
            "content": [
                "门前废草庵，平常不离方。",
                "失却庵中主，犹是雅郎当。"
            ]
        },
        {
            "title": "金刚随机无尽颂·净心行善分第二十三",
            "content": [
                "是法无高下，纯一非昼夜。",
                "无故亦无新，非真亦非假。"
            ]
        },
        {
            "title": "颂十玄谈·尘异",
            "content": [
                "万法泯时全体现，大似金刚经百练。",
                "定光溶烁绝纤埃，只眼圆明何用见。"
            ]
        },
        {
            "title": "颂证道歌·证道歌",
            "content": [
                "定慧圆明不滞空，黄幡直下起清风。",
                "当时不得印宗老，卢能有过且无功。"
            ]
        },
        {
            "title": "学无学颂一十五首",
            "content": [
                "五家示派乱纵横，未到玄门语默争。",
                "诳谤自招无间业，直须全体坠深坑。"
            ]
        },
        {
            "title": "赞三宝",
            "content": [
                "圆光应现无心物，大地山河恰似无。",
                "骊珠一颗非非相，信者权将作画图。"
            ]
        },
        {
            "title": "颂证道歌·证道歌",
            "content": [
                "六代传衣天下闻，参禅学道□纷纷。",
                "争似丹霞烧木佛，傍观赤烂堕幽昏。"
            ]
        },
        {
            "title": "应化非真分第三十二",
            "content": [
                "无相中为人，天鼓发音声。",
                "汝等诸天人，昔为地狱身。"
            ]
        },
        {
            "title": "赞三宝",
            "content": [
                "直指人心亲见佛，何劳打瓦作龟爻。",
                "一片白云横谷口，几多归鸟尽迷巢。"
            ]
        },
        {
            "title": "颂古九十八首",
            "content": [
                "万仞峰撑没底船，凭知有点海中灯。",
                "六月卧冰铺瑞雪，大笑三声作麽生。"
            ]
        },
        {
            "title": "颂证道歌·证道歌",
            "content": [
                "寻师访道为参禅，先将鼻孔与人穿。",
                "大喝一声三日困，尘毛犹挂曲床边。"
            ]
        },
        {
            "title": "金刚随机无尽颂·无为福胜分第十一",
            "content": [
                "万物阵刍狗，灵鉴无能守。",
                "我尚不可得，非我何可有。"
            ]
        },
        {
            "title": "颂十玄谈·还源",
            "content": [
                "还乡曲调如何唱，蝶拍莺歌大道场。",
                "唯有禾山解打鼓，金牛作舞也寻常。"
            ]
        },
        {
            "title": "金刚随机无尽颂·化无所化分第二十五",
            "content": [
                "调御无他念，万行俱无欠。",
                "只是老婆心，三乘分顿渐。"
            ]
        },
        {
            "title": "颂古九十八首",
            "content": [
                "披云带雨凤翔来，住色依声眼不开。",
                "那个不曾通线缝，徒奔南岳往天台。"
            ]
        },
        {
            "title": "颂古九十八首",
            "content": [
                "没眼休谈见药山，免将明暗警盲参。",
                "特牛生子犹为易，石女生儿岂似凡。",
                "孤明独朗光无二，只恐痴猿搅碧潭。"
            ]
        },
        {
            "title": "偈颂三十首",
            "content": [
                "若无一切心，何用一切法。",
                "佛说一切法，为除一切心。",
                "若人解实相，於中无虚诳。",
                "说与不说同，是师名最上。",
                "实相未全融，语默空花同。",
                "而复结空果，后进不能通。",
                "何故不能通，缘师指落空。",
                "依妄不归实，师子堕邪宗。",
                "二妄相依堕，带累千万个。",
                "因人一道虚，契类皆招祸。",
                "不了却自心，只管说他过。",
                "将谓佛法僧，也似陈行货。",
                "倒床吃不得，苦痛忍难过。",
                "晓夕无把捉，又见火轮磨。",
                "始悔我自错，无福转加祸。",
                "未得将为得，未证将为证。",
                "妄想一刹那，果招沙劫病。",
                "皆是自欺心，不依佛慧命。",
                "六度未能圆，五戒犹未定。",
                "口说一切无，贪嗔转增盛。",
                "人问道如何，胡应全无性。",
                "此不见性种，三界魔民虫。",
                "众生若遭遇，万劫堕贫穷。",
                "自坏他亦坏，自聋他亦聋。",
                "自堕彼亦堕，自空彼亦空。",
                "究竟还如佛，万像一镜中。",
                "若能如是解，可表警凡笼。"
            ]
        },
        {
            "title": "偈颂三十首",
            "content": [
                "闲步游南陌，惟便野兴多。",
                "傍花看蝶舞，近柳听莺歌。"
            ]
        },
        {
            "title": "颂十玄谈·心印",
            "content": [
                "无心犹隔一重关，滞寂沉空也大难。",
                "啼问阿娘谁是母，闲云溪水笑潺潺。"
            ]
        },
        {
            "title": "颂证道歌·证道歌",
            "content": [
                "大千沙界海中沤，何必春风更点头。",
                "雪夜一枝浑漏泄，速传驿马进王侯。"
            ]
        },
        {
            "title": "颂证道歌·证道歌",
            "content": [
                "弹指圆成八万门，有无无有岂堪论。",
                "假设千经并万论，直应迦叶不闻闻。"
            ]
        },
        {
            "title": "金刚随机无尽颂·净心行善分第二十三",
            "content": [
                "莫要问前程，何方不现成。",
                "动用语默处，不欠一微针。"
            ]
        },
        {
            "title": "颂十玄谈·祖意",
            "content": [
                "回途石马出纱笼，嘶起寰中雨后风。",
                "吹散暮运孤月朗，危峦烟寺一声钟。"
            ]
        },
        {
            "title": "谢戴安抚书院额",
            "content": [
                "普庵以此香，回向大居士。",
                "幻尽觉圆者，妙意难遮覆。",
                "惠我二笔端，三昧非迷悟。",
                "世间岂识知，何处寻门户。",
                "六字光慈化，千古人钦慕。",
                "象出普庵名，天龙常守护。",
                "法本付贤侯，利益何穷数。",
                "伤嗟逐末流，忙忙失元路。",
                "千里万里体无间，世世世间非我所。",
                "谢安抚，云轩密布巴陵时，",
                "愿长青眸垂一顾。"
            ]
        },
        {
            "title": "十二时歌",
            "content": [
                "人定亥，坠石痴人犹捣碓。",
                "忽然舂出古菱花，照地照天无向背。",
                "今时人，会不会，",
                "未了先须除渴爱。情忘想尽至无依，",
                "体若虚空非内外。"
            ]
        },
        {
            "title": "行住坐卧三十二颂",
            "content": [
                "将勤补拙入厨中，不问青泥事事充。",
                "拾得寒山明此意，如今成佛满虚空。"
            ]
        },
        {
            "title": "金刚随机无尽颂·妙行无住分第四",
            "content": [
                "妙行无拘执，三界非出入。",
                "相对且无言，巍巍独足立。"
            ]
        },
        {
            "title": "金刚随机无尽颂·标经题目",
            "content": [
                "般若真微妙，无相为宗要。",
                "无住元为体，十方皆昭耀。",
                "研穷理趣长，堆卷积山冈。",
                "言言不及，一口吸西江。",
                "方言称智慧，真人本无位。",
                "出入面门间，参方还了利。",
                "喻法比金刚，万邪岂可当。",
                "不坏超今古，日久共行藏。",
                "彼岸波罗蜜，清光穿白日。",
                "镜中不乱光，虚空无鸟迹。",
                "经文华贯行，破有作法王。",
                "连年心苦念，不悟枉时光。",
                "谁知远烟浪，孤帆一片张。",
                "穿却虚空鼻，不著更参详。",
                "别有好思量，满目足风光。",
                "钓船依旧放，不见谢三郎。"
            ]
        },
        {
            "title": "金刚随机无尽颂·如理实见分第五",
            "content": [
                "如来非所说，要解无说说。",
                "将无闻为闻，方达西来诀。"
            ]
        },
        {
            "title": "颂证道歌·证道歌",
            "content": [
                "大施门开无拥塞，何须远劫方修得。",
                "只要无心直下休，一颗圆光非异色。"
            ]
        },
        {
            "title": "颂古九十八首",
            "content": [
                "鼻孔辽天老古锥，入泥入水惊贫儿。",
                "死中得活机锋疾，不断玄风彻紫微。"
            ]
        },
        {
            "title": "金刚随机无尽颂·一相无相分第九",
            "content": [
                "一来兼不返，我道也担板。",
                "超凡越圣时，脑后方开眼。"
            ]
        },
        {
            "title": "颂古九十八首",
            "content": [
                "知有之人不出头，涅槃光裹度春秋。",
                "一条水牯金穿鼻，万劫逍遥得自由。"
            ]
        },
        {
            "title": "颂证道歌·证道歌",
            "content": [
                "今日分明须剖析，天临日照融光碧。",
                "担板玄沙不许名，从古至今无影迹。"
            ]
        },
        {
            "title": "颂石头和尚草庵歌",
            "content": [
                "住庵人，体露堂堂非故新。",
                "毫发有差魔道种，一尘不立妙通真。"
            ]
        },
        {
            "title": "颂十玄谈",
            "content": [
                "演演，莫执文书案上殿。",
                "教人戒定慧坚牢，知见解脱堂堂显。"
            ]
        },
        {
            "title": "纸被歌训行童",
            "content": [
                "一片白云挂在身，披时不许染红尘。",
                "轻罗细想应难比，重锦寻思未可亲。",
                "岂非颜色白如玉，成现都卢只一幅。",
                "红窗妖艳见低头，六贼三尸尽降伏。",
                "日充衣，夜得盖，",
                "不长不短也不大。世人问我何处寻，",
                "蔡伦弟子将来卖。买得将来披，",
                "不许邪魔罔两知。解向市廛遮云雨，",
                "要与闲人隔是非。纵颠狂，",
                "任落魄，披入村中人恶恶。",
                "直饶紫绶与金章，我也未肯轻轻博。"
            ]
        },
        {
            "title": "颂证道歌·证道歌",
            "content": [
                "师子吼，无畏说，",
                "巍巍不动威光摄。十方法界现全身，",
                "且无伴侣相交涉。"
            ]
        },
        {
            "title": "颂证道歌·证道歌",
            "content": [
                "莽莽荡荡招殃祸，佛宝金轮翻铁磨。",
                "十波罗蜜变洋铜，饱吃多餐应不饿。"
            ]
        },
        {
            "title": "颂证道歌·证道歌",
            "content": [
                "直截根源佛所印，三界虚出失性命。",
                "印泥印水印虚空，盲参佩印成心病。"
            ]
        },
        {
            "title": "颂四宾主",
            "content": [
                "直下无君回避处，声色全彰第一义。",
                "取相凡夫承不知，顿悟圆音方了利。"
            ]
        },
        {
            "title": "金刚随机无尽颂·离相寂灭分第十四",
            "content": [
                "支解不生嗔，语默自忻忻。",
                "深知无相貌，木石表虚形。"
            ]
        },
        {
            "title": "颂证道歌·证道歌",
            "content": [
                "非不非，是不是，",
                "是非不入三摩地。一念普观无量劫，",
                "无去无来亦无住。"
            ]
        },
        {
            "title": "金刚随机无尽颂·正信希有分第六",
            "content": [
                "戒福修持众，罕得无心用。",
                "众生肉为菜，讲论喧天鬨。"
            ]
        },
        {
            "title": "金刚随机无尽颂·结实分主",
            "content": [
                "劈开三十二，金点琉璃器。",
                "灿烂烁光辉，谁解分明契。"
            ]
        },
        {
            "title": "金刚随机无尽颂·威仪寂静分第二十九",
            "content": [
                "欲明三界主，莫信邪师语。",
                "说有有无时，道在未相许。"
            ]
        },
        {
            "title": "金刚随机无尽颂·叹仰流通",
            "content": [
                "钦闻如是经，遍吉示知音。",
                "天上及地下，尽属法王心。"
            ]
        },
        {
            "title": "颂证道歌·证道歌",
            "content": [
                "体若虚空勿涯岸，通身是口说得半。",
                "三种病人也会医，灯笼露柱常相伴。"
            ]
        },
        {
            "title": "颂十玄谈·还源",
            "content": [
                "明月堂前枯梅华，太阳门下雪交加。",
                "宝楼阁裹多怪败，达哩摩尼吽左口右发}吒。"
            ]
        },
        {
            "title": "放光和来",
            "content": [
                "主伴重重绝世伦，今朝即是旧时人。",
                "迷悟是谁堪话会，姚黄魏紫一般春。"
            ]
        },
        {
            "title": "颂十玄谈·转位",
            "content": [
                "优钵罗花火裹开，方知达磨不虚来。",
                "夜来一霎清明雨，万卉千葩胜剪裁。"
            ]
        },
        {
            "title": "与王巡检",
            "content": [
                "达磨非为后，瞿昙未是先。",
                "当来无量劫，懒翁得自然。"
            ]
        },
        {
            "title": "金刚随机无尽颂·持经功德分第十五",
            "content": [
                "持经力荷担，忘机越圣几。",
                "深心奉尘刹，古佛共同参。"
            ]
        },
        {
            "title": "彭心斋讳逢源自作颂呈师师於一句下加三句",
            "content": [
                "光大深渊，匝地周天。",
                "常忆江南三月裹，鹧鸪啼处百花鲜。"
            ]
        },
        {
            "title": "颂石头和尚草庵歌",
            "content": [
                "此时山僧都不会，犹若太虚无内外。",
                "临时机化即非真，□取驰求还自背。"
            ]
        },
        {
            "title": "买油",
            "content": [
                "三百六十斤油，何须苦苦问他求。",
                "心光廓彻灯何用，水草无心若画牛。",
                "五味舌头无足日，煎熬煮炙几时休。",
                "功辨斯成无点染，西江一口绝纤流。"
            ]
        },
        {
            "title": "颂证道歌·证道歌",
            "content": [
                "不见一法即如来，万机顿绝笑咍咍。",
                "将军战马今何在，野草闲花满地开。"
            ]
        },
        {
            "title": "金刚随机无尽颂·善现起请分第二",
            "content": [
                "菩提无相貌，凡夫多变豹。",
                "不落堕野狐，不昧犹成罩。"
            ]
        },
        {
            "title": "擎山持杵",
            "content": [
                "擎山抱岳疾如风，持杵拈槌解脱空。",
                "世间有相非身大，须弥总纳一尘中。"
            ]
        },
        {
            "title": "金刚随机无尽颂·究竟无我分第十七",
            "content": [
                "沩山牛加字，鼻孔皆相似。",
                "牧人执杖看，免惹闲公事。"
            ]
        },
        {
            "title": "颂证道歌·证道歌",
            "content": [
                "五阴浮云空去来，自是凡夫眼不开。",
                "烂煮坚冰充午膳，熟煎雪块作油左饣右追}。"
            ]
        },
        {
            "title": "颂证道歌·证道歌",
            "content": [
                "何表无生慈忍力，洞庭撞倒虚空吃。",
                "不留丝发与人知，摩诃般若波罗蜜。"
            ]
        },
        {
            "title": "颂证道歌·证道歌",
            "content": [
                "波离萤光增罪结，却把小乘文句说。",
                "疑心到此转怀惶，莫怪经非人自拙。"
            ]
        },
        {
            "title": "偈颂十四首",
            "content": [
                "实相无空无不空，将不空执尚违宗。",
                "一多无位谁分别，万象森罗一镜中。",
                "庵本无庵开不开，灵知自性即如来。",
                "寻源穷处烟霞伴，南岭风光近日回。",
                "上无片瓦下无锥，被喧卜静了无依。",
                "多求欲叩无心者，既了无心岂是非。",
                "若将色见普庵人，未免随流不契津。",
                "千里无来同受用，纵横妙用自家珍。",
                "莫怪渠侬不出头，了心非相永无求。",
                "相逢谁觉梦不梦，浪静闲乘般若舟。"
            ]
        },
        {
            "title": "学无学颂一十五首",
            "content": [
                "病在已而过在师，脱师离已闷胡芦。",
                "从前学解皆忘却，撞头磕脑愈心粗。"
            ]
        },
        {
            "title": "学无学颂一十五首",
            "content": [
                "休道这边与那边，得时何更有枯偏。",
                "有为皆是梦，梦中明白体如然。"
            ]
        },
        {
            "title": "偈颂五首",
            "content": [
                "南山北岭如父母，张三李四皆佛祖。",
                "随时只个无著相，许你住山一鈯斧。"
            ]
        },
        {
            "title": "金刚随机无尽颂·知见不生分第三十一",
            "content": [
                "真如实不如，万法了无依。",
                "钟中无鼓响，不堕往来机。"
            ]
        },
        {
            "title": "金刚随机无尽颂·不受不贪分第二十八",
            "content": [
                "不应贪福德，强接无生客。",
                "闻声恰似聋，见声非外色。"
            ]
        },
        {
            "title": "偈颂三十首",
            "content": [
                "乍雨乍晴宝象明，东西南北乱云深。",
                "失珠无限人遭劫，幻应权机为汝清。"
            ]
        },
        {
            "title": "颂古九十八首",
            "content": [
                "仰之弥高，赞之弥坚。",
                "瞻之在后，忽然在前。",
                "石头重举，隐峰无言。",
                "若更不会，三千大千。"
            ]
        },
        {
            "title": "颂十玄谈·祖意",
            "content": [
                "祖意如空不是空，鹏程九万力唯风。",
                "若非风体空何用，体得无空道自通。"
            ]
        },
        {
            "title": "颂古九十八首",
            "content": [
                "口说难穷意普通，世间希有义和同。",
                "三春万卉皆含笑，装点繁花只一风。"
            ]
        },
        {
            "title": "大圆智镜",
            "content": [
                "普庵非相亦非名，达本忘情不见人。",
                "孤月全收无意识，桂轮独耀绝纤尘。",
                "三祗一念汤消雪，万行须臾火烁冰。",
                "到此何劳声色问，共君本自镜圆明。",
                "若将铜器作天真，背黑面青赚学人。",
                "本性如空含万物，妙明寂照岂容尘。",
                "山河石壁三春雾，空色全彰六月冰。",
                "智自圆明非我所，不拘日月定光明。"
            ]
        },
        {
            "title": "颂十玄谈·转位",
            "content": [
                "剑树刀山喝使摧，十波罗蜜印灵台。",
                "光轮无尽奚边表，不是贪嗔根得来。"
            ]
        },
        {
            "title": "金刚随机无尽颂·如法受持分第十三",
            "content": [
                "休擎日下灯，髑髅照路行。",
                "一日皮相离，零落撒荒坑。"
            ]
        },
        {
            "title": "颂古九十八首",
            "content": [
                "个中须得意，□□又生疑。",
                "本不假修造，识破现圆如。"
            ]
        },
        {
            "title": "颂四宾主",
            "content": [
                "主中宾，近日门风革故新。",
                "相见相闻俱不谬，时时笑觉梦中神。"
            ]
        },
        {
            "title": "赞三十六祖颂",
            "content": [
                "曹溪一滴水，周匝无余欠。",
                "孤峰绝顶浪滔天，大洋海裹金刚焰。"
            ]
        }
    ]
}