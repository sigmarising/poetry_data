{
    "dynasty": "宋",
    "author": "杨万里",
    "intro": "杨万里（1127-1206） 字廷秀，号诚斋，吉州吉水（今属江西）人。高宗绍兴二十四年（1154）进士。曾任太常博士、广东提点刑狱、尚书左司郎中兼太子侍读、秘书监等。主张抗金，正直敢言。宁宗时因奸相专权辞官居家，终忧愤而死。诗与尤袤、范成大、陆游齐名，称南宋四家。构思新巧，语言通俗明畅，自成一家，时称“诚斋体”。其词风格清新、活泼自然，与诗相近。著有《诚斋集》。",
    "items": [
        {
            "title": "和段季承左藏惠四绝句",
            "content": [
                "遮莫蟠胸书似山，更饶落笔语如泉。",
                "阴何绝倒无人怨，却怨渠侬秘不传。"
            ]
        },
        {
            "title": "和罗巨济山居十咏",
            "content": [
                "老子朝慵起，春风苦唤行。",
                "晴边犹著雪，寒後未闻莺。",
                "偶见千峰翠，偏令两眼明。",
                "倦来浑欲睡，无处避溪声。"
            ]
        },
        {
            "title": "雨中道旁丛竹",
            "content": [
                "竹也岂不好，道旁端可嗔。",
                "只教寒雨里，将冷洒行人。"
            ]
        },
        {
            "title": "题吴江三高堂陆鲁望",
            "content": [
                "读尽诗书不要官，饥寒欲死岂无田。",
                "生憎俗子慵开眼，逢著诗人便绝弦。",
                "笠泽弁小三益友，笔床茶灶一鱼船。",
                "羡渠赤脚弄明月，蹈破五湖光底天。"
            ]
        },
        {
            "title": "表弟周明道工於傅神而山水亦佳，久别来访，",
            "content": [
                "侬家有轴郭熙山，堕在水溪雪岭间。",
                "有弟新来眼如月，为侬洗手拾将还。",
                "",
                ""
            ]
        },
        {
            "title": "过新开湖五首",
            "content": [
                "一鸥得得隔湖来，瞥见鱼儿眼顿开。",
                "只为水深难立脚，翩然飞下却飞回。"
            ]
        },
        {
            "title": "和张器先十绝",
            "content": [
                "向来一别十番秋，消息中间风马牛。",
                "只道故人霄汉去，不应林岳小淹留。"
            ]
        },
        {
            "title": "阻风乡口一日，诘朝船进，雨作，再小泊雷江",
            "content": [
                "朔吹憎船进，东暾让雨行。",
                "云移青嶂动，鸦度白云明。",
                "淹泊宁吾愿，吟哦且客情。",
                "江边一株柳，憔悴似余生。",
                "",
                ""
            ]
        },
        {
            "title": "月下杲饮七首",
            "content": [
                "恰则天方暮，如何月正中。",
                "一年无此热，今夕绝无风。",
                "早藕凝松雪，新菱剥酽红。",
                "醉邹堪避暑，只合著衰翁。"
            ]
        },
        {
            "title": "夙兴待且旦二绝",
            "content": [
                "村里无铜漏，金鸡管杀更。",
                "百声犹未晓，却等第三声。"
            ]
        },
        {
            "title": "记丘宗卿咽冰语",
            "content": [
                "醉咽冰丸不作难，不须碎嚼不须餐。",
                "听渠历历胸中过，一寸诗肠一寸寒。"
            ]
        },
        {
            "title": "题尤延之右司遂初堂二首",
            "content": [
                "漫仕风中絮，归心水上鸥。",
                "把茅新结屋，藜杖旧经丘。",
                "花底春勾引，灯前夜校雠。",
                "何如添我住，二老更风流。"
            ]
        },
        {
            "title": "荷桥",
            "content": [
                "桥压荷梢过，花围桥外饶。",
                "荆溪无胜处，胜处是荷桥。"
            ]
        },
        {
            "title": "新安江水自绩溪发源",
            "content": [
                "金陵江水只咸腥，敢望新安江水清。",
                "皱底玻璃还解动，莹然酃渌却消酲。",
                "泉从山骨无泥气，玉漱花汀作佩声。",
                "水记茶经都未识，謪仙句里万年名。"
            ]
        },
        {
            "title": "和段季承左藏惠四绝句",
            "content": [
                "四诗赠我尽新奇，万象从君听指麾。",
                "流水落花春寂寞，小风淡日燕差池。"
            ]
        },
        {
            "title": "雪晓舟中生火二首",
            "content": [
                "乌银玉质金石声，见火忽学爆竹鸣。",
                "腷腷膞膞久不停，白日坐上飞繁星。",
                "不知何怒泄不平，不知何喜唧唧吟。",
                "待渠自静勿与争，切莫借箸怒复生。",
                "到渠缄口两耳热，铜鉼在旁却饶舌。"
            ]
        },
        {
            "title": "五月十六夜，病中无聊，起来步月五首",
            "content": [
                "道是月明星便稀，阿暪此句未为奇。",
                "今霄斗柄也不见，一镜孤光天四垂。"
            ]
        },
        {
            "title": "桧迳晓步二首",
            "content": [
                "雨歇林间凉自生，风穿迳里晓逾清。",
                "意行偶到无人处，惊起山禽我亦惊。"
            ]
        },
        {
            "title": "过章戴岸二首",
            "content": [
                "山水教无暑，牛羊报有村。",
                "近沙经雨净，远树入烟昏。",
                "奔走何时了，升沉未要论。",
                "江鸥大自在，雪影正孤翻。"
            ]
        },
        {
            "title": "走笔和张功父玉照堂十绝",
            "content": [
                "老见千花眼便昏，忆梅长为赋招魂。",
                "只今身住西湖上，不羡淮南岭上村。"
            ]
        },
        {
            "title": "睡起观山",
            "content": [
                "过雨前汀未可登，搴篷小散睡瞢腾。",
                "船头政好看山色，一点江风冷似冰。"
            ]
        },
        {
            "title": "寄题邹公桥",
            "content": [
                "吾侪一事辨不曾，邹公一桥了此生。",
                "省齐先生三大字，此桥便有千载意。",
                "今年天亦与护持，桃花春水不多肥。",
                "济川题柱吾无梦，梦借新桥作钓矶。"
            ]
        },
        {
            "title": "休日晚步二绝句",
            "content": [
                "晚云欲雨又欲晴，天借吾人作此行。",
                "莫道行春无云处，山矾香里听溪声。"
            ]
        },
        {
            "title": "和冯倅投赠韵二首",
            "content": [
                "茧纸松煤细作行，两诗字字可珍藏。",
                "书生伎俩成何事？只传虚名万古香。"
            ]
        },
        {
            "title": "正月二十四夜，朱师古少卿招饮小楼看灯二首",
            "content": [
                "南北高峰醒醉眸，市喧都寂似岩幽。",
                "君言去岁西湖雨，城外荷声到此楼。"
            ]
        },
        {
            "title": "正月三日宿范氏庄四首",
            "content": [
                "野践得幽咏，不吐聊自味。",
                "健步忽传呼，云有远书至。",
                "开缄秪暄凉，此外无一事。",
                "奇怀坐消泯，追省宁复记。",
                "方驩遽成闷，俗物真败意。",
                "山鹊下虚庭，对语含喜气。",
                "一笑起振衣，吾心本无滞。"
            ]
        },
        {
            "title": "初秋戏作山居杂兴俳体十二解",
            "content": [
                "湖蜜青房蛹剥琼，沼犀紫觝脑藏冰。",
                "先生病暑无多酌，堆飣金柈作麽生。"
            ]
        },
        {
            "title": "七月十二日夜登清心阁醉吟",
            "content": [
                "小楼秋夜月明底，仰不见天惟见水。",
                "岸巾独立四无人，白月青天伴杨子。",
                "谁知横玉作秋声，一声吹尽九陌尘。",
                "月轮半仄吾未睡，楼角风生凉杀人。"
            ]
        },
        {
            "title": "题胡季亨观生亭二首",
            "content": [
                "漏泄春光有阿亨，一双诗眼太乖生。",
                "草根未响渠先觉，不待黄鹂第一声。"
            ]
        },
        {
            "title": "过宝应县新开湖十首",
            "content": [
                "五湖佳处是荒寒，却为无山水更宽。",
                "皈去江南无此景，未须吃饭且来看。"
            ]
        },
        {
            "title": "十山歌呈太守胡平一",
            "content": [
                "贤尹如何受吏谩，青天白日万人看。",
                "忽然一展霹雳手，尽杖偷魁窜远蛮。"
            ]
        },
        {
            "title": "筠庵晚睡三首",
            "content": [
                "享了荷花上番香，却穿竹径百弓长。",
                "满园亭榭都参遍，秪有筠庵第一凉。"
            ]
        },
        {
            "title": "题陈叔虎绣梅花扇",
            "content": [
                "掯下生寒影，针端即化工。",
                "冰痕将雪点，不受烛光融。"
            ]
        },
        {
            "title": "三月三日上忠襄坟，因之行散，得十绝句",
            "content": [
                "除却锺山与石城，六朝遗迹问难真。",
                "里名只道新名好，不道新名误後人。"
            ]
        },
        {
            "title": "临贺别驾李子西同年寄五字诗，以杜句君随丞",
            "content": [
                "我本南溪老，手弄溪中云。",
                "诵诗爱招隐，读骚续湘君。",
                "忽捧公府核，遂远先人坟。",
                "春暮归未得，落花政纷纷。",
                "",
                ""
            ]
        },
        {
            "title": "晚过侧溪山下",
            "content": [
                "看山妙处几曾知，落照斜明始觉奇。",
                "皱尽衣裳纹欲裂，争先头角远相追。",
                "松梢别放六峰出，江底倒将千嶂垂。",
                "一路诗篇浑漫与，侧溪端的不相亏。"
            ]
        },
        {
            "title": "高宗圣神武文宪孝皇帝挽诗二首",
            "content": [
                "芒动长星帚，亲挥却日戈。",
                "再令天有柱，一定海无波。",
                "黄屋非尧乐，薰琴付舜歌。",
                "秪书魏荡字，诔语不须多。"
            ]
        },
        {
            "title": "舟过青半，望横山塔二首",
            "content": [
                "莫问兰溪双只牌，青半已见玉崔嵬。",
                "去年辞了横山塔，不谓今年却再来。"
            ]
        },
        {
            "title": "送刘觉之皈蜀",
            "content": [
                "大江东西湖南北，鹄袍学子森如竹。",
                "何人开口不伊川，阿谁初道此水源。",
                "清纯先生刘夫子，冷笑俗儒钻故纸。",
                "梦中亲见大小程，为渠剌船入洙泗。",
                "唴我结发从先生，日日看子趋鲤庭。",
                "先生命子却从我，小窗短檠共灯火。",
                "陋巷柴扉共寒饿，安知头上天几大。",
                "子今行李寄大宁，翩然束书游帝城。",
                "袖中一卷经济策，天关九虎叫不应。",
                "朝来忽见毛生剌，看来看去惊且喜。",
                "风花聚散二十年，何许飞堕老眼前。",
                "相逢几日又相别，珍重两字不忍说。",
                "我有故山江之西，秪遣思皈不遣皈。",
                "赠行聊借退之诗，石头城下一杯酒，",
                "便是此生长别离。"
            ]
        },
        {
            "title": "寒食雨中，同舍约游天竺，得十六绝句呈陆务",
            "content": [
                "破雨游山也莫嫌，却缘山色雨中添。",
                "人家屋里生松树，穿出茅檐却覆檐。",
                "",
                ""
            ]
        },
        {
            "title": "阻风乡口一日，诘朝船进，雨作，再小泊雷江",
            "content": [
                "幸自无多雨，其如不酽晴。",
                "响窗疏复密，晕水灭还生。",
                "鷰竞波中影，山凝岛外情。",
                "残春只五日，留取作江行。",
                "",
                ""
            ]
        },
        {
            "title": "晴後弃雪四首",
            "content": [
                "滕家仙子六琼娘，煮露为酥不剩浆。",
                "滴作玉虫千万只，一时飞满白云乡。"
            ]
        },
        {
            "title": "跋淳溪汪立义大学致知图二首",
            "content": [
                "此事元无浅与深，著衣吃饭送光阴。",
                "却绿说似痴人梦，便向汪家图里寻。"
            ]
        },
        {
            "title": "送金元度教授辞满赴部改秩",
            "content": [
                "金华唐吕两儒先，夜半黄梅君并传。",
                "不日经筵重坐席，蹔时黉舍冷无毡。",
                "引班晓漏槐枫里，出宰春风桃李边。",
                "莫遣垂杨知别恨，一篙新涨解归船。"
            ]
        },
        {
            "title": "午睡闻子规",
            "content": [
                "睡眼上髟下蒙}松未爽时，一声杜宇顿开眉。",
                "不须报道思归乐，今我真归不用思。"
            ]
        },
        {
            "title": "长句寄周舍人子充",
            "content": [
                "省斋先生太高寒，肯将好官傅好山。",
                "又告君王觅闲散，要读短檠三万卷。",
                "州家新画瑞雾图，渠莫错认何关渠？",
                "青原两公复双起，山川出云不在此。",
                "自怜无地寄病身，四海知己非无人。",
                "老穷只是诗自悟，春色撩人又成句。"
            ]
        },
        {
            "title": "晚皈再度西桥四首",
            "content": [
                "皈近溪桥东复东，蓼花迎路舞西风。",
                "草深一鸟忽飞起，侬不觉他他觉侬。"
            ]
        },
        {
            "title": "筠庵晚睡三首",
            "content": [
                "碧玉新篁翳洞天，绀珉方斛贮山泉。",
                "脱巾赤脚长松下，何处人间更有僊。"
            ]
        },
        {
            "title": "同君俞、季永步至普济寺，晚泛西湖以归，得",
            "content": [
                "曲曲都城缭翠微，鳞鳞湖浪动斜晖。",
                "天寒日暮游人少，两岸轻舟星散归。",
                "",
                ""
            ]
        },
        {
            "title": "游翟园三首",
            "content": [
                "花枝劣相絓人衣，蜂子颠狂触面皮。",
                "一巷海棠千架锦，两堤杨柳万窝丝。"
            ]
        },
        {
            "title": "将至醴陵",
            "content": [
                "行尽崎岖峡，初逢熨帖坡。",
                "寒从平野有，雨傍远山多。",
                "也自长沙近，其如此路何？",
                "披丈浑不恶，冻手奈频呵。"
            ]
        },
        {
            "title": "腊前月季",
            "content": [
                "只道花无十日红，此花无日不春风。",
                "一尖已剥臙脂笔，四破犹包翡翠茸。",
                "别有香超桃李外，更同梅斗雪霜中。",
                "折来喜作新年看，忘却今晨是季冬。"
            ]
        },
        {
            "title": "沉虞卿秘监招游西湖",
            "content": [
                "苏公堤远柳生烟，和靖园深竹映关。",
                "船入芰荷香处去，人从云水国中还。",
                "似寒如暖清和在，欲雨翻晴顷刻间。",
                "能为蓬莱老僊伯，一杯痛快吸湖山。"
            ]
        },
        {
            "title": "潮阳海岸望海",
            "content": [
                "动地惊风起海陬，为人吹散两眉愁。",
                "身行岛北新春後，眼到天南最尽头。",
                "众水更来何处著，千峰赴此却回休。",
                "客间供给能消底，万顷烟波一白鸥。"
            ]
        },
        {
            "title": "郡圃晓步因登披僊阁四首",
            "content": [
                "只道春来不见晨，风邀雨勒未忺人。",
                "暄云淑日消多少，花柳匆匆了却春。"
            ]
        },
        {
            "title": "戏题郡斋水墨坐屏二首",
            "content": [
                "荆溪四面四无山，不是荒林即野田。",
                "忽有石崖天半出，飞泉落处稍人烟。"
            ]
        },
        {
            "title": "至後入城道中杂兴十首",
            "content": [
                "丰年物物总欣驩，不但人和畜亦蕃。",
                "簸处金肤肥彘母，春余珠屑饱鸡孙。"
            ]
        },
        {
            "title": "芗林五十咏·三老亭",
            "content": [
                "双树有古色，一几非今样。",
                "秪言此老亡，月夜闻屐响。"
            ]
        },
        {
            "title": "赠法才师",
            "content": [
                "才公南华别，不见八年许。",
                "瓣香宗混融，只眼半唐举。",
                "聊将笋蕨觜，戏作冠剑语。",
                "天还在壶中，云却归何处。"
            ]
        },
        {
            "title": "春尽夜坐三首",
            "content": [
                "病夫说病诉旁人，他自开眉我自颦。",
                "後有病夫看病句，不须告欣亦沾巾。"
            ]
        },
        {
            "title": "谢江东耿漕曼老寄书并与沈侍郎唱和诗谢诒书",
            "content": [
                "碧落侍郎金作句，瀛州学士玉为章。",
                "两公唱和君知麽，个是安期却老方。",
                "",
                ""
            ]
        },
        {
            "title": "从丁家洲避风行小港，出荻港大江三首",
            "content": [
                "芦挥尘尾话清秋，柳弄腰支舞绿洲。",
                "引得江风颠入骨，戏抛波浪过於楼。",
                "十程拟作一程快，一日翻成十日留。",
                "未到大江愁未到，大江到了更添愁。"
            ]
        },
        {
            "title": "过髦塘渡",
            "content": [
                "雪浪无坚岸，金沙有退痕。",
                "断桥犹半板，漱树欲枯根。",
                "为问新来涨，今年第几番？",
                "昨来愁此渡，已济不堪论。"
            ]
        },
        {
            "title": "柳絮",
            "content": [
                "寒勒花迟却速残，暖将絮过忽吹还。",
                "雪翻霁日光风急，球衮回廊曲榭闲。",
                "万里云天皆去处，群飞踪迹恣中间。",
                "道渠催得春阑著，春不缘渠独不阑。"
            ]
        },
        {
            "title": "过杨子江二首",
            "content": [
                "秪有清霜冻太空，更无半点荻花风。",
                "天开云雾东南碧，日射波涛上下红。",
                "千载英雄鸿去外，六朝形胜雪晴中。",
                "携瓶自汲江心水，要试煎茶第一功。"
            ]
        },
        {
            "title": "端午前一日阻风鄱阳湖观竞渡",
            "content": [
                "恶风夜半阻归船，端欲留人作胜缘。",
                "千里携家观竞渡，五湖新涨政黏天。",
                "棹翻波浪山如雪，醉杀儿郎喜欲颠。",
                "得去更佳留亦好，吾曹何处不欣然。"
            ]
        },
        {
            "title": "过龟峰",
            "content": [
                "大龟昂首瞻南天，仙人赤脚骑龟肩。",
                "小龟一双走随母，指爪穿尽追不前。",
                "仙人不知卜何事，蹈脱绿毛纷满地。",
                "老夫也要钻一钻，何日故园遂归计。"
            ]
        },
        {
            "title": "过望亭六首",
            "content": [
                "两岸山林总解行，一层送了一层迎。",
                "天公收却春风面，拈出酸寒水墨屏。"
            ]
        },
        {
            "title": "和陈蹇叔郎中乙已上元晴和",
            "content": [
                "御柳梢头晚不风，官梅面上雪都融。",
                "如何阊阖新春夜，顿有芙蕖满眼红。",
                "十里沙河人最闹，三千世界月方中。",
                "买灯莫费东坡纸，今岁鳌山不入宫。"
            ]
        },
        {
            "title": "寒食相将诸子游翟得园十诗",
            "content": [
                "雨罢饶晴色，松阴转午时。",
                "堆成李花雪，开遍海棠枝。",
                "旋酌新篘酒，留题细字诗。",
                "不来真是枉，欲去更云迟。"
            ]
        },
        {
            "title": "清明雨寒八首",
            "content": [
                "桃李一空春已归，不须更待絮飞时。",
                "闭门独琢春寒句，只有轻风细雨知。"
            ]
        },
        {
            "title": "晓泊丹阳馆",
            "content": [
                "夕冻朝还积，寒曦暖未多。",
                "霜轻犹著草，冰重亦浮河。",
                "山尽酣余势，潮归殿去波。",
                "六朝遗迹在，故老尚傅麽。"
            ]
        },
        {
            "title": "和尤延之见戏触藩之韵以寄之",
            "content": [
                "侬爱山行君水游，尊前风味独宜秋。",
                "文戈却日玉无价，器宝罗胸金欲流。",
                "欬唾清圆谈者诎，诗章精悍古人羞。",
                "子房莫笑身三尺，会看功成自择留。"
            ]
        },
        {
            "title": "壕上",
            "content": [
                "壕上朝来眼顿明，小风浅水写秋清。",
                "新露杀尽萍萍草，放出靴纹水面生。"
            ]
        },
        {
            "title": "清晓湖上三首",
            "content": [
                "六月西湖锦绣卿，千层翠盖万红妆。",
                "都将月露清凉气，并作侵晨一喷香。"
            ]
        },
        {
            "title": "醉吟二首",
            "content": [
                "三春草草眼中过，未抵三冬乐事多。",
                "烛焰双了红再合，酒花半蕾碧千波。",
                "孤寒霜月侬相似，跌宕雪风谁奈何。",
                "道是闲人没动绩，一枝樵斧一渔蘘。"
            ]
        },
        {
            "title": "和马公弼夜雨",
            "content": [
                "一雨未辞泥至腰，新寒疠气喜全消。",
                "都人得此正希阔，远客幡然成寂寥。",
                "声在疏檐与黄叶，梦听禁漏近丹霄。",
                "愁心却被诗勾引，始觉君家我里遥。"
            ]
        },
        {
            "title": "食车螯",
            "content": [
                "珠宫新沐净琼沙，石鼎初燃瀹井花。",
                "紫壳旋开微滴酒，玉肤莫熟要鸣牙。",
                "枨拖金线成双美，姜擘糟丘并一家。",
                "老子宿酲无解处，半杯羹後半瓯茶。"
            ]
        },
        {
            "title": "跋澹庵先生辞工部侍郎答诏不允二首",
            "content": [
                "高卧崖州二十年，黑头去国白头还。",
                "身居紫禁莺花里，心在青原水石间。"
            ]
        },
        {
            "title": "和周仲觉三首",
            "content": [
                "月淡犹明树，霜严不剩云。",
                "天寒一鴈叫，夜半几人闻。",
                "诗只令吾瘦，清聊与子分。",
                "频来仍恨少，此去更离群。"
            ]
        },
        {
            "title": "雨後晓起看山",
            "content": [
                "晨起出蓬户，换却隔水峰。",
                "细看只旧山，色与昨不同。",
                "虽经夜来雨，未必有许功。",
                "云师挈众嶒，置在蓝水中。",
                "沙土俱绿净，草树添青葱。",
                "不然近秋襄，那得还春容。",
                "此意殊不浅，要将调诗翁。",
                "判断索一语，可惜语不工。",
                "正使语工著，不如山色浓。"
            ]
        },
        {
            "title": "寄题刘巨卿家六咏·壶天",
            "content": [
                "其大弥九苍，其小贮一壶。",
                "静观性中天，大小竟何如。"
            ]
        },
        {
            "title": "同才翁弟游东园",
            "content": [
                "东园花径半莓苔，老子多时不到来。",
                "一巷江梅都落尽，秪今开底是红梅。"
            ]
        },
        {
            "title": "题北山教场亭子",
            "content": [
                "掌样球场五百弓，帝城何地似亭中。",
                "北山南畔南山北，独受西湖万顷风。"
            ]
        },
        {
            "title": "雨中出湖上送客",
            "content": [
                "细雨轻烟著地昏，湖波真个解生尘。",
                "净慈灵隐君休觅，失却诸峰不恼人。"
            ]
        },
        {
            "title": "望清远峡",
            "content": [
                "剌船又入峡山间，江水初平失恶滩。",
                "道是峡山天下险，老夫令作坦涂看。"
            ]
        },
        {
            "title": "送奔医时亭往攸县省觐",
            "content": [
                "雪恰来时子恰行，白云飞边双眼明。",
                "阿母几年不相见，阿兄唤渠来作伴。",
                "探囊半粒黄金丹，湘南小儿开病颜。",
                "江西两奔留不住，并被湘南夺将去。"
            ]
        },
        {
            "title": "竹枝歌七首",
            "content": [
                "船头更鼓恰三槌，底事荒鸡早个啼。",
                "戏学当年度关客，且图一笑过前溪。"
            ]
        },
        {
            "title": "晓坐荷桥四首",
            "content": [
                "帘影窥池到藕根，水光为我弄朝暾。",
                "鱼儿解作晴天雨，波面吹成落点痕。"
            ]
        },
        {
            "title": "海岸七里沙二首",
            "content": [
                "行人莫近岸边行，便恐波头打倒人。",
                "若道岸高波不到，玉沙犹湿万痕新。"
            ]
        },
        {
            "title": "夏夜月下独酌二首",
            "content": [
                "谁道今年热，今宵分外清。",
                "竹风秋九夏，溪月书三更。",
                "此景天悭与，无人酒自倾。",
                "明朝火织上，别作一经营。"
            ]
        },
        {
            "title": "明发新淦晴快风顺约泊樟镇",
            "content": [
                "雨到中宵歇，心知逗晓晴。",
                "排云数峰出，漏日半江明。",
                "风借轻帆便，天催嬾客行。",
                "不应樟镇酒，无意待人倾。"
            ]
        },
        {
            "title": "和萧伯振祷雨",
            "content": [
                "云气微升又霍然，丘疑数点长三川。",
                "渚东粳稻今无雨，社曲桑麻莫问天。",
                "饿死何愁更平糴，野夫半去只荒田。",
                "未辞托命长鑱柄，黄独那能支一年。"
            ]
        },
        {
            "title": "过陈公迳二首",
            "content": [
                "江行十日厌船迟，却换篮舆蹈路泥。",
                "江水别来才两日，陈公迳下再相随。"
            ]
        },
        {
            "title": "故少师张魏公挽词三章一章",
            "content": [
                "山尽民犹望，回军敌尚疑。",
                "时非不吾以，天未胜人为。",
                "自别知何恙，从谁话许悲。",
                "一生长得忌，千载却空思。"
            ]
        },
        {
            "title": "之官五羊，过太和县登快阁，观山谷石刻，赋",
            "content": [
                "阁中陈迹故依然，欲问风流已百年。",
                "南岸一峰东一塔，自言曾试老诗仙。",
                "",
                ""
            ]
        },
        {
            "title": "十五日明发石口，遇顺风",
            "content": [
                "泝流浅水剌楼船，百棹千篙秪不前。",
                "一夜波声喧到晓，北风气力欲翻天。",
                "挂帆未了青泥过，转眼相将玉笥边。",
                "无数小舟俱在後，追侬不及指为仙。"
            ]
        },
        {
            "title": "观化",
            "content": [
                "道是东风巧，西风未减东。",
                "菊黄霜换紫，树碧露揉红。",
                "须把乖张眼，偷窥造化工。",
                "只愁失天巧，不悔得诗穷。"
            ]
        },
        {
            "title": "和益公见谢红都胜芍药之句",
            "content": [
                "江西春好不閞渠，只说平园绝世无。",
                "牡丹百种移洛苑，海棠千树赛成都。",
                "坐令浮花并浪蕊，谁敢涂鈆更抹朱。",
                "不应一朵翻阶艳，慱得龙宫八十珠。"
            ]
        },
        {
            "title": "南海东庙浴日亭",
            "content": [
                "南海端为四海魁，扶胥绝境信奇哉。",
                "日从若木梢头转，湖到占城国里回。",
                "最爱五更红浪沸，忽吹万里紫霞开。",
                "天公管领诗人眼，银汉星槎借一来。"
            ]
        },
        {
            "title": "雪晴二首",
            "content": [
                "晴光雪色忽相逢，两滴空阶日影中。",
                "珍重北檐殊歆胜，苛留残玉不教融。"
            ]
        },
        {
            "title": "烟林晓望二首",
            "content": [
                "也没炊烟也没云，日光烘起楚山气。",
                "却将重碧施轻素，不见天工一笔痕。"
            ]
        },
        {
            "title": "上已日予与沈虞卿、尤延之、莫仲谦招陆务观",
            "content": [
                "东风吹我入锦幄，海棠点注燕支薄。",
                "不论宜雨更宜晴，莫愁倾国与倾城。",
                "半浓半淡晚明灭，欲开未开最奇绝。",
                "只销一线日脚红，顷刻千株开绛雪。",
                "伟哉诗人桑苎翁，持杯酌酒浇艳丛。",
                "坐看玉颊添醉晕，为渠一醉何须问。",
                "",
                ""
            ]
        },
        {
            "title": "丰山小憩",
            "content": [
                "归路元无远，行人倦自迟。",
                "野香寒蝶聚，秋色老枫知。",
                "得得逢清荫，休休憩片时。",
                "江山岂无意，邀我觅新诗。"
            ]
        },
        {
            "title": "七夕新凉",
            "content": [
                "商量秋思是寒螿，将息荷花得早凉。",
                "五岭从来说炎热，朝来已怯葛衣裳。"
            ]
        },
        {
            "title": "小溪至新田四首",
            "content": [
                "脱云解事忽离披，放出千峰特地奇。",
                "欲拣一峰谁子是，总如笔未退尖时。"
            ]
        },
        {
            "title": "憩冷水村，道傍榴花初开",
            "content": [
                "蒨罗绉薄剪薰风，已自花明蒂亦同。",
                "不肯染时轻著色，却将密绿护深红。"
            ]
        },
        {
            "title": "再病书怀呈仲良",
            "content": [
                "病身谁伴亦谁怜，赢得昏昏几觉眠。",
                "睡起不知身是病，踞床年尽水沉烟。"
            ]
        },
        {
            "title": "雪晓舟中生火二首",
            "content": [
                "乌银见火生绿雾，便当水沉一浓炷。",
                "却因断续更氤氲，散作霏微暖袍裤。",
                "须臾雾霁吐红光，烟如云表升扶桑。",
                "阳春和日曛满室，苍颜渥丹疑醉乡。",
                "忽然火冷雾亦灭，只见红炉堆白雪。",
                "窗外雪深三尺强，窗里雪深一寸香。"
            ]
        },
        {
            "title": "腊後",
            "content": [
                "云暗虚疑暮，江空分外寒。",
                "如何山雨过，便尔岸沙乾。",
                "柰此诗愁得，怀哉岁事阑。",
                "梅残吾更忍，不折一枝看。"
            ]
        },
        {
            "title": "送徐宋臣监丞补外",
            "content": [
                "出处何心一似云，世间万事不关身。",
                "补天链石无虚日，忧国如家有几人。",
                "千载芬香只忠孝，百年富贵竟埃尘。",
                "看君两鬓青青在，不晚皈来侍玉宸。"
            ]
        },
        {
            "title": "和周仲容春日二律句",
            "content": [
                "今晨晴颇嬾，时夜雨犹声。",
                "欲社燕先觉，半春莺未呜。",
                "诗非一家苦，句岂十分清。",
                "参透江西社，无灯眼亦明。"
            ]
        },
        {
            "title": "食蛤蜊米脯羹",
            "content": [
                "倾来百颗恰盈奁，剥作杯羹未属厌。",
                "莫遣下盐伤正味，不曾著蜜若为甜。",
                "雪揩玉质全身莹，金缘冰钿半缕纤。",
                "更浙香粳轻糁却，发挥风韵十分添。"
            ]
        },
        {
            "title": "寄题喻叔奇国傅郎中园亭二十六咏弄月亭",
            "content": [
                "碧天如水水如天，月入湖中璧样圆。",
                "却被先生来弄碎，一团成百百成千。"
            ]
        },
        {
            "title": "题所寓唐德明书斋",
            "content": [
                "凫骛行中脱病身，竹林深处得幽人。",
                "只言官满浑无事，也被诗愁扰一春。"
            ]
        },
        {
            "title": "蒋莲店有书柳子厚寄吴武陵琴诗三读敬哦五言",
            "content": [
                "秋晴得凉行，壁阅遇佳读。",
                "巳咽犹余滋，将烬忽剩馥。",
                "语妙古未多，听难今良独。",
                "追诵惜去眼，信步遑拟足。",
                "惊心一鸟鸣，隔溪两峰绿。"
            ]
        },
        {
            "title": "十山歌呈太守胡平一",
            "content": [
                "豺虎深交鴈骛行，到官管取汝无妨。",
                "只将剽劫为喧闹，喝放归来尽陆梁。"
            ]
        },
        {
            "title": "自彭田铺至汤田，道旁梅花十余里",
            "content": [
                "一行谁栽十里梅，下临溪水恰齐开。",
                "此行便是无官事，只为梅花也合来。"
            ]
        },
        {
            "title": "寓倅厅寒夜不寐",
            "content": [
                "不堪斜雨打虚胸，只愿晴阳送晓光。",
                "自是老人眠不著，近来春夜几曾长？",
                "楼头吹动梅花曲，梦里犹疑燕寝香。",
                "道是官居如客舍，等闲一宿两年强。"
            ]
        },
        {
            "title": "自跋江西道院集戏答客问二首",
            "content": [
                "客从南渡向侬来，我马西征拜此台。",
                "若问个中何所有，一腔热血和诗裁。"
            ]
        },
        {
            "title": "和丁端叔菊花",
            "content": [
                "匆匆还重九，匆匆又岁华。",
                "不妨将白发，剩与插黄花。"
            ]
        },
        {
            "title": "德寿宫庆寿口号十篇",
            "content": [
                "花外班行雾外天，何缘子细望龙颜。",
                "小窥玉色真难老，底用曜仙九转丹。"
            ]
        },
        {
            "title": "题周鲠臣浩斋",
            "content": [
                "浩翁曲肱一浩斋，焉吞廊庙与蒿莱。",
                "此翁定复死不死，旧斋又新有贤子。",
                "斋前种树初如椽，如今过云欲造天。",
                "作人谁无半点气，草动风惊便心醉。",
                "回山倒海不关身，古人与我各何人。",
                "杉溪老人是翁友，拈出问渠渠领否。"
            ]
        },
        {
            "title": "芗林五十咏·读书堂",
            "content": [
                "老以书为命，眼将书作雠。",
                "芗林与诚叟，同贩短檠愁。"
            ]
        },
        {
            "title": "晓登小楼雾失南高峰塔",
            "content": [
                "日日南高峰，知我登小楼。",
                "笑回紫翠面，擎献新鲜秋。",
                "独将诗魂去，恣绕月胁游。",
                "得句寄与渠，月姊不敢搜。",
                "绝顶珥琼笔，仰空书银钩。",
                "今晨招不来，开窗得孤愁。",
                "折简呼屏翳，能为追亡不。"
            ]
        },
        {
            "title": "将睡四首",
            "content": [
                "一更打二点，夜夜此时睡。",
                "今夜当此时，不睡缘底事。"
            ]
        },
        {
            "title": "拟进士金波丽鳷鹊诗",
            "content": [
                "曳练为银汉，熔金作月波。",
                "桂华斜丽处，鳷鹊得光多。",
                "云叶三秋净，菱花一镜磨。",
                "宫担晖水竹，观影澹星河。",
                "雾湿残宵柝，霜明欲晓珂。",
                "口头余映在，剑佩已相摩。"
            ]
        },
        {
            "title": "圩丁词十解",
            "content": [
                "年年圩长集圩丁，不要招呼自要行。",
                "万杵一鸣千畚土，大呼高唱总齐声。"
            ]
        },
        {
            "title": "芍药初生",
            "content": [
                "芍药新移种，红拳餐万雏。",
                "看来已可爱，未问有花无。"
            ]
        },
        {
            "title": "芗林五十咏·通幽径",
            "content": [
                "点捡苔花晕，微茫拄杖痕。",
                "酴醾几开落，山雨湿黄昏。"
            ]
        },
        {
            "title": "又和闻蛙",
            "content": [
                "春来真底好，此辈政纵横。",
                "身作泥中计，声从雨後增。",
                "北人餐未惯，南食限犹生。",
                "灰洒知虚实，於渠似可行。"
            ]
        },
        {
            "title": "过阊门溪二首",
            "content": [
                "黟祈二邑水分源，到此同流怒政奔。",
                "忽值两山盘作峡，更峨双石插为门。"
            ]
        },
        {
            "title": "东园新种桃李，结子成阴，喜而赋之二首",
            "content": [
                "移处带花非差事，登时著子亦娱人。",
                "坡云十载方成荫，未解诚斋别有神。"
            ]
        },
        {
            "title": "过沙头三首",
            "content": [
                "过了沙头渐有村，地平江阔气清温。",
                "暗潮巴到无人会，只有篙师识水痕。"
            ]
        },
        {
            "title": "过淮阴县",
            "content": [
                "索寞淮阴县，人家草草中。",
                "荻篱纬春胜，茅屋学船篷。",
                "今日非昨日，南风转北风。",
                "霍然香雾散，放出一轮红。"
            ]
        },
        {
            "title": "德远叔坐上赋肴核八首人面子",
            "content": [
                "喜时能笑醉能歌，眉映青山眼映波。",
                "旧日美如潘骑省，只今瘦似病维摩。"
            ]
        },
        {
            "title": "中书胡舍人玉堂夜直用万里所和汤君雪韵和寄",
            "content": [
                "紫禁仙人视草闲，宫云低到绮疏间。",
                "玉如为作回风舞，金炬高烧带笑看。",
                "得句却嫌椽笔小，冲泥遣慰客毡单。",
                "夜哦妙语锵鸾鹤，不觉梅梢霁日团。",
                "",
                ""
            ]
        },
        {
            "title": "负丞零陵更尽，而代者未至。家君携老幼先归",
            "content": [
                "吾父先归吾未可，吾母已行犹顾我。",
                "儿女喜归未鲜悲，我愁安得似儿痴。",
                "墙头人看不须羡，居者那知行者叹。",
                "昨日幸晴今又雨，天公管得行人苦。",
                "吾母病肺生怯寒，晚风鸣屋正无端。",
                "人家养子要作官，吾亲此行谁使然。",
                "",
                ""
            ]
        },
        {
            "title": "月下杲饮七首",
            "content": [
                "月初生处薄云生，到得云销月政明。",
                "两处打更如一处，二更还作四更声。"
            ]
        },
        {
            "title": "送昌英叔知县之官麻阳",
            "content": [
                "政坐诗无半点尘，天令著句锦江春。",
                "远民蒙惠即真学，漫仕绿亲非为身。",
                "许日相从今恨少，先生此别我谁邻。",
                "不应更作徒劳叹，廊庙方寻密县人。"
            ]
        },
        {
            "title": "憩楹塘驿二首",
            "content": [
                "夹路黄茅与树齐，人行茅里似山鸡。",
                "长松不与遮西日，却送清阴过隔溪。"
            ]
        },
        {
            "title": "小立净远亭",
            "content": [
                "清景无终极，频来未属厌。",
                "远山秋后出，茅屋近来添。"
            ]
        },
        {
            "title": "舟中望罗浮山",
            "content": [
                "罗浮元不是罗浮，自是道家古蓬丘。",
                "弱水只知断舟楫，葛仙夜偷来惠州。",
                "罗浮山高七万丈，下视日月地上流。",
                "黄金为桥接银汉，翠琳作阙横琼楼。",
                "不知何人汗脚迹，触忤清虚涴寒碧。",
                "天遣山鬼绝凡客，化金为铁琼为石。",
                "至今石楼人莫登，铁桥不见空有名。",
                "玉匙金龠牢锁扃，但见山高水冷冷。",
                "我欲骑麟翳鸾凤，月为环佩星为从。",
                "前驱子晋後安期，飞上峰头斸丹汞。"
            ]
        },
        {
            "title": "过望亭六首",
            "content": [
                "朝朝暮暮见长河，见了长河只厌他。",
                "却爱画师能画水，不看死浪与生波。"
            ]
        },
        {
            "title": "已亥正月二日送李伯和提干归豫章",
            "content": [
                "伯和来自西山西，西山爽气在睫眉。",
                "胸中八索贮奇古，笔下九河走风雨。",
                "君不见李家人物它家无，老蚌一产俱明珠。",
                "郎罢致身巳碧落，众雏争先见头角。",
                "伯珍魁名北斗傍，仲简揥脚鸳鹭行。",
                "如何伯也袖雨手，却公外台作宾友。",
                "荆溪病守鬓星星，一见乡人双眼明。",
                "白云飞处忽心动，不堪折柳还相送。",
                "我自为容仍送君。梅边雪里正新春。",
                "还家灯火更青简，给札兰台未渠晚。"
            ]
        },
        {
            "title": "晚宿小罗田四首",
            "content": [
                "白酒聊三琖，青灯欲二更。",
                "倦来乘急睡，过了睡难成。"
            ]
        },
        {
            "title": "自嘲白须三首基",
            "content": [
                "客傅涅须法，老子付一笑。",
                "借令白再玄，能令年再少。"
            ]
        },
        {
            "title": "寄题朱元晦武夷精舍十二茶灶",
            "content": [
                "茶灶本笠泽，飞来摘茶国。",
                "堕在武夷山，溪心化为石。"
            ]
        },
        {
            "title": "舟过安仁五首",
            "content": [
                "一叶渔船两小童，收篙停棹坐船中。",
                "怪生无雨都张伞，不是遮头是使风。"
            ]
        },
        {
            "title": "芗林五十咏·芙蓉沜",
            "content": [
                "岸植木菡萏，池栽水拒霜。",
                "那知一家种，同艳不同香。"
            ]
        },
        {
            "title": "德远叔坐上赋肴核八首糖霜",
            "content": [
                "亦非崖蜜亦非饧，青女吹霜冻作冰。",
                "透骨清寒轻著齿，嚼成人迹板桥声。"
            ]
        },
        {
            "title": "三月二十六殿试进士得罪集英殿门二首",
            "content": [
                "九虎遮藏造化机，御题过午始闻知。",
                "乾坤阖辟兼文武，云汉昭回具训词。",
                "武帝上嘉真戏耳，放勋清问政如斯。",
                "诸儒莫作公孙子，千载何曾遇圣时。"
            ]
        },
        {
            "title": "和张寺丞功父八绝句",
            "content": [
                "断当湖山我与公，问公别後却谁同。",
                "一生海内金石友，万事人间牛马风。"
            ]
        },
        {
            "title": "和张器先十绝",
            "content": [
                "旧闻我里子张子，七字端能出六奇。",
                "穷巷有门无剥啄，怪来佳容肯差池。"
            ]
        },
        {
            "title": "和仲良分送柚花沉",
            "content": [
                "鹤骨龙筋金玉相，诗人二袭几年藏。",
                "已惊好手夺天巧，更遣余芬恼楚狂。"
            ]
        },
        {
            "title": "夜泊鸥矶",
            "content": [
                "峡中尽日没人烟，船泊鸥矶也有村。",
                "已被子规酸骨死，今宵第一莫鸣猿。"
            ]
        },
        {
            "title": "灯下读山谷诗",
            "content": [
                "天下无双双井黄，遣编犹作旧时香。",
                "百年人物今安在？千载功名纸半张。",
                "使我诗编如许好，关人身事亦何当。",
                "地炉火暖灯花喜，且只移家住醉乡。"
            ]
        },
        {
            "title": "三花斛三首右瑞香",
            "content": [
                "侵雪开花雪不浸，开时色浅未开深。",
                "碧团栾里笋成束，紫蓓蕾中香满襟。",
                "别泒近傅庐阜顶，孤芳元自洞庭心。",
                "诗人自有薰笼锦，不用衣篝炷水沉。"
            ]
        },
        {
            "title": "寒食日晨炊姜家林，初程之次日也",
            "content": [
                "百五佳辰匹似无，合教追节却离居。",
                "万家寒食初归鷰，一老春衫政寒驴。",
                "耄柳已僧何再发，孺槐方爪可犀蔬。",
                "儿书早问归程日，不用嗔渠只笑渠。"
            ]
        },
        {
            "title": "山店松声二首",
            "content": [
                "修涂残暑仆夫劳，午憩茅檐尺许高。",
                "忽有凉风飒然起，小松呼舞大松号。"
            ]
        },
        {
            "title": "明发戈阳县",
            "content": [
                "灯市通宵沸，朝来解一空。",
                "梅边霜似雪，雾外日如虹。",
                "句妙元非作，代穷未必工。",
                "忽惊家已远，身在大江东。"
            ]
        },
        {
            "title": "荔枝堂夕眺三首",
            "content": [
                "病骨秋臞怯暮清，凉风偷带北风轻。",
                "迎寒窗隔重糊遍，只放书边数眼明。"
            ]
        },
        {
            "title": "和昌英叔夏至喜雨",
            "content": [
                "清酣暑雨不缘求，犹似梅黄麦欲秋。",
                "去岁如今禾半死，吾曹遍祷汗交流。",
                "此生未用愠三已，一饱便应哦四休。",
                "花外绿畦深没鹤，来看莫惜下邳侯。"
            ]
        },
        {
            "title": "自金陵得郡西归，晓发梅根市，舟中望九华山",
            "content": [
                "山外云浓白，峰头日浅红。",
                "横拖一疋绢，直扫九芙蓉。",
                "奔走来船里，提携入袖中。",
                "寄言杜陵老，不用剪吴松。",
                "",
                ""
            ]
        },
        {
            "title": "又跋东坡、太白瀑布诗，示开先序禅师",
            "content": [
                "东坡太白两诗翁，诗到庐山笔更锋。",
                "倒挂银河分一脉，擘开玉峡出双龙。",
                "天孙织锦机全别，仙子裁云手自缝。",
                "界破青山安用洗，涴他瀑布却愁侬。"
            ]
        },
        {
            "title": "城头秋望二首",
            "content": [
                "未得霜晴未是晴，霜晴无复点云生。",
                "鹭鹚不遣鱼惊散，移脚惟愁水作声。"
            ]
        },
        {
            "title": "正月五日以送伴借官侍宴集英殿十口号",
            "content": [
                "猛士缘竿亦壮哉，蹈空舞阔四裴回。",
                "一声白雨催花鼓，十二竿头总下来。"
            ]
        },
        {
            "title": "寄奉新锺宰",
            "content": [
                "傅语清心阁，欣逢诗主人。",
                "莺花无恙否，风月一番新。",
                "旧日行吟处，今来迹已陈。",
                "应怜杨县尹，须鬓两如银。"
            ]
        },
        {
            "title": "立春日有怀",
            "content": [
                "飘蓬敢恨一年迟，客里春光也自宜。",
                "白玉青丝那得谎，一杯咽下少陵诗。"
            ]
        },
        {
            "title": "感秋五首",
            "content": [
                "隤照趣夕黯，孤灯启宵明。",
                "老夫倦欲睡，似醉复如醒。",
                "寸心无寸恨，坦如江海清。",
                "秋蛩何为者，四面作怨声。",
                "凄恻竟未已，抑扬殊不平。",
                "切切百千语，递递三四更。",
                "遶砌寻不得，静坐复争鸣。",
                "有口汝自苦，我醉不汝听。"
            ]
        },
        {
            "title": "走笔和张功父玉照堂十绝",
            "content": [
                "常年十月未花开，雪片今年九月回。",
                "便有早梅随早雪，一枝笑看万花摧。"
            ]
        },
        {
            "title": "见张定叟",
            "content": [
                "蜀士冠朝士，最谈苏与张。",
                "少公今是似，相国未应亡。",
                "黄阁如寒素，青春已老苍。",
                "新功知更停，余事出文章。"
            ]
        },
        {
            "title": "送客山行",
            "content": [
                "岭云为作小凉天，山店重来忆去年。",
                "独树丹枫谁不见，何须更立万松前。"
            ]
        },
        {
            "title": "徐氏太淑人挽辞二首",
            "content": [
                "三子官期至，同时各致勤。",
                "争迎阿潘母，独就大冯君。",
                "喜入乌巢舍，惊傅鹤吊坟。",
                "伤心是廷尉，目断太行云。"
            ]
        },
        {
            "title": "神堂铺前桃花",
            "content": [
                "北江二月政春寒，初见桃花喜未残。",
                "腊月潮州见桃李，元来不作好春看。"
            ]
        },
        {
            "title": "垂虹亭观打鱼斫鱠四首",
            "content": [
                "渔郎妙手绝多机，一网收鱼未足奇。",
                "刚向人前撰勋绩，不教速得只教迟。"
            ]
        },
        {
            "title": "壬戌人日南溪暮景三首",
            "content": [
                "春暖溪暄出小鱼，沉浮上下巧相娱。",
                "一跳一浪钱来大，开作瑶环忽丈余。"
            ]
        },
        {
            "title": "梅花下遇小雨",
            "content": [
                "偶来花下聊散策，落英满地珠为席。",
                "绕花百匝不忍归，生怕幽芳怨孤寂。",
                "仰头欲折一枝斜，自插白鬓明乌纱。",
                "傍人劝我不用许，道我满头都是花。",
                "初来也觉香破鼻，顷之无香亦无味。",
                "虚疑黄昏花欲睡，不知被花董得醉。",
                "忽然细雨湿我头，雨落未落花先愁。",
                "三点两点也不恶，未要打空花片休。"
            ]
        },
        {
            "title": "三月三日上忠襄坟，因之行散，得十绝句",
            "content": [
                "切忌寻春预作谋，教君行乐定成愁。",
                "老夫乘兴翩然出，不遣风知雨觉休。"
            ]
        },
        {
            "title": "冬暖绝句",
            "content": [
                "今岁无寒秪有暄，腊前浑似半春天。",
                "醉中苦有薰香癖，烧得春衫两袖穿。"
            ]
        },
        {
            "title": "将至萍乡欲宿为重客據馆乃出西郊",
            "content": [
                "哦诗浑忘路高低，忽怪松梢与路齐。",
                "准拟醉眠萍实驿，驿西西去更山西。"
            ]
        },
        {
            "title": "送赵英仲司户",
            "content": [
                "绍兴人物赵户部，身作长城护瓜步。",
                "佛狸送死缘有人，援臂不侯得非数。",
                "只今曾孙户掾公，吏能官政有祖风。",
                "南山可摇判难夺，东海不冤阴有功。",
                "吾州上了本曹印，谒帝明光当得觐。",
                "秋风正紧送搏扶，九万程涂人莫问。"
            ]
        },
        {
            "title": "晓晴发黄杜驿二首",
            "content": [
                "巷竹欹将倒，林花湿不飞。",
                "总将枝上雨，洒入轿间衣。",
                "晴色犹全嫩，春寒肯便归。",
                "秪能欺客子，户户闭荆扉。"
            ]
        },
        {
            "title": "延之寄诗觅道院集，遣骑送呈，和韵谢之",
            "content": [
                "与君鬓发摠星星，诗句输君老更成。",
                "别去多时频梦见，夜来一雨又秋生。",
                "故人金石情犹在，赠我琼琚雪似清。",
                "谁把尤扬语同日，不教李杜独斋名。"
            ]
        },
        {
            "title": "江天暮景有叹二首",
            "content": [
                "一鹭南飞道偶然，忽然百百复千千。",
                "江淮摠属天家管，不肯营巢向北边。"
            ]
        },
        {
            "title": "袁州路遇晴",
            "content": [
                "晴意久不果，天容今一新。",
                "如何半轮日，销却许多云。",
                "积雨还休雨，小春真是春。",
                "客心君莫问，山乌亦欣欣。"
            ]
        },
        {
            "title": "和张寺丞功父八绝句",
            "content": [
                "与子相望天一方，有书无使倩谁将。",
                "归鸿欲下还飞去，不作书邮有底忙。"
            ]
        },
        {
            "title": "辞栖真室盖晋僊人李八百故居之址，中有遗像",
            "content": [
                "李真宅子故依然，道院西偏古洞前。",
                "一日身游八百里，三番花落九千年。",
                "剑池丹井俱苍藓，绛节霓旌已碧天。",
                "借问飞僊那用步，步行犹是地行僊。",
                "",
                ""
            ]
        },
        {
            "title": "小雨",
            "content": [
                "雨来细细复疏疏，纵不能多不肯无。",
                "似妒诗人山入眼，千峰故隔一帘珠。"
            ]
        },
        {
            "title": "又和二绝句",
            "content": [
                "一冬寒不到深山，岂有春来更会寒？",
                "幸自趁晴行脚好，却嫌沙入破鞋间。"
            ]
        },
        {
            "title": "多稼亭前黄菊",
            "content": [
                "危亭俯凉囿，落叶日夜深。",
                "佳菊独何为，开花得我心。",
                "韵孤自无伴，香净暗满襟。",
                "根器受正色，非缘学黄金。",
                "独违春光早，而俟秋寒侵。",
                "岂不爱周年，坐令淹寸阴。",
                "柰此清苦操，媿入妍华林。",
                "向来朱碧丛，亦复悴斯今。",
                "清霜惨万象，幽芳耿森森。",
                "持以寿君子，聊尔慰孤斟。"
            ]
        },
        {
            "title": "直宿南宫三首",
            "content": [
                "今年秋暑更禁他，无计商量柰热何。",
                "一霎飘萧凉一日，雨来销得几多多。"
            ]
        },
        {
            "title": "从范至能参政游石湖精舍坐间走笔二首",
            "content": [
                "孤塔鸥边迥，千岩镜里看。",
                "折花倩人插，摘叶护窗寒。",
                "不是无相识，相从却是难。",
                "归舟望精舍，已在白云端。"
            ]
        },
        {
            "title": "中秋前一夕，雨中登双溪叠嶂，已而月出二首",
            "content": [
                "双溪叠嶂旧知名，投老初登眼不醒。",
                "一雨飞来四天黑，乱云遮断万峰青。",
                "急呼月色开秋色，夺得昭亭与敬亭。",
                "自笑诗翁犹狡狯，不饶山鬼弄精灵。"
            ]
        },
        {
            "title": "尝瓜二首",
            "content": [
                "风露盈篮至，甘香隔壁闻。",
                "绿搏甖一搦，白裂玉平分。",
                "藓甃开冰段，梅山失火云。",
                "老夫供晚酌，不用辨膻荤。"
            ]
        },
        {
            "title": "秋雨叹十解",
            "content": [
                "篱下黄花最恨他，金钿香少泪痕多。",
                "仙人解补银河漏，天上无泥奈许何？"
            ]
        },
        {
            "title": "道旁桐花",
            "content": [
                "春色来时物喜初，春光归日兴阑余。",
                "更无人饯春行色，犹有桐花管领渠。"
            ]
        },
        {
            "title": "旱後喜雨四首",
            "content": [
                "云头造次便能閞，雨脚商量半欲来。",
                "旧日催诗元要雨，如今雨却索诗崔。"
            ]
        },
        {
            "title": "题王才臣南山隐居六咏·庄敬日强斋",
            "content": [
                "居人晏犹眠，行子夕未宿。",
                "此心从何生，却道力不足。"
            ]
        },
        {
            "title": "夜座小集",
            "content": [
                "霜余雪後夜无风，人在灯前梅影中。",
                "玉作寒蔬冰作酒，诗人犹自怨天穷。"
            ]
        },
        {
            "title": "芗林五十咏·寓斋",
            "content": [
                "宇宙一行店，谁为店主人。",
                "主人亦解去，而况爂余薪。"
            ]
        },
        {
            "title": "还家秋夕饮中喜雨",
            "content": [
                "好风有意入金台，白酒无声落玊林。",
                "秋雨亦嫌秋热在，打荷飘竹为人来。"
            ]
        },
        {
            "title": "过张王庙",
            "content": [
                "地迥人烟寂，山盘水势回。",
                "怪松欹岸出，古庙背河开。",
                "晚色催征棹，斜阳恋去桅。",
                "丹徒谁道远，一眺正悠哉。"
            ]
        },
        {
            "title": "赋金盘露、椒花雨",
            "content": [
                "金盘夜贮云表露，椒花晓滴山间雨。",
                "一涓不用鸭绿波，双清酿出鹅黄乳。",
                "老妻知我憎官壶，还家小槽压真珠。",
                "江西檐取来西湖，遣我醉倒不要扶。",
                "更携数尊往淮上，要夸亲旧尝家酿。",
                "秪堪独酌不堪分，老夫犹要入修门。"
            ]
        },
        {
            "title": "南斋前梅花二首",
            "content": [
                "朝朝蚤起挂南窗，要看梅花试晓妆。",
                "两树相挨前後发，老夫一月不烧香。"
            ]
        },
        {
            "title": "遣骑问讯范明州参政，报章寄二绝句和韵谢之",
            "content": [
                "南海人从东海归，新诗到日恰梅时。",
                "捻梅细比新诗看，未必梅花瘦似诗。"
            ]
        },
        {
            "title": "休日城上三首",
            "content": [
                "休日呼儿上古城，胡床何处不随行。",
                "莫嫌一阵东风恶，分外教他数日晴。"
            ]
        },
        {
            "title": "彦通叔祖约游云水寺二首",
            "content": [
                "出门天色阴晴半，着雨途间进退难。",
                "知得招提在何许，只凭田父指林间。"
            ]
        },
        {
            "title": "芗林五十咏·柑子园",
            "content": [
                "秋颗酣天酒，春花噀国香。",
                "芗林亲手种，中有洞庭霜。"
            ]
        },
        {
            "title": "和赵鼎辅府判投赠贺雪之句",
            "content": [
                "登城放目雪光中，万水千山一色同。",
                "逗晓月华犹在地，未春柳絮巳随风。",
                "忽传别驾赠佳句，道是频年当屡豊。",
                "捻断冰须愁寡和，玉花飞绕正蒙蒙。"
            ]
        },
        {
            "title": "秋热追凉池上",
            "content": [
                "圃迥人全寂，池清虑自消。",
                "萍根微著水，荷叶欲穿桥。",
                "今岁知何故？秋阳尔许骄。",
                "追凉犹有处，此老未无聊。"
            ]
        },
        {
            "title": "寄题儋耳东坡故居，尊贤堂太守谭景先所二首",
            "content": [
                "先生初落海南垂，茅屋三间不到伊。",
                "更有高堂悬画像，幸无过客首新诗。",
                "古来贤圣皆如此，身後功名属阿谁。",
                "底事百年谭太守，却教宾主不同时。"
            ]
        },
        {
            "title": "谢淮东漕虞寿老宝文察院寄诗二首",
            "content": [
                "鵷行接翼复分襟，酒病诗愁老不禁。",
                "十载江湖千里月，一生金石两知心。",
                "悼亡君有安仁戚，归隐侬为梁父吟。",
                "早晚故人天上去，未应廊庙忘山林。"
            ]
        },
        {
            "title": "宿度息",
            "content": [
                "薄云翳佳月，风为作金篦。",
                "我行以事役，云行亦壮为。",
                "如何今夕寒？只与客子期。",
                "志情岂我辈，能禁秋兴悲。",
                "短檠不解事，唤我哦新诗。"
            ]
        },
        {
            "title": "和丁端叔喜雪",
            "content": [
                "天将一雪净乾坤，便恐汤泉亦不温。",
                "瑶草忽生无种子，梅花寒损要温存。",
                "清游未到先回棹，高卧何如且闭门。",
                "珍重故人贻妙语，追还正始最初元。"
            ]
        },
        {
            "title": "寒食相将诸子游翟得园十诗",
            "content": [
                "儿曹健走尽从渠，老脚微酸半要扶。",
                "未委前头花好否，且令蜂蝶作前驱。"
            ]
        },
        {
            "title": "晚春行田南原",
            "content": [
                "西畴前日尘作雾，南村今日波生路。",
                "云子从来疏广文，冲雨学稼当辞勤。",
                "农言秧好殊胜麦，其如绿针未堪吃。",
                "吾生十指不拈泥，毛锥便得傲蓑衣。",
                "只愿边头长无事，扡耒耕云且吾志。",
                "不愁官马送还官，借牛骑归不用鞍。"
            ]
        },
        {
            "title": "湖天暮景五首",
            "content": [
                "坐看西日落湖滨，不是山御不是云。",
                "寸寸低来忽全没，分明入水只无痕。"
            ]
        },
        {
            "title": "下横山，滩头望金华山四首",
            "content": [
                "玉立金华霄汉间，帝封天女鍚仙山。",
                "被他走下严滩去，一水穷追竟不还。"
            ]
        },
        {
            "title": "丹阳舍舟登车渡江",
            "content": [
                "小泊楼船铁瓮城，勿勿又作绝江行。",
                "看他蜡烛几回剪，听尽鸡声不肯明。",
                "水底霜寒还十倍，夜来月上恰三更。",
                "篙师好语君知否，江面侵晨镜样平。"
            ]
        },
        {
            "title": "秋夕书怀",
            "content": [
                "老去还多感，归来政倦游。",
                "数峰愁外月，一叶静边秋。",
                "偶忆平生事，真供独笑休。",
                "烧花吾会得，村酒恰当篘。"
            ]
        },
        {
            "title": "秋晓出郊二绝句",
            "content": [
                "野菊相依露下丛，冷香自送水边风。",
                "丰年气象无多子，只在鸡鸣犬吠中。"
            ]
        },
        {
            "title": "过石塘",
            "content": [
                "万石中通一线流，千盘百折过孤舟。",
                "滩头未下人犹笑，下了滩头始觉愁。"
            ]
        },
        {
            "title": "白莲",
            "content": [
                "井花新抻白芙蕖，坐看纷纷脱雪肤。",
                "自拾落英浮水面，玉舟撩乱满江湖。"
            ]
        },
        {
            "title": "泊流潢驿，潮风大作二首",
            "content": [
                "潮来潮去有何功，费尽辛勤辨一风。",
                "若使无风潮自至，信他海伯有神通。"
            ]
        },
        {
            "title": "乙酉社日偶题",
            "content": [
                "愁边节里两相关，茶罢呼儿捡历看。",
                "社日雨多晴较少，春风晚暖晓犹寒。",
                "也思散策郊行去，其柰缘溪路未乾。",
                "绿暗江明非我事，且寻野蕨作蔬盘。"
            ]
        },
        {
            "title": "东园探桃李二首",
            "content": [
                "偶逢李径一花开，从此东园日日来。",
                "更约桃花同坼好，红红白白两相催。"
            ]
        },
        {
            "title": "与次公夜酌",
            "content": [
                "汤盂深浅任横斜，酒力微醺略减些。",
                "翦烛小童殊解事，不留烛烬却留花。"
            ]
        },
        {
            "title": "练湖放闸二首",
            "content": [
                "满耳雷声动地来，窥窗银浪打船开。",
                "练湖才放一寸水，跳作冰河万雪堆。"
            ]
        },
        {
            "title": "赠曾相士二首",
            "content": [
                "抛了儒书读相书，却将冷眼看诸儒。",
                "曾生肯伴诚斋否？共个渔舟入五湖。"
            ]
        },
        {
            "title": "次奉少游梅韵",
            "content": [
                "南枝外槁中不槁，未叶先花笑人倒。",
                "已从寒里诗愁著，可复溪边被花恼。",
                "非渠挽出百卉前，尔许清寒谁敢早。",
                "有花无雪花只俗，有雪无梅雪何好。",
                "冷药不风元自香，瘦何写月真如扫。",
                "但令一岳莳横斜，便挂竹皮为渠老。",
                "秦七苏二永玊词，绝唱寒盟几秋草。",
                "梅边尚有句可搜，更捻襄髯仰清昊。"
            ]
        },
        {
            "title": "晚宿小罗田四首",
            "content": [
                "青林化作万黄金，落日光寒色却深。",
                "仰看松梢数松子，不妨更与数松针。"
            ]
        },
        {
            "title": "和罗巨济教雪二首",
            "content": [
                "飞来须面旋，欲堕更横斜。",
                "不遣诗人嬾，惟禁酒力加。",
                "镂水初试手，翦水便成花。",
                "谁会欧苏律，徫吟别一家。"
            ]
        },
        {
            "title": "过吕城闸六首",
            "content": [
                "等到船齐闸欲开，船船捩拖整帆桅。",
                "一船最後知何故，日许时间独不来。"
            ]
        },
        {
            "title": "雨後泊舟小箬，回望灵山",
            "content": [
                "灵山相识已平生，雨後精神见未曾。",
                "一朵碧莲三万丈，数来花片八千层。",
                "云姿雾态排天出，竹杖芒鞋欠我登。",
                "羡杀峰头头上寺，厌山不看是诸僧。"
            ]
        },
        {
            "title": "听蝉八绝句",
            "content": [
                "罪过渠侬商略秋，从朝至暮不曾休。",
                "莫嫌入夜还休去，自有寒蛩替说愁。"
            ]
        },
        {
            "title": "春雨呈袁起岩",
            "content": [
                "昨日晴暄尽十分，无端寒湿复今晨。",
                "苍颜华发差挑老，急雨颠风屏当春。",
                "只有观书堪遣日，从来病眼不如人。",
                "诗名满世真何用，更赚先生愿卜邻。"
            ]
        },
        {
            "title": "昭君怨 咏荷上雨",
            "content": [
                "午梦扁舟花底，香满西湖烟水。",
                "急雨打篷声，梦初惊。",
                "",
                "却是池荷跳雨，散了真珠还聚。",
                "聚作水银窝，泛清波。",
                "",
                "",
                ""
            ]
        },
        {
            "title": "临平解舟",
            "content": [
                "竹篱短短门小小，少年独立春风晓。",
                "柳芽缩瓜尚怯寒，金粟班班满枝了。",
                "过船桥下桥绝高，波清深见一截篙。",
                "市人夹水争出看，无数渔舟避东岸。"
            ]
        },
        {
            "title": "归云三首",
            "content": [
                "三足鸦儿出海东，飞光一朵染天红。",
                "只销半点皈云动，立地蒙蒙暗太空。"
            ]
        },
        {
            "title": "晓看芙蓉",
            "content": [
                "两岁芙蓉无一枝，今年万朵压枝低。",
                "半红半白花都闹，非短非长树斩齐。",
                "临水酽妆新雨後，出墙背面晓风西。",
                "春英笑杀秋英淡，秪恐穠於桃李蹊。"
            ]
        },
        {
            "title": "木犀初发",
            "content": [
                "可笑诗人山泽臞，平生枯淡不敷腴。",
                "已搜杞菊到诒厥，绝与木犀亲友于。",
                "挼入杯中金粟走，满浇天上桂华孤。",
                "醉眠绕枕两三朵，香冰肝脾酒更无。"
            ]
        },
        {
            "title": "过望亭六首",
            "content": [
                "窗间雨打泪新斑，破处风来叫得酸。",
                "若是诗人都富贵，遣谁忍饿遣谁寒。"
            ]
        },
        {
            "title": "送韩子云捡正将漕江东二首",
            "content": [
                "宰士仍名士，诗人更德人。",
                "还家桐树古，揽辔绣衣新。",
                "不以髯边雪，而忘句里春。",
                "登庸衣钵在，得恋大江滨。"
            ]
        },
        {
            "title": "送药者陈国器",
            "content": [
                "窦宪一举空朔野，曹霸一笔空凡马。",
                "吾乡药者有陈生，一丸洗空万药者。",
                "庸医皆笑道旁莎，陈生拈出便是玉山禾。",
                "庸医皆笑涧下水，陈生酌来便是上池底。",
                "也只不离神农书，书外别得一亡珠。",
                "也只不出歧伯论，论外别得舌一寸。",
                "旧遭痔疾恼杀侬，新遭淋疾与合纵。",
                "恰如住在圃田国，晋楚腹背来夹攻。",
                "陈生赠我玉菌子，乃是华阳洞中乖龙耳。",
                "陈生赠我绀叶纱，乃是金鸦脚底扶桑花。",
                "汲泉亲手煮蟹眼，一浣枯肠如浣沙。",
                "平生旧疾蝉壳退，秋风吹落青天外。",
                "更传枕中鸿宝方，戒勿浪传泄天藏。",
                "君不见回岩仙客逢贫子，指石成金吾济尔。",
                "贫子再拜不要金，秪觅指头吾自指。"
            ]
        },
        {
            "title": "题栖贤寺三峡桥",
            "content": [
                "栖贤与楞伽，初本共一山。",
                "古潭宅神龙，睡醒厌久跧。",
                "是夕起雷雨，震得天地翻。",
                "此山拆为两，一溪断中间。",
                "下窥黑无地，上攀青到天。",
                "从此两禅寺，路绝不往还。",
                "祖师见之笑，弹指降神奸。",
                "问天借横蜺，搭渡溪两边。",
                "倒倾千崖雪，飞下一玉渊。",
                "余怒尚雷吼，声拔诸峰根。",
                "我来不能去，轻生倚危栏。",
                "忽然心为动，毛骨森以寒。",
                "上人指断岸，犹带初拆痕。"
            ]
        },
        {
            "title": "除夕前一日归舟夜泊曲涡市宿治平寺",
            "content": [
                "江宽风紧折绵寒，滩多岸少上水船。",
                "市何曾远船不近，意已先到灯明边。",
                "夜投古寺冲泥入，湿薪烧作虫声泣。",
                "冷窗冻笔更成眠，也胜疏篷仰见天。",
                "市人歌呼作时节，诗人两滕高於颊。",
                "还家儿女问何如，明日此怀犹忍说。"
            ]
        },
        {
            "title": "南溪暮立",
            "content": [
                "溪影明霞新月底，水声乱石嬾沙间。",
                "欲皈小为鱼儿住，更年跳波玊一环。"
            ]
        },
        {
            "title": "再和袁起岩韵",
            "content": [
                "一岁驩声沸此宵，游人丽服正飘飘。",
                "病夫未暇砖引玉，恶语翻成李报瑶。",
                "天遣素娥提雪月，江涵公子更风标。",
                "君家道是关门卧，却有新诗来见撩。"
            ]
        },
        {
            "title": "寄题太和丞公沈君公馆亭台四咏·读书台",
            "content": [
                "庭散纸尾骛，窗聚案头萤。",
                "无端循除水，也学夜诵声。"
            ]
        },
        {
            "title": "跋天台王仲言乞米诗",
            "content": [
                "敢言缩项更长腰，黄独青精也绝苗。",
                "尚有囊中餐玉法，蓝田山里过明朝。"
            ]
        },
        {
            "title": "晓坐卧治斋",
            "content": [
                "夜风甚细不胜酸，霜落无声只是寒。",
                "日上东窗无个事，送将梅影索人看。"
            ]
        },
        {
            "title": "正月三日骤暖多稼亭前梅花盛开四首",
            "content": [
                "春被梅花抵死催，今年春向去年回。",
                "春回十日梅初觉，一夜商量一并开。"
            ]
        },
        {
            "title": "灵山",
            "content": [
                "饶水回回转，灵山面面逢。",
                "展成青步障，剑作碧芙蓉。",
                "变态百千样，尖新三两峰。",
                "远看方更好，还隔翠云重。"
            ]
        },
        {
            "title": "人日出游湖上十首",
            "content": [
                "客爱清殊绝，僧愁冻不胜。",
                "可怜兜率寺，齐供一湖永。"
            ]
        },
        {
            "title": "中秋无月，既望，月甚佳二首",
            "content": [
                "月到中秋故故无，今霄月好莫渠孤。",
                "旧传月径圆千里，影落金杯只粒珠。"
            ]
        },
        {
            "title": "题赤孤同亭馆",
            "content": [
                "数菊能令客眼明，三峰端为此堂横。",
                "仆夫不敢催侬去，只道长沙尚八程。"
            ]
        },
        {
            "title": "昌英叔门外小树木犀早开",
            "content": [
                "触鼻无从觅，年林小缀黄。",
                "旋开三两粟，已作十分香。",
                "入夜偏相恼，挽先有底忙。",
                "移床月枝下，坐对略傅觞。"
            ]
        },
        {
            "title": "又和见喜病间",
            "content": [
                "初病杨花犹乱飞，即今梅子已黄稀。",
                "卧惊节物遽如许，起得沉绵更解肥。",
                "云寺耶溪招布袜，斜风细雨欠蓑衣。",
                "半生不结修门梦，只梦家山唤早归。"
            ]
        },
        {
            "title": "四月一日三衢阻雨二首",
            "content": [
                "无朝无夕雨翻盆，村北村南水接天。",
                "断却市桥君莫笑，前头野渡更无船。"
            ]
        },
        {
            "title": "寄题万元享舍人园享七景·意山",
            "content": [
                "不识弁山面，相逢笠泽诗。",
                "秪应晚云散，玉立对门时。"
            ]
        },
        {
            "title": "暮宿半涂",
            "content": [
                "朝日在我东，夕日在我西。",
                "我行日亦行，日归我未归。",
                "势须就人宿，远近或难期。",
                "平生太疏放，似点亦似痴。",
                "如何今日行，不以含枕随。",
                "幸逢春小暄，倒睡莫解衣。",
                "借令今夕寒，我醉亦不知。"
            ]
        },
        {
            "title": "过洛社望南湖暮景三首",
            "content": [
                "一阵南风似箭来，蒲帆飞上最高桅。",
                "两边岸柳都奔走，不及追船各自回。"
            ]
        },
        {
            "title": "晓泊兰溪",
            "content": [
                "金华山高九天半，夜雪装成珠玉案。",
                "兰溪水清千顷强，朔风冻作琉璃釭。",
                "日光雪光两相射，病眼看来忘南北。",
                "恨身不如波上鸥，脚指为楫身为舟。",
                "恨身不如沙上鴈，芦花作家梅作伴。",
                "折绵冰酒未是寒，晓寒真欲冰我肝。",
                "急闭篛篷拥炉去，竹叶梨花十分注。"
            ]
        },
        {
            "title": "送次公子之官安仁监税",
            "content": [
                "汝仕今差晚，家庭莫恨离。",
                "学须官事了，廉忌世人知。",
                "争进非身福，临民只母慈。",
                "关征岂得已，龙断欲何为。"
            ]
        },
        {
            "title": "九日落莫忆同施少才集长沙",
            "content": [
                "九月九日今朝是，五里十里正未已。",
                "良辰美景只自美，不如且著黑棋子。",
                "浊醪不贱有如无，黄花新寄绝交书。",
                "三年客里两重九，去年却得登高友。",
                "醉吟岳麓道林间，天风吹帽挂名山。",
                "倒骑蹇驴下绝顶，眼花几落贾谊井。",
                "如今悔狂亦嬾游，不嫌清坐独醒休。"
            ]
        },
        {
            "title": "谢人送常州草虫扇",
            "content": [
                "生怕炎天老又逢，草虫扇子献奇功。",
                "还将多稼亭前月，卷尽西湖柳上风。",
                "蚱蜢翅轻涂翡翠，蜻蜓腰细滴猩红。",
                "旧时绿鬓常州守，今作霜髯一秃翁。"
            ]
        },
        {
            "title": "送罗正夫主簿之官余干",
            "content": [
                "君家人物已数世，後有秘丞前给事。",
                "近来复见乡先生，武冈使君五经笥。",
                "君才自是一世英，珠玉照乘仍连城。",
                "妙年已号万人敌，强仕初登千佛名。",
                "番君小屈习凿齿，且与剌头簿书底。",
                "即看给札试兰台，飞上木天校文字。"
            ]
        },
        {
            "title": "晚照",
            "content": [
                "闲对斜阳数潦尘，何曾万事一閞身。",
                "汤瓶得火自相语，酒琖为代先作春。"
            ]
        },
        {
            "title": "雨後子文、伯庄二弟相访，同游东园",
            "content": [
                "北阮稀相见，东园肯到无。",
                "鞋留沙迹浅，扇答雨声疏。",
                "新长水三尺，倒漂梅一株。",
                "炊烟起山崦，好个晚村图。"
            ]
        },
        {
            "title": "送瀛洲先生元举叔谈命郡城",
            "content": [
                "谁遣谈天太逼真，取憎造物得辞贫。",
                "不妨小隐君平肆，戏与人间阅贵人。"
            ]
        },
        {
            "title": "闰三月二日发船广州来归亭下之官宪台",
            "content": [
                "诸人政坐爱闲游，天遣南游天尽头。",
                "到得广州天尽处，方教回首向韶州。"
            ]
        },
        {
            "title": "秋日早起",
            "content": [
                "我眠亦甚安，梦中初无惊。",
                "如何作梦语，反侧意不平。",
                "起来不复寐，郡楼挝五更。",
                "窗纸尚昏昏，看到渐次明。",
                "卷帘启后户，披衣步中庭。",
                "汲井漱新泉，满面吹寒冰。",
                "仰看天宇旷，微白复淡青。",
                "犹挂烂银梳，未升紫金钲。",
                "砌蛩余夜唧，数鹊作晓鸣。",
                "群动俱扰扰，竞若有所营。",
                "而人居其间，独欲免夙兴。",
                "出山三见秋，一年一征行。",
                "今兹秋又至，归心捺还生。",
                "会当挂其冠，高卧听松声。"
            ]
        },
        {
            "title": "送徐吉水解组造朝",
            "content": [
                "我住南溪溪北涯，闭门草长不曾开。",
                "风窗只怪烧花喜，雪径传呼县尹来。",
                "道是朝廷举廉吏，如何江海尚遗才？",
                "西枢东观俱知己，拜了除书却探梅。"
            ]
        },
        {
            "title": "姑苏馆上元前一夕陪使客观灯之集",
            "content": [
                "节物催人又一年，银花莲炬照金尊。",
                "麝鎚官样陪公讌，粉茧卿风忆故园。",
                "何似儿孙谈草草，不妨灯火半昏昏。",
                "人生行止谁能料，今夕苏州看上元。"
            ]
        },
        {
            "title": "船过灵洲",
            "content": [
                "却缘野阔觉天低，政值潮平苦槳迟。",
                "洲觜两船归别港，岸头数屋出疏篱。",
                "江山惨淡真如画，烟雨空蒙自一奇。",
                "病酒春眠不知晓，开门拾得一篇诗。"
            ]
        },
        {
            "title": "雨後田间杂纪五首",
            "content": [
                "稻田滴水价千金，溪涧求分不肯分。",
                "一雨万畦都水足，却将倾泻作溪浑。"
            ]
        },
        {
            "title": "再和罗武冈钦岩酴醾长句",
            "content": [
                "春风一夜吹滕六，旋落旋销不成簇。",
                "只余架上万天花，照影清池三两曲。",
                "江东诗仙花下饮，小摘繁枝篸醉玊。",
                "惊飞雪片万许点，乱落酒船百余斛。",
                "旧枝掠削自萦回，新枝奔迸无拘束。",
                "诗仙诗满云梦胸，那更相逢此花触。",
                "只愁毛颖倦驱使，一月屡向陶泓浴。",
                "两章洗尽眼底尘，个字亦带花边馥。",
                "凭谁说与柳柳州，休道一声山水渌。",
                "愿参佳句法如何，夜雨何时对床宿。"
            ]
        },
        {
            "title": "发枫平",
            "content": [
                "谷暗迷窗晓，山鸣报雨来。",
                "畦丁绝须喜，菜甲正新栽。",
                "倦路愁何那，冲泥惯岂才？",
                "吾诗未大好，也辱片云催。"
            ]
        },
        {
            "title": "夜闻风声",
            "content": [
                "作寒作暑无处避，开花落花尽他意。",
                "只有夜声殊可憎，偏搅愁人五更睡。",
                "幸自无形那有声，无端树子替渠鸣。",
                "斫尽老槐与枯柳，更看渠侬作麽生。"
            ]
        },
        {
            "title": "发孔镇晨炊漆桥道中纪行十首",
            "content": [
                "斫地烧畲旋旋开，豆花麻荚更菘栽。",
                "荒山半寸无遗土，田父何曾一饱来。"
            ]
        },
        {
            "title": "送王无咎善邵康节皇极数二首",
            "content": [
                "安乐窝中书一编，君从何许得真传？",
                "我无杜曲业麻在，也道此生休问天。"
            ]
        },
        {
            "title": "晴後弃雪四首",
            "content": [
                "天上琼楼万玉妃，月宫学舞试云衣。",
                "霓裳未彻天风起，脑子花钿星散飞。"
            ]
        },
        {
            "title": "初夏即事十二解",
            "content": [
                "槛中红药趁春归，瓶里苛留三两枝。",
                "一片落来能恋我，叶梢阁住不教飞。"
            ]
        },
        {
            "title": "桂源铺",
            "content": [
                "万山不许一溪奔，栏得溪声日夜喧。",
                "到得前头山脚尽，堂堂溪水出前村。"
            ]
        },
        {
            "title": "明发龙川二首",
            "content": [
                "优入蛮溪受瘴烟，一生谁料到龙川。",
                "早书实历还山考，便是中书九闰年。"
            ]
        },
        {
            "title": "揭阳道中二首",
            "content": [
                "地平如掌树成行，野有邮亭浦有梁。",
                "旧日潮州底处所，如今风物冠南方。"
            ]
        },
        {
            "title": "寄题安福彭文昌春风楼二首",
            "content": [
                "沂水何人解问津，楼中蠹简拂蛛尘。",
                "杏花坛下朱弦瑟，十指风生别是春。"
            ]
        },
        {
            "title": "春兴",
            "content": [
                "窗底梅花瓶底老，瓶边破砚梅边好。",
                "诗人忽然诗兴来，如何见砚不见梅。",
                "急磨玄圭染霜纸，撼落花须浮砚水。",
                "诗成字字梅样香，却把春风寄谁子。"
            ]
        },
        {
            "title": "夜饮周同年权府家",
            "content": [
                "老趁渔船泊馆娃，月明夜饮故人家。",
                "春风吹酒不肯醒，嚼尽酴醾一架花。"
            ]
        },
        {
            "title": "枕上闻子规二首",
            "content": [
                "半世征行怕子规，一闻一叹一沾衣。",
                "如今听著浑如梦，我自高眠汝自啼。"
            ]
        },
        {
            "title": "庚戍正月三，约同舍游西湖十首",
            "content": [
                "春光欲动意犹迟，未许游人浪见伊。",
                "只有梅花藏不得，隔篱穿竹出横枝。"
            ]
        },
        {
            "title": "过陂子迳五十余里，乔木蔽天，遣闷七绝句",
            "content": [
                "草光叶润亦清佳，翠里生香不是花。",
                "一事说来人不信，蕨长如树蚓如蛇。"
            ]
        },
        {
            "title": "谢亲戚寄黄雀",
            "content": [
                "万金家书寄中庭，牍背仍题双掩并。",
                "不知千里寄底物，白泥红印三十瓶。",
                "瓷瓶浅染茱萸紫，心知亲宾寄乡味。",
                "印泥未开出馋水，印泥一开香扑鼻。",
                "江西山间黄习衣，纯绵被体白如脂。",
                "偶然一念堕世网，身???雨翼那能飞。",
                "误蒙诸公相殂豆，月里花边一杯酒。",
                "先生与渠元不疏，两年眼底不见渠。",
                "端能访我荆溪曲，愿借前薵酌酃渌。"
            ]
        },
        {
            "title": "芗林五十咏·百花洲",
            "content": [
                "茂苑犹香名，南阳已荒皁。",
                "更兼芗林中，三洲是三岛。"
            ]
        },
        {
            "title": "已丑上元後晚望",
            "content": [
                "雪里睛偏好，寒余暖尚轻。",
                "山烟春自起，野烧暮方明。",
                "又是元宵过，端令病骨惊。",
                "遣愁聊觅句，得句却愁生。"
            ]
        },
        {
            "title": "丙辰岁朝行东园",
            "content": [
                "元日扶衰看早春，嫩苔一径落梅新。",
                "何人舞罢淩波袜，蹈匾真珠满绿絪。"
            ]
        },
        {
            "title": "至节宿翁源县与叶景小酌",
            "content": [
                "此县谁言是强名，古来十室亦琴鸣。",
                "只嫌六七茅竹舍，也有两三鸡犬声。",
                "村酒分冬胜虚度，霜风一夜辨新晴。",
                "半生客路逢佳节，佳节何曾负半生。"
            ]
        },
        {
            "title": "和李与贤投赠之韵",
            "content": [
                "云海不教鹏怒飞，玉阶也合凤来仪。",
                "如何天下李元礼，未遇人间锺子期？",
                "夜诵子虚无路达，梦生春草只心知。",
                "愿君更奏三千牍，金牓青衫染柳丝。"
            ]
        },
        {
            "title": "明发石山",
            "content": [
                "明发愁仍集，寒云又作屯。",
                "悬知今定雨，正坐夜来暄。",
                "便恐禾生耳，宁论容断魂。",
                "山深更须入，闻有早梅村。"
            ]
        },
        {
            "title": "轿中绝句",
            "content": [
                "雪洗林花颊，金挼陇麦髯。",
                "卷帘双眼远，隔树一峰尖。"
            ]
        },
        {
            "title": "至永州城外",
            "content": [
                "恋恋庭闱竟北征，槐花唤我试诸生。",
                "了知归近犹看堠，更有愁来即入城。",
                "愚水端能勤入梦，嵛峰何得嬾相迎。",
                "只应白发持环久，见我跫然笑未成。"
            ]
        },
        {
            "title": "病中感秋，时初丧寿佺子",
            "content": [
                "临晓睡偏重，不知窗已明。",
                "高梧下清露，宿鸟有寒声。",
                "愁岂关须事，秋来添雪茎。",
                "病身仍哭子，并作老来情。"
            ]
        },
        {
            "title": "送林谦之司业出为桂路提刑",
            "content": [
                "雨眠起宵坐，搔首偶不欣。",
                "孤念元无感，怀我同社人。",
                "昨日林先生，抱经出成均。",
                "初闻为渠喜，忽悟谁我亲。",
                "缅然记宿昔，夜颍水际门。",
                "微月耿秋寂，幽蛩慨凉新。",
                "论诗煮豆粥，粥熟天已晨。",
                "先生补天手，万象焉能春？",
                "若非千载仰，却要今世珍。",
                "圣门旧傅业，不在先生身。",
                "雪前何有松？燬中谅非珉。",
                "论思尺有咫，决去曾逡巡。",
                "谁言我无耳？老矣未有闻。",
                "先生又舍我，离别尚足云。",
                "桂山玉笋立，桂水罗带纹。",
                "得句能寄似，不须持岭云。"
            ]
        },
        {
            "title": "解舟铜陵，望淮山白云二首",
            "content": [
                "天惜淮山不惜银，浑银砌起一长城。",
                "淮山里在银城里，半山诸峰越样青。"
            ]
        },
        {
            "title": "送吴敏叔待制侍郎",
            "content": [
                "脚蹈鸡翘豹尾间，心飞碧岫白云端。",
                "人看疏傅如图画，帝念严光返钓滩。",
                "玉殿松班唐次对，竹宫茅立汉祠官。",
                "自怜病鹤樊笼底，万羡冥鸿片影寒。"
            ]
        },
        {
            "title": "发杨港渡入交石夹四首",
            "content": [
                "入夹宽中窄，临流慢处深。",
                "朝阳明众岫，西崦自多阴。",
                "脱裤嗔人俭，提壶侑我斟。",
                "老来除饮外，半点没春心。"
            ]
        },
        {
            "title": "舟中雨望二首",
            "content": [
                "雨里船中只好眠，不堪景物妒人闲。",
                "岸如玉案平铺却，飣餖真山作假山。"
            ]
        },
        {
            "title": "道傍小桃",
            "content": [
                "吹尽残桃无可残，也无地上落花痕。",
                "独行寻到青苔处，拾得嫣红一片看。"
            ]
        },
        {
            "title": "寄题程元成纷事山居三咏·秀野堂",
            "content": [
                "梅竹来禽带月栽，牡丹菡萏照江开。",
                "新安见底正如此，旧雨故人从不来。",
                "秀色野香供雪饮，名章俊语用云裁。",
                "无论独乐兼同乐，琖面春风翠作堆。"
            ]
        },
        {
            "title": "阻风泊舒州长风沙",
            "content": [
                "若被淮西市，苛留江表船。",
                "闻村红酒贱，看网白鱼鲜。",
                "元是沧浪客，况逢花柳天。",
                "山川嗔老我，醒眼对风烟。",
                "解缆鸾溪北，浮舟雁汉东。",
                "才逢一日顺，却阻四程风。",
                "万事乘除里，千年瞬息中。",
                "请君明著眼，造物一狙公。"
            ]
        },
        {
            "title": "端午病中止酒",
            "content": [
                "病里无聊费扫除，节中不饮更愁予。",
                "偶然一读香山集，不但无愁病亦无。"
            ]
        },
        {
            "title": "送朱师古龙图少卿师潼川二首",
            "content": [
                "璧水蓬山遍羽仪，颂台公府更光辉。",
                "紫荷到眼垂持橐，黄菊关心便拂衣。",
                "鬻子运筹年尚少，买臣衣绣日思归。",
                "小烦论蜀须还报，却袖香烟侍太微。"
            ]
        },
        {
            "title": "宣歙道中",
            "content": [
                "天斋玉立万孱颜，三日深行紫翠间。",
                "便是昨来千佛阁，望中见此两州山。",
                "诗家寒刮少陵骨，宫样高梳西子鬟。",
                "秪好遥看莫登览，今晨登处鬓都班。"
            ]
        },
        {
            "title": "探杏二首",
            "content": [
                "红蓝细细糁晴包，紫玉森森走腻条。",
                "枯梗折教无一寸，并驱春力奔花梢。"
            ]
        },
        {
            "title": "谢李元德郎中饷家酿二首",
            "content": [
                "惠山山下玉泉香，酿作鹅儿一拂黄。",
                "吏部只知防姓毕，不知吏部有他杨。"
            ]
        },
        {
            "title": "和济翁弟惠诗二首",
            "content": [
                "竟岁不得面，移书焉用频。",
                "我方得吾弟，今岂有斯人。",
                "海内友非少，谈间子独亲。",
                "醉余无浪语，尤见醉中真。"
            ]
        },
        {
            "title": "饭罢登山",
            "content": [
                "树远通鹦响，花晴带雨痕。",
                "登山偶回首，隔水见前村。",
                "澹往孤无伴，清归笑不言。",
                "还家更迟著，松菊未应存。"
            ]
        },
        {
            "title": "庚戍正月三，约同舍游西湖十首",
            "content": [
                "南北高峰巧避人，旋生云雾半腰横。",
                "縰然遮得青苍面，玉塔双尖分外明。"
            ]
        },
        {
            "title": "闷歌行十二首",
            "content": [
                "山行旧路不堪重，及泛湖波又阻风。",
                "世上舟车无一稳，乾坤可是剩诗翁?"
            ]
        },
        {
            "title": "明发龙川二首",
            "content": [
                "山有浓岚水有氛，非烟非雾亦非云。",
                "北人不识南中瘴，只到龙川指似君。"
            ]
        },
        {
            "title": "寄题安福刘道协涌翠楼",
            "content": [
                "读书台南山绕屋，恰如万簪削青玉。",
                "读书台北山更多，又似碧海跃万波。",
                "台边高人子刘子，架楼南北山围里。",
                "醉中领客上上头，忽惊平地翠浪浮。",
                "一浪抛云入天半，众浪翻空湿银汉。",
                "砰轰打到栏干前，天跳地踔乾坤颠。",
                "主宾拍手呼钓船，定眼看来还不然，",
                "只是南北几点山。"
            ]
        },
        {
            "title": "蜡梅四首",
            "content": [
                "蜜蜂底物是生涯，花作餱粮蜡作家。",
                "岁晚略无花可采，却将香蜡吐成花。"
            ]
        },
        {
            "title": "晓泊舟庙山",
            "content": [
                "平水长先晓，无风也自涛。",
                "烟昏山昜远，岸润树难高。",
                "去鹰鸣相报，游鱼冷总逃。",
                "轻寒容可忍，清眺得辞劳。"
            ]
        },
        {
            "title": "六月十六日夜南溪望月",
            "content": [
                "溪水留我住，溪月愁我皈。",
                "望後月更佳，昨宵未为奇。",
                "大都月色好，一岁能几时。",
                "人散长是早，月来长是迟。",
                "初出如大瓮，才露金半规。",
                "不知独何急，下如有人推。",
                "忽然脱岭尖，行空安不危。",
                "似爱溪水净，下浴青琉璃。",
                "明珠径余尺，沈在千顷陂。",
                "我欲剌双手，就溪取团晖。",
                "白小忽乱跳，碎作万金徽。",
                "须臾波痕定，化为水银池。",
                "夜久看未足，风露欺病肌。",
                "我能尚小留，瘦藤歌式微。",
                "一笑顾群从，来夕肯集兹。"
            ]
        },
        {
            "title": "晓出净慈送林子方二首",
            "content": [
                "出得西湖月尚残，荷花荡里柳行间。",
                "红香世界清凉国，行了南山却北山。"
            ]
        },
        {
            "title": "老眼废书有叹",
            "content": [
                "老矣书无分，居然眼有花。",
                "墨兵非死友，陆諝且生涯。",
                "雪後霜逾劲，吟边帽只斜。",
                "小儿知我懒，夜诵故諠哗。"
            ]
        },
        {
            "title": "题张以道上舍寒绿轩",
            "content": [
                "菊芽伏士糁青粟，杞笋傍根埋紫玉。",
                "雷声一夜雨一朝，森然迸出如蕨苗。",
                "先生饥肠诗作梗，小摘珍芳汲冰井。",
                "风炉蟹眼候松声，罛篱亲捞微带生。",
                "烂炊凋胡淅青精，芼以天随寒绿萌。",
                "饥时作齑仍作羹，饱後龙凤同庖烹。",
                "太官蒸羔压花片，宰夫胹蹯削琼软。",
                "豹胎熬出祸胎来，贵人有眼何曾见。",
                "天随尚有愁作魔，愁杞作棘菊作莎。",
                "君不见黄金钱照红玉豆，秋高更觉风味多。",
                "先生酿金链红玉，自莎自棘如予何。",
                "金空玉尽苗复出，吃苗吃花并吃实。",
                "天随白眼屠沽儿，不道有人头上立。"
            ]
        },
        {
            "title": "题浩然李致政义概堂",
            "content": [
                "非侠非狂非逸民，读书谋国不谋身。",
                "一封北阙三千牍，再活西州六万人。",
                "雨露晚从天上落，芝兰亲见掌中新。",
                "仁心义概丝纶语，长挂巴山月半轮。"
            ]
        },
        {
            "title": "和萧伯和春舆",
            "content": [
                "只道韶华不到侬，不妨较日媚柔风。",
                "愁心自对春无味，老面可能花似红。",
                "逢著诗狂兼酒圣，又忘人辰或天穷。",
                "圣人枉索方兄价，我与贤人也一中。"
            ]
        },
        {
            "title": "寄谢蜀帅表起岩尚书阁学寄赠药物二首",
            "content": [
                "抛官归隐七经年，睡杀山云笑杀天。",
                "剩雨残风黄帽底，颠诗中酒白鸥前。",
                "少年行路今已矣，厚禄故人书寂然。",
                "只有锦城表阁学，寄诗赠药意悁悁。"
            ]
        },
        {
            "title": "鹅儿黄似酒",
            "content": [
                "野水浮天碧，鹅儿弄日黄。",
                "傍人殊秀色，以酒更风光。",
                "破壳双翎嫩，眠沙百草香。",
                "却将金郁畅，试比菊衣裳。",
                "未慱山阴墨，先娱锦里觞。",
                "沧波兼凤沼，莫遣後鹅鶬。"
            ]
        },
        {
            "title": "舟过城门村，清晓雨止日出五首",
            "content": [
                "深村可笑是居民，生长深山野水滨。",
                "总出篱东携稚子，走来岸上看官人。"
            ]
        },
        {
            "title": "题左正卿寿慈堂",
            "content": [
                "万事丝窠黏露珠，奉亲最乐天下无。",
                "丘明远孙千里驹，有母七十发漆如。",
                "雪底筝生冰底鱼，人间无觅天赐渠。",
                "三更月落堂西隅，母自挑灯儿读书。",
                "去年生日不用扶，今年生日健过初。",
                "冰桃碧藕脆如酥，一觞千岁母子俱。"
            ]
        },
        {
            "title": "圩丁词十解",
            "content": [
                "圩田元是一平湖，凭伏儿郎筑作圩。",
                "万雉长城倩谁守，两堤杨柳当防夫。"
            ]
        },
        {
            "title": "甲申上元前闻家君不快，西归见梅有感二首",
            "content": [
                "千里来为五斗谋，老亲望望且归休。",
                "春光尽好关侬事？细雨梅花只做愁。"
            ]
        },
        {
            "title": "清晓洪泽放闸四绝句",
            "content": [
                "起来霜重满淮船，更觉今朝分外寒。",
                "放闸老兵殊耐冷，一丝不挂下冰滩。"
            ]
        },
        {
            "title": "同岳大用抚干雪後游西湖，早饭显明寺。步至",
            "content": [
                "道堂高绝俯空明，上下跻攀取意行。",
                "净阁虚廊人寂寂，鹤声断处忽琴声。",
                "",
                ""
            ]
        },
        {
            "title": "柴步滩",
            "content": [
                "江阔水不聚，分为三五滩。",
                "遂令客子舟，上滩一一难。",
                "小沙已成洲，大洲已成山。",
                "山有树百尺，树围屋数间。",
                "水底复生洲，沙湿犹未乾。",
                "从此洲愈多，安得水更宽。",
                "忆从严陵归，水落不能湍。",
                "拖以数童仆，折却十竹竿。",
                "今兹过吾舟，念昔犹胆寒。"
            ]
        },
        {
            "title": "寒食雨中，同舍约游天竺，得十六绝句呈陆务",
            "content": [
                "清远溪中小闸头，遮拦溪水不教流。",
                "山僧为我放一板，溅雪奔雷怒未休。",
                "",
                ""
            ]
        },
        {
            "title": "晓过丹阳县五首",
            "content": [
                "水从常润路都迷，曲曲长河曲曲堤。",
                "不是两窗供日脚，更无南北与东西。"
            ]
        },
        {
            "title": "龚令国英约小集感冷暴下皈卧感而赋焉",
            "content": [
                "客里何烦病，春余不谓寒。",
                "并来无计柰，那得有怀宽。",
                "憎药犹须强，耽书更暇看。",
                "两亲问消息，敢道不平安。"
            ]
        },
        {
            "title": "罢丞零陵忽病伤寒，谒医两旬，如负担者日远",
            "content": [
                "料病如料敌，用药如中的。",
                "淮阴百战有百胜，由基百发无一失。",
                "老唐脉法明更高，阅人二竖可得逃。",
                "探囊起死无德色，掉臂不为曳裾客。",
                "但使乡邻少卧痾，眼底名医麻竹多。",
                "嗟予诗瘦仍多病，两旬进尺退不寸。",
                "逢君已晚亦未恨，扫除何曾费余刃。",
                "长句藉手聊尔耳，真成不直一杯水。",
                "",
                ""
            ]
        },
        {
            "title": "鹊菅巢既成为鸠所据",
            "content": [
                "乾鹊平生浪苦辛，一年卜筑一番新。",
                "如何月下空三匝，宅子还将住别人。"
            ]
        },
        {
            "title": "表弟周明道工於傅神而山水亦佳，久别来访，",
            "content": [
                "笔端人物更江山，外弟周郎两不难。",
                "可把吴松半江水，傅他头上进贤冠。",
                "",
                ""
            ]
        },
        {
            "title": "新热送同邸归客有感二首",
            "content": [
                "瘦不缘诗不为春，只教悬罄未教行。",
                "清和天理不归去，六月长途作麽生。"
            ]
        },
        {
            "title": "玉井亭观荷花",
            "content": [
                "蕖僊初出波，照月稚犹怯。",
                "密排碧罗盖，低护红玉颊。",
                "馆之水精宫，环以琉璃堞。",
                "珠明浮盘戏，酒漾流杯晔。",
                "青笔尖欲试，绿牋皱还摺。",
                "老龟大於钱，辛勤上团叶。",
                "忽闻人履声，入水一何栖。"
            ]
        },
        {
            "title": "送永州唐德明",
            "content": [
                "忽报故人至，知从何许来。",
                "满怀俱玉雪，半语不尘埃。",
                "聚散千江月，悲驩一酒杯。",
                "樯乌有底急，一夕百相催。"
            ]
        },
        {
            "title": "永和放舡二首",
            "content": [
                "永和不到又经秋，淡日微风好放舟。",
                "最是可怜江上路，人来人去几时休。"
            ]
        },
        {
            "title": "刘寺展绣亭上，与尤延之久待京仲远不至，再",
            "content": [
                "南山十日菊，秋酌有前诺。",
                "东省三同舍，山行何用约。",
                "也後相丁宁，彼此拨忙著。",
                "清晨到刘寺，寸步辄倚薄。",
                "望君久未来，细意拣岩岳。",
                "上到展绣亭，聊复休倦脚。",
                "回览西湖天，向我怀中落。",
                "山幽人转孤，境胜情反恶。",
                "昔贤愿独往，对影谁与乐。",
                "或者欣群游，避喧那可却。",
                "我随梁溪叟，觞次饶驩谑。",
                "坐无山浦翁，谈间顿萧索。",
                "斜阳更待渠，小向灵芝泊。",
                "",
                ""
            ]
        },
        {
            "title": "上巳日周丞相少保来访敝庐，留诗为赠",
            "content": [
                "杨盐金胜贺盐家，赐湖岂比赐书华。",
                "回环自辟三三径，顷刻常开七七花。",
                "门外有田聊伏腊，望中无处不烟霞。",
                "却惭下客非摩诘，无画无诗只谩夸。"
            ]
        },
        {
            "title": "送谈星辰吴山人",
            "content": [
                "牙筹入手风前快，玉李行天镜里看。",
                "紫闱青规吾不梦，子言欲试故应难。"
            ]
        },
        {
            "title": "中秋前二夕钓雪舟中静坐二首",
            "content": [
                "月到南窗小半扉，无灯始觉室生辉。",
                "人间何处冰壶是？身在冰壶却道非。"
            ]
        },
        {
            "title": "十山歌呈太守胡平一",
            "content": [
                "说似行人且细听，螺冈门外莫宵征。",
                "前头石斧韩婆岭，第一单身不要行。"
            ]
        },
        {
            "title": "清晓出城别王宜子舍人",
            "content": [
                "月细惟愁落，阳升未要忙。",
                "出门鸡未觉，夹路稻初香。",
                "涉世宁容嬾，侵星幸稍凉。",
                "病来诗久废，觅句费商量。"
            ]
        },
        {
            "title": "晚过常州",
            "content": [
                "常州曾作两年住，一别重来十年许。",
                "岸头杨柳记得无，总是行春系船处。",
                "自笑恍如丁令威，老怀成喜亦成悲。",
                "人民城郭依然是，只有向来须鬓非。"
            ]
        },
        {
            "title": "戏题郡斋水墨坐屏二首",
            "content": [
                "两客呼船一急行，树林半落半犹青。",
                "诸峰最是中峰好我，欲峰头筑小亭。"
            ]
        },
        {
            "title": "舟过黄田，谒龙母护应庙二首",
            "content": [
                "远山相别忽相寻，水到黄田渐欲深。",
                "见说前头山更好，且留好句未须吟。"
            ]
        },
        {
            "title": "和皇太子瑞雪二首",
            "content": [
                "白玉花开碧玉天，萦楼绕殿舞翩然。",
                "储皇善颂天皇德，瑞应金穰万万年。"
            ]
        },
        {
            "title": "薄晚绝句二首",
            "content": [
                "春气吹人不作醒，病身感物底心情。",
                "斜阳也不藏人老，偏照霜髭一两茎。"
            ]
        },
        {
            "title": "戏彩堂前海棠",
            "content": [
                "露揉两渍柳方浓，日晒风矄杏政烘。",
                "秪有海棠非旋染，粟来大小便鲜红。"
            ]
        },
        {
            "title": "雪後晚晴，四山皆青，惟东山全白。赋最爱东",
            "content": [
                "群山雪不到新晴，多作泥融少作冰。",
                "最爱东山晴後雪，却愁宜看不宜登。",
                "",
                ""
            ]
        },
        {
            "title": "跋韩魏公与尹师鲁帖",
            "content": [
                "侍中尺箠挞羌酋，更得河南共运筹。",
                "到得降书来北阙，河南骑马去均州。"
            ]
        },
        {
            "title": "寄题分宜李克明上舍高居二咏·东塾",
            "content": [
                "一凤领四雏，夜作吾伊声。",
                "梧桐高拂日，好去瑞尧庭。"
            ]
        },
        {
            "title": "和马公弼雪",
            "content": [
                "濂竹穿梅湖更山，客间得此未嫌寒。",
                "髯疏也被轻轻点，齿冷犹禁细细餐。",
                "晴了还成三日冻，销余留得半庭看。",
                "凭谁说似王郎妇，盐絮吟未总未安。"
            ]
        },
        {
            "title": "舟中雪作，和沈虞卿寄雪诗韵",
            "content": [
                "霜风吹船著淮阴，淮山高高淮水深。",
                "津亭饮散浪如屋，篷窗晓起雪满林。",
                "两袖拂空捎舞片，数点落几撩孤吟。",
                "卷舒东阳琢冰句，不羡销金歌浅斟。"
            ]
        },
        {
            "title": "又自赞",
            "content": [
                "清风索我吟，明月劝我饮。",
                "醉倒落花前，天地即衾枕。"
            ]
        },
        {
            "title": "南斋前梅花二首其一`",
            "content": [
                "山园腊里日蔬芜，只有南斋最起予。",
                "竹映梅花花映竹，翠毛障子玉妃图。"
            ]
        },
        {
            "title": "和罗武冈钦岩酴醾长句",
            "content": [
                "花飞十不啻五六，青子团枝失红簇。",
                "江南桃李总成阴，不论少城与韦曲。",
                "酴醾珍重不浪开，晚堆绿云点永玉。",
                "体薰山麝非一脐，水洗银河费千斛。",
                "滴成小蓓密於糁，乱走长条柔可束。",
                "醉眸须及月下来，破鼻细从风处触。",
                "先生未必被花恼，偶与门人暮春浴。",
                "为怜压架十万枝，小立傍边领新馥。",
                "剩拚妙语宠琼蕤，更掇浦英酿酃渌。",
                "先生何犹便杜门，霜鬓犹烦玉堂宿。"
            ]
        },
        {
            "title": "雨霁看东园桃李，行溪上，进退格",
            "content": [
                "药里关心正腹烦，强排孤闷到东园。",
                "行穿一一三三径，来往红红白白间。",
                "绕树仰看浑不见，隔溪回望不胜繁。",
                "村村桃李家家柳，脚力酸时坐看山。"
            ]
        },
        {
            "title": "山居午睡起弄花三首",
            "content": [
                "五年出仕喜还家，双桂成阴不阙些。",
                "午睡起来无理会，银盆清水弄荷花。"
            ]
        },
        {
            "title": "霅溪",
            "content": [
                "道场山背是吴兴，只不教人到德清。",
                "霅水相留别无计，却将溪曲暗添程。"
            ]
        },
        {
            "title": "和符君俞卜邻",
            "content": [
                "朱崖柳色欲春风，庾岭梅花尚雪容。",
                "念子南归骑瘦马，只今谁解好真龙。",
                "吾乡端是山水窟，何日来同丘岳胸。",
                "白鹭青原不妨拣，诛茅结屋看何从。"
            ]
        },
        {
            "title": "余处恭少师左相郇公挽辞三首其",
            "content": [
                "天下非无士，胸中自有人。",
                "如何初拜相，首荐一遗民。",
                "恩我丘山小，怀公骨肉亲。",
                "白头哭知已，东望独伤神。"
            ]
        },
        {
            "title": "发孔镇晨炊漆桥道中纪行十首",
            "content": [
                "清晓新凉惬老怀，只愁傔从可怜哉。",
                "泥行寸步无由到，雨去前山却复回。"
            ]
        },
        {
            "title": "柳色",
            "content": [
                "春到四经旬，元来未见春。",
                "柳条将软碧，争献上番新。"
            ]
        },
        {
            "title": "题吴江三高堂范蠡",
            "content": [
                "霸越亡吴未害仁，不妨报国并酬身。",
                "风云长颈无遗恨，雪月扁舟更绝尘。",
                "还了君王采香径，须饶老子苧罗人。",
                "鴟夷若是真高士，张陆何堪作近邻。"
            ]
        },
        {
            "title": "克信弟坐上赋梅花二首",
            "content": [
                "对酒初惊发半华，折梅还觉兴殊佳。",
                "如何屋角西南月，只照梢头一两花。",
                "自是向来香寂寞，不须更道影横斜。",
                "北枝别有春无价，和靖何曾觅得些？"
            ]
        },
        {
            "title": "程泰之尚书龙学挽词二首",
            "content": [
                "庙器圭璋骨，儒林虎豹章。",
                "韦编双辅嗣，禹迹再平当。",
                "月冷谈经幄，尘昏弄笔床。",
                "西州何处路，溪水咽梅乡。"
            ]
        },
        {
            "title": "同三馆饯王恭父监丞，分韵，予得何字",
            "content": [
                "去岁从游泛绿波，西湖今日又新荷。",
                "生来长是欢悰少，老去更堪离别多。",
                "客里送君留不住，尊前为我饮无何。",
                "休休万事付一醉，为报骊驹未要歌。"
            ]
        },
        {
            "title": "木犀落尽有感二首",
            "content": [
                "姮娥收去广寒秋，太息花中无此流。",
                "花品已高香更绝，却缘韵胜得清愁。"
            ]
        },
        {
            "title": "近故魏国夫人卢氏挽歌辞三首",
            "content": [
                "素节勤仍俭，清风冷似冰。",
                "秋衣孟光布，夜绩敬姜灯。",
                "拱木霜何早，同茔雪政凝。",
                "郎君一夔足，再看九霄鹏。"
            ]
        },
        {
            "title": "春日六绝句",
            "content": [
                "日落碧簪外，人行红雨中。",
                "幽人诗酒里，又是一春风。"
            ]
        },
        {
            "title": "济翁弟赠白团扇子一面，作百竹图有诗和以谢",
            "content": [
                "月波初上涌寒金，桂树风来细有音。",
                "特地此君偏作恼，为侬隔却半轮阴。",
                "",
                ""
            ]
        },
        {
            "title": "雨作，抵暮复晴五首",
            "content": [
                "风伯颠狂太劣生，雨师嬾困洒来轻。",
                "若言不被云君误，谁放斜阳作晚晴。"
            ]
        },
        {
            "title": "大丞相益国周公访予於碧瑶洞天，刘敏叔写以",
            "content": [
                "平叔曾过魏秀才，何如老子致元台。",
                "苍松翠竹青苔迳，也不傅呼宰相来。",
                "",
                ""
            ]
        },
        {
            "title": "解舟铜陵，望淮山白云二首",
            "content": [
                "银城遮不尽淮山，许事何缘便达天。",
                "谁遣诗人强饶舌，和山失却忽苍然。"
            ]
        },
        {
            "title": "至後入城道中杂兴十首",
            "content": [
                "春时宿处雨浪浪，至後重投张氏庄。",
                "际晚乌银何许买，夕阳特地恋寒窗。"
            ]
        },
        {
            "title": "赠写真水监处士王温叔",
            "content": [
                "我不如森森千丈松，我不如濯濯春月柳。",
                "髯疏鬓秃已雪霜，皮皱肉皴真老丑。",
                "叶生画时颜尚朱，王生画时骨更臞。",
                "一生爱山吟不就，两肩化作秋山瘦。",
                "君不见褒公鄂公图凌烟，腰间羽箭大如椽。",
                "君不见涴花醉图粉墨落，日斜泥滑驴失脚。",
                "贵人寒士两相嗤，画图犹在人已非。",
                "王生王生且停手，不如生前一杯酒。"
            ]
        },
        {
            "title": "正月五日以送伴借官侍宴集英殿十口号",
            "content": [
                "一点胡行朝汉天，英符来自玉门关。",
                "旧时千岁琵琶语，新学三声万岁山。"
            ]
        },
        {
            "title": "丁酉皿月十日之官毗陵，舟行阻风，宿椆陂江",
            "content": [
                "虫声两岸不堪闻，把烛销愁且一尊。",
                "谁宿此船愁似我？船篷犹带烛烟痕。",
                "",
                ""
            ]
        },
        {
            "title": "观雪二首",
            "content": [
                "坐看深来尺许强，偏於薄暮发寒光。",
                "半空舞倦居然嬾，一点风来特地忙。",
                "落尽琼花天不惜，封它梅蕊玉无香。",
                "倩谁细橪成汤饼，换却人间烟火肠。"
            ]
        },
        {
            "title": "横林望见惠山，寄怀尤延之三首",
            "content": [
                "惠山孤绝未为孤，下有诗仙伴却渠。",
                "占断惠山妨底事，无端更占洞庭湖。"
            ]
        },
        {
            "title": "赠盱江谢正之",
            "content": [
                "盱江天上银河冰，麻姑人间白玉京。",
                "不生金珠不生玉，只生命代千人英。",
                "前有泰伯後子固，後无来者前无古。",
                "九州四海何同年，浓墨大字荐惠连。",
                "君家春草池塘句，只今又见君著语。",
                "袖中绣出诗一编，清新不减春草篇。",
                "愿君努力古人事，再光麻姑与盱水。"
            ]
        },
        {
            "title": "瑞香花新开五首",
            "content": [
                "馨德潜丘岳，春风是德还。",
                "新从众香国，移种洞庭山。",
                "孤韵真无对，千花忧莫攀。",
                "骚经吾欲续，谱入芷蘅间。"
            ]
        },
        {
            "title": "雨後行郡圃",
            "content": [
                "雨余行脚古城隈，为爱危亭首屡回。",
                "无数菊苗齐老去，多时花径不曾来。"
            ]
        },
        {
            "title": "半山寺三首",
            "content": [
                "日边赐额寺名新，鸡犬犹迎旧主人。",
                "见说小儿齐拍手，半山寺主褁头巾。"
            ]
        },
        {
            "title": "问春二首",
            "content": [
                "今岁春归不小心，合将消息报园林。",
                "苏公堤上千株柳，二月犹悭半缕金。"
            ]
        },
        {
            "title": "木犀初发呈张功父又和六首",
            "content": [
                "帝城底里有山林，桂树团团烟雾深。",
                "玉臂折来数枝月，银髯羞插满头金。",
                "谈间千首有此客，空外一声何处砧。",
                "酒亦销愁亦生病，不须不醉不须沉。"
            ]
        },
        {
            "title": "新除广东常平之节感恩书怀",
            "content": [
                "巳愧双旌古晋陵，更堪一节古羊城。",
                "偶逢旧治年频熟，忽署新衔手尚生。",
                "山与君恩谁是重？身如秋叶不胜轻。",
                "向来百链今绕指，一寸丹心白日明。"
            ]
        },
        {
            "title": "午憩马家店",
            "content": [
                "两日田间路，泥深恼杀侬。",
                "却从平地上，再入乱山中。",
                "水送随行日，窗留退後峰。",
                "生衣兼草靸，年例试春风。"
            ]
        },
        {
            "title": "曾达臣挽词二首",
            "content": [
                "珠冻兰溪水，冰封玉笥山。",
                "是翁元不死，蜕骨此中间。",
                "书尽今存否？仪刑香莫攀。",
                "端令郡博士，陟岵泪班班。"
            ]
        },
        {
            "title": "观社",
            "content": [
                "作社朝祠有足观，山农祈福更迎年。",
                "忽然箫鼓来何处，走杀儿童最可怜。",
                "虎面豹头时自顾，野讴市舞各争妍。",
                "王侯将相饶尊贵，不慱渠侬一饷癫。"
            ]
        },
        {
            "title": "晚春即事二绝",
            "content": [
                "树头吹得叶冥冥，三日颠风不小停。",
                "只是向来枯树子，知他那得许多青。"
            ]
        },
        {
            "title": "古风敬饯都运焕章雷吏部祗召入觐",
            "content": [
                "高皇中兴祛稷臣，紫岩先生弟一人。",
                "来从紫岩住紫盖，鸿钧转作湘中春。",
                "风流人物被草木，香满橘洲连狱麓。",
                "一时宾客盛邹枚，明月夜光和结绿。",
                "雷家夫子龙凤章，优入其室升其堂。",
                "朱幡玉节遍南纪，锦帐绫衾推望郎。",
                "使星下照翼轸旁，西山南浦回风光。",
                "渠侬别有经世具，袖却两手惟深藏。",
                "玉皇唤渠登庙廊，小却犹在持橐行。",
                "野人亦忝同门者，久挂衣冠卧林下。",
                "病身只合钓烟波，儿辈犹堪累甄冶。"
            ]
        },
        {
            "title": "秋夜不寐",
            "content": [
                "秋气侵人冷欲永，不由老境不愁生。",
                "雨声己遣侬无睡，更著寒蛩泣到明。"
            ]
        },
        {
            "title": "送李君亮大著出守眉州",
            "content": [
                "老夫丐外自缘老，复闻建邺江山好。",
                "不应夫子亦翩然，一柁江花更江草。",
                "黄金宫阙三神山，蓬莱五云霄汉间。",
                "仍将弱水三万里，隔断尘世无往还。",
                "西州名胜李太史，岂徒国士天下士。",
                "玉皇催入道山堂，知费台家几黄纸。",
                "似闻郎罢对薰风，忽思锦江荔枝红。",
                "人生奉亲行乐耳，金印斗大阿关侬。",
                "峨眉山月却入手，影落庭闱一杯酒。",
                "蚤赋中和乐职宣布诗，会看夔龙集凤池。"
            ]
        },
        {
            "title": "又除夕绝句",
            "content": [
                "紫陌相逢谁不客，青灯作伴未为孤。",
                "何须家里作时节，只问旗亭有酒无。"
            ]
        },
        {
            "title": "过太湖石塘三首",
            "content": [
                "兀坐船中只欲眠，不如船外看山川。",
                "松江是物皆诗料，兰桨穿湖即水仙。",
                "将取垂虹亭上景，都皈却月观中篇。",
                "正缘王事游方外，凿齿弥天未当贤。"
            ]
        },
        {
            "title": "过奔牛闸",
            "content": [
                "春雨未多河未涨，闸官惜水如金样。",
                "聚船久住下河湾，等待船齐不教放。",
                "忽然三板两板开，惊雷一声飞雪堆。",
                "众船遏水水不去，船底怒涛跳出来。",
                "下河半篙水欲满，上河两平势差缓。",
                "一行二十四楼船，相随过闸如鱼贯。"
            ]
        },
        {
            "title": "白沙买舡脕至严州",
            "content": [
                "重雾疑朝雨，斜阳竟脕晴。",
                "万山江外尽，一塔岭尖明。",
                "舟小宁嫌窄，途长已倦行。",
                "子陵台下水，未酌竟先清。"
            ]
        },
        {
            "title": "寄题刘巨卿家六咏·蒙斋",
            "content": [
                "是心如维斗，万物所取正。",
                "蒙之以微云，孤光更渊靓。"
            ]
        },
        {
            "title": "诚斋待月",
            "content": [
                "红稠碧秀晴山园，只有诚斋眼界宽。",
                "月近竹梢偏不上，要人不看要人看。"
            ]
        },
        {
            "title": "次霜月韵",
            "content": [
                "银浦寒无浪，金星澹不芒。",
                "初看霜是月，并爱月和霜。",
                "万里除纤翳，双清作一光。",
                "诗穷只欠许，穷我未渠央。"
            ]
        },
        {
            "title": "寒食雨中，同舍约游天竺，得十六绝句呈陆务",
            "content": [
                "户户游春不放春，只愁春去不愁贫。",
                "今朝道是游人少，处处园亭处处人。",
                "",
                ""
            ]
        },
        {
            "title": "新寒戏简尤延之检正",
            "content": [
                "逗晓添衣并数重，隔哺剩热尚斜红。",
                "秋生露竹风荷外，寒到云窗雾合中。",
                "半点暄凉能几许，古来豪杰总成空。",
                "木犀香杀张园了，雪嗅金挼欠两翁。"
            ]
        },
        {
            "title": "度小桥",
            "content": [
                "危桥度中半，深溪动人心。",
                "欲返业至此，将进眩卞临。",
                "已涉尚回顾，溪水知几深。",
                "谁能大此桥？以安往来人。"
            ]
        },
        {
            "title": "过黄巢矶",
            "content": [
                "黄巢矶与白沙滩，只是闻名已胆寒。",
                "自笑南来三换岁，一年一度犯惊湍。"
            ]
        },
        {
            "title": "题太和主簿赵昌父思隐堂",
            "content": [
                "西昌主簿如襌僧，日餐秋菊嚼春冰。",
                "西昌官舍如佛屋，一物也无唯有竹。",
                "俸钱三月不曾支，竹阴过午未晨炊。",
                "大儿叫怒小儿啼，乃翁对竹方哦诗。",
                "诗人与竹一样瘦，诗句与竹一样秀。",
                "故山苍玉摇绿云，月梢风叶最关身。",
                "劝渠未要思旧隐，且与西昌作好春。"
            ]
        },
        {
            "title": "题龟山塔前一首",
            "content": [
                "龟山独出压淮流，宝塔仍居最上头。",
                "印笔书空天作纸，玉龙拔地海成湫。",
                "向来一厄遭群犬，挽以六丁兼万牛。",
                "逆血腥膻化为碧，空馀风雨鬼啾啾。"
            ]
        },
        {
            "title": "玉山道中",
            "content": [
                "村北村南水响齐，巷头巷尾树阴低。",
                "青山自负无尘色，尽日殷勤照碧溪。"
            ]
        },
        {
            "title": "谢永新大夫杨叔袼惠诗",
            "content": [
                "今代吾家後子云，新诗也解乞陈人。",
                "银河波浪痕痕玉，花县风光字字春。",
                "大胜十年灯火读，更无半点簿书尘。",
                "鹗章塞得公车破，便合留渠立紫宸。"
            ]
        },
        {
            "title": "又题郑店立春後一日",
            "content": [
                "石壁仍丛竹，江亭更小楼。",
                "滩声清客梦，灯影动诗愁。",
                "春日已虚过，元宵年又休。",
                "谁令不行乐，蹙破两眉头。"
            ]
        },
        {
            "title": "雨作，抵暮复晴五首",
            "content": [
                "细雨如尘复似烟，两淮渡口各收船。",
                "南商北贾俱星散，古庙无人烧纸钱。"
            ]
        },
        {
            "title": "花下夜饮",
            "content": [
                "夜深移入小杯盘，回首花枝不忍看。",
                "岂与海棠情分薄，老夫自是怯春寒。"
            ]
        },
        {
            "title": "黄太守元授挽词二首",
            "content": [
                "我忝通家子，公如父行亲。",
                "一书虽不欠，半面遂无因。",
                "旅榇千江远，铭旌两竹新。",
                "庆门宁有此，造物岂其仁。"
            ]
        },
        {
            "title": "和张器先十绝",
            "content": [
                "散尽千金买尽书，短檠两夜趁三余。",
                "相如自倚多文富，不问家无澹石储。"
            ]
        },
        {
            "title": "净远亭午望二首",
            "content": [
                "城外春光染远山，池中嫩水涨微澜。",
                "回身小却深檐里，野鸭双浮欲近栏。"
            ]
        },
        {
            "title": "南斋前众树披猖，红梅居间不肆，因为翦剔",
            "content": [
                "道是司花定有神，元来造化在诗人。",
                "扫除碧树无情朵，放出红梅恣意春。"
            ]
        },
        {
            "title": "寒食相将诸子游翟得园十诗",
            "content": [
                "鹿葱旧种菊新栽，幽径深行忘却回。",
                "忽有野香寻不得，兰於石背一花閞。"
            ]
        },
        {
            "title": "中秋病中不饮二首，後一首用辘轳体二首",
            "content": [
                "去年两浙浙西州，今夕南溪溪上头。",
                "满著玻璃一盆水，洗开玉镜十分秋。",
                "病来不饮非无酒，老去追驩摠是愁。",
                "自笑独醒仍苦咏，枯肠雷转不禁搜。"
            ]
        },
        {
            "title": "过陈公迳二首",
            "content": [
                "去岁陈公迳里松，船中仰看爱松风。",
                "只今身在松风里，下看江船西复东。"
            ]
        },
        {
            "title": "过金台天气顿热三首",
            "content": [
                "日晒船篷四面炊，几时却得出船时。",
                "江西未到何须恨，且到三衢也自奇。"
            ]
        },
        {
            "title": "乙未和杨谨仲教授春兴",
            "content": [
                "归欤还复换年芳，不分官梅恼石肠。",
                "黄帽政堪供短掉，白头可更献长杨。",
                "忽逢社里催搜句，安得花边对举觞？",
                "天上含香有知己，弹冠端复为王阳。"
            ]
        },
        {
            "title": "苦寒三首",
            "content": [
                "添尽红炉著尽衣。一杯方觉暖如痴。",
                "人言霜後寒无奈，春在瓮中渠不知。"
            ]
        },
        {
            "title": "戏题水墨山水屏",
            "content": [
                "棹郎大似半边蝇，摘蕙为船折草撑。",
                "今夜不知何处泊，浪头正与岭头平。"
            ]
        },
        {
            "title": "题徐载叔双桂楼",
            "content": [
                "遥怜天上桂华孤，月中何不种两株。",
                "唐人此句真绝唱，後来诗人半语无。",
                "向来何人秋风起，吹脱广寒双桂子。",
                "落向君家楼阁前，种玉开花今几年。",
                "清宵双影写窗户，却兼月里成三树。",
                "年年八月九月时，黄金粟缀青瑶枝。",
                "秋风吹香入月去，风回却带天香归。",
                "容齐仙人为作碑，诚斋老人为作诗。",
                "金蟆玉兔已傅诵，莫问姮娥知不知。"
            ]
        },
        {
            "title": "送黄岩老通判全州",
            "content": [
                "潇湘之山可当一枝笔，潇湘之水可充一砚滴。",
                "白石得官斑竹林，天鍚笔砚供醉吟。",
                "好将湘山点湘水，洒满青天一张纸。",
                "台家旁搜清庙珍，奇珍随在湘水滨。",
                "乌衣枢相今水镜，手提一道人材柄。",
                "外台况复有三贤，看即吹嘘送上天。",
                "皈来肯过诚斋里，分似锦囊新句子。"
            ]
        },
        {
            "title": "蜡梅",
            "content": [
                "天向梅梢别出奇，国香未许世代知。",
                "殷懃滴蜡缄封却，偷被霜风折一枝。"
            ]
        },
        {
            "title": "高宗圣神武文宪孝皇帝挽诗二首",
            "content": [
                "更造今光武，中兴昔武丁。",
                "云昭河洛画，天作典谟经。",
                "立极余三纪，颐神再一星。",
                "尧山邻禹穴，松雪蔚争青。"
            ]
        },
        {
            "title": "南溪堰滩",
            "content": [
                "为爱溪流箭样湍，戏抛乱石障清澜。",
                "忽如亚父撞玉斗，又似仲尼鸣象环。",
                "整北移南教尽怒，从朝至午不知还。",
                "便饶灩澦三巴峡，也当龙门八节滩。"
            ]
        },
        {
            "title": "过乌石大小二浪滩，俗呼浪为郎，因戏作竹枝",
            "content": [
                "滩声十里响千鼙，跃雪跳霜入眼奇。",
                "记得年时上滩若，如今也有下滩时。",
                "",
                ""
            ]
        },
        {
            "title": "晚凉散策二首",
            "content": [
                "饭余浴罢趁凉行，偶憩池头最小亭。",
                "醉倚胡床便成睡，梦闻荷气忽然醒。"
            ]
        },
        {
            "title": "中和节日步东园三首",
            "content": [
                "一年佳节又中和，三分春光一巳过。",
                "莫恨峭寒花较晚，留连春色尽从他。"
            ]
        },
        {
            "title": "夜窗二首",
            "content": [
                "口角哦诗细有声，不妨半醉不妨行。",
                "青灯一点才如黍，解作书窗彻夜明。"
            ]
        },
        {
            "title": "和吴寺丞喜雪",
            "content": [
                "珠唾银钩赠一通，炯如密雪随寒空。",
                "飞来数片不沾袖，剪出六花全是风。",
                "骨冷魂冷残醉里，日光玉洁晚晴中。",
                "先生秀句今无敌，谁诵相如奏舜瞳。"
            ]
        },
        {
            "title": "跋京仲远所藏杨补之红绫上所作著色掀篷梅",
            "content": [
                "朔云暗天垂到地，朔风裂山吹脱耳。",
                "长江万顷一艇子，一夜雪寒不成睡。",
                "诗翁晓起鬓蓬松，缩颈微掀黄篾篷。",
                "夜来急雪已晴了，东方一抹轻霞红。",
                "江梅的皪开独树，篷间截入梅尺许。",
                "老干新枝紫复青，花琱白玉须黄金。",
                "满身满面都是雪，梅雪却与霞争明。",
                "不知诗翁何处得霜锯，和雪和梅斸将去。",
                "恐是并州快剪刀，不然吴刚修月斧。",
                "下无根干上无梢，一眼横陈梅半腰。",
                "东省拈出寒萧萧，至今花头雪未销。"
            ]
        },
        {
            "title": "午睡起",
            "content": [
                "过雨余秋暑，移床拣午凉。",
                "小风吹醉面，凛气忽如霜。",
                "日脚何曾动，桐阴有底忙。",
                "倦来聊作睡，睡起更苍茫。"
            ]
        },
        {
            "title": "山村二首",
            "content": [
                "歇处何妨更歇些，宿头未到日头斜。",
                "风烟绿水青山国，篱落紫茄黄豆家。",
                "雨足一年生事了，我行三日去程赊。",
                "老夫不是如今错，初识陶泓计已差。"
            ]
        },
        {
            "title": "五月十六夜，病中无聊，起来步月五首",
            "content": [
                "夏日虽炎夜却清，四更还更胜三更。",
                "露从玉兔须根落，风在银河浪底生。"
            ]
        },
        {
            "title": "再病书怀呈仲良",
            "content": [
                "病中嫌雨又嫌晴，自是情怀未若平。",
                "两日雨多端不恶，市声洗尽只檐声。"
            ]
        },
        {
            "title": "题萧岳英常州草蛊轴，盖尽师之女朱氏之笔二",
            "content": [
                "常州草蛊天下奇，女郎新样不缘师。",
                "未应好手传轮扁，便恐前身是郭熙。",
                "",
                ""
            ]
        },
        {
            "title": "旱後喜雨四首",
            "content": [
                "检校西畴首忍回，雨佳小恨较迟来。",
                "抄云浙玊何曾梦，只拟禾孙作栈粥。"
            ]
        },
        {
            "title": "寄题邹虞卿觌仙阁",
            "content": [
                "仙山去天才一握，与山相高邹氏阁。",
                "月波吹面寒欲冰，斗柄挂檐危不落。",
                "叶县双凫那复飞？缑山一鹤何时归？",
                "王仙肯来阁上否？共丝麟脯倾天酒。"
            ]
        },
        {
            "title": "圩田二首",
            "content": [
                "周遭圩岸缭金城，一眼圩田翠不分。",
                "行到秋苗初熟处，翠茸锦上织黄云。"
            ]
        },
        {
            "title": "小螳蜋歌",
            "content": [
                "清晨洗面开篷门，巨螳蜋在水上奔。",
                "前怒两臂秋竹竿，後拖一腹春渔船。",
                "偶然拾得破蛛网，挈取四角沉重渊。",
                "柳上螳蜋工捕蝉，水上螳蜋工捕鱣。",
                "捕蝉顿顿得蝉食，捕鱣何曾得鱼吃。"
            ]
        },
        {
            "title": "海棠四首",
            "content": [
                "暖醉寒醒各自奇，千花谁是复谁非。",
                "燕支浓透春风面，翡翠新裁生色衣。",
                "破落东皇能许劣，庄严西子较些肥。",
                "痴儿犹恨无香在，紫蝶黄蜂政打围。"
            ]
        },
        {
            "title": "发孔镇晨炊漆桥道中纪行十首",
            "content": [
                "雨入秋空细复轻，松梢积得太多生。",
                "忽然落点拳来大，偏作行人滴伞声。"
            ]
        },
        {
            "title": "过临平二首",
            "content": [
                "人家点缀荻花林，水绕阶除雪湿衿。",
                "最是疏篱与修竹，脚根半入小河深。"
            ]
        },
        {
            "title": "和张倅子仪送鞓红、魏紫、崇宁红醉、西施四",
            "content": [
                "朱墨勾添眼底尘，今年春尽不知春。",
                "鞓红魏紫能相访，西子崇宁更可人。",
                "",
                ""
            ]
        },
        {
            "title": "黄雀食新二首",
            "content": [
                "鹅黄染线织秋衣，杨柳吹绵细细披。",
                "诗债被渠浑索尽，醉乡邀我不容归。"
            ]
        },
        {
            "title": "晓望",
            "content": [
                "暑退谁当忆，秋生喜此逢。",
                "荒林失轻雾，寒日上危峰。",
                "忽有吟边兴，忘年镜里容。",
                "不须无鲍谢，始得坛诗宗。"
            ]
        },
        {
            "title": "春日六绝句",
            "content": [
                "远目随天去，斜阳著树明。",
                "犬知何处吠，人在半山行。"
            ]
        },
        {
            "title": "中秋病中不饮二首，後一首用辘轳体二首",
            "content": [
                "无风无雨并无云，今岁中秋尽十分。",
                "毕竟冰轮谁为转？碾穿玉宇不生痕。",
                "坐看儿辈纷然饮，也遣先生半欲醺。",
                "自是清樽负明月，不閞明月负清樽。"
            ]
        },
        {
            "title": "新涂抛江",
            "content": [
                "烟雨横江水著天，不曾复涝似今年。",
                "绿堤何用千株柳，只与行人碍过船。"
            ]
        },
        {
            "title": "七字谢绍兴帅丘宗卿惠杨梅二首",
            "content": [
                "梅出稽山世少双，情知风味胜他杨。",
                "玉肌半醉红生粟，墨晕微深染紫裳。",
                "火齐堆盘珠径寸，醴泉绕齿柘为浆。",
                "故人解寄吾家果，未变蓬莱阁下香。"
            ]
        },
        {
            "title": "夜泊平望终夕不寐三首",
            "content": [
                "一生行路便多愁，落得星星雨鬓秋。",
                "数尽归程到家了，此身犹未出苏州。"
            ]
        },
        {
            "title": "碧落洞前滩水三首",
            "content": [
                "碧落峰前上一滩，篙师叫得口都乾。",
                "开门将谓舡行远，只在峰头芦荻湾。"
            ]
        },
        {
            "title": "同岳大用抚干雪後游西湖，早饭显明寺。步至",
            "content": [
                "湖暖开冰已借春，山晴留雪要娱人。",
                "昨游未当清奇在，路冻重来眼却新。",
                "",
                ""
            ]
        },
        {
            "title": "送王成之中书舍人使虏",
            "content": [
                "帝遣唐朝第一人，玉门关外赐金银。",
                "使星芒动梅花早，汉月光垂塞草春。",
                "故国山河迎诏旨，中原父老识词臣。",
                "十分宣慰华戎了，归为君王转大钧。"
            ]
        },
        {
            "title": "芗林五十咏·柔桑陌",
            "content": [
                "茧馆三眠老，桑村独树春。",
                "坐看黄更陨，应有一寒人。"
            ]
        },
        {
            "title": "和张功父梅诗十绝句",
            "content": [
                "今岁柴车摠未巾，孤山龙井不曾行。",
                "老无半点看花意，遮莫明朝雨及晴。"
            ]
        },
        {
            "title": "贺必远叔四月八日洗儿",
            "content": [
                "年年四月初八日，水沉汤浴黄金佛。",
                "今年大阬当此时，真珠水洗白玉儿。",
                "吾家英杰相间起，胄出关西老夫颞。",
                "公家宣和中大夫，大江之西推名儒。",
                "六十年来谁继渠，愿儿长成读祖书，",
                "再起门户光乡闾。"
            ]
        },
        {
            "title": "和彭仲庄对牡丹止酒哦二首",
            "content": [
                "病身无伴卧空山，石友相从慰眼寒。",
                "呼酒捻花谈旧事，牡丹匹似梦中看。"
            ]
        },
        {
            "title": "江山道中蚕麦大熟三首",
            "content": [
                "衢信中央两尽头，蚕麰今岁十分收。",
                "穗初黄後枝无绿，不但麦秋桑亦秋。"
            ]
        },
        {
            "title": "观书",
            "content": [
                "书册不可逢，逢得放不得。",
                "看得眼昏花，放了还太息。",
                "掩卷味方深，岂问忘与忆。",
                "是身何曾动，忽然超八极。",
                "秪言半窗间，不是华胥国。"
            ]
        },
        {
            "title": "憩连岭店",
            "content": [
                "此馆初明眼，前山正接眉。",
                "热嫌连日甚，凉惜两朝迟。",
                "雨竹何其重，风鸥不自持。",
                "庭闱犹百里，早已豁愁思。"
            ]
        },
        {
            "title": "三月三日上忠襄坟，因之行散，得十绝句",
            "content": [
                "游人不是上坟回，便是清湍褉事来。",
                "最苦相逢无处避，天禧寺及雨花台。"
            ]
        },
        {
            "title": "过西山",
            "content": [
                "一年两蹈西山路，西山笑人应鲜语。",
                "胸中百解朱墨尘，两卷珠帘无半句。",
                "殷懃买酒谢西山，惭愧山光开我颜。",
                "鬓丝浑为催科白，尘埃满胸独遑惜。"
            ]
        },
        {
            "title": "晓行闻竹鸡二首",
            "content": [
                "一番行路一番愁，还自儿时到白头。",
                "路不唤君君自去，为谁著急不归休。"
            ]
        },
        {
            "title": "送卢山人二首",
            "content": [
                "行尽千山又万山，山真何好子能然？",
                "青鸟纵妙侬曾问，著眼烟云也自贤。"
            ]
        },
        {
            "title": "陪留守余处恭、总领钱进思、提刑傅景仁游清",
            "content": [
                "山自新亭走下来，化为一虎首重回。",
                "平吞雪浪三江水，卧对雨花千丈台。",
                "点检故城遗址在，凄凉浩叹宿云开。",
                "六朝踪迹登临遍，底事兹游独壮哉。",
                "",
                ""
            ]
        },
        {
            "title": "赠合皂山嬾云道士诗客张惟深二首",
            "content": [
                "羽客来从合皂山，殷懃告欣病诗癫。",
                "古今此病元无药，癫到阴何便是仙。"
            ]
        },
        {
            "title": "送蔡定夫赴湖南提刑二首",
            "content": [
                "菊後霜前换绣衣，湘南岭北看梅枝。",
                "还将方策汗青语，拈出圆扉草绿时。",
                "四海几人怜我老，三年两作送君诗。",
                "借令贵杀衡阳纸，半幅无妨慰梦思。"
            ]
        },
        {
            "title": "和谢昌国送管相士韵",
            "content": [
                "半世缘痴自作劳，万人争处我方逃。",
                "怜渠识尽公卿得，一马归来骨转高。"
            ]
        },
        {
            "title": "七字长句敬饯提刑寺丞胡元之持节桂林",
            "content": [
                "江西太守说谁子，只说吉州有新事。",
                "棘闱照日动碧鳞，粉堞入云横烂银。",
                "三年八邑邑邑熟，一任千日日日春。",
                "君不见吉州太守清何似，白鹭江心秋见底。",
                "除却太仓五升米，不曾遣人来向市。",
                "四邻束修来相看，不将入家将入官。",
                "清名袭人冰霜寒，随风一夜入九关。",
                "帝日桂林五千里，象犀珠玉生海里。",
                "安得使者人人皆如此，金捐於山珠抵水。",
                "却从吉州夺五侯，一州夺与三十州。",
                "梅花一笑迎汉节，桂林八株吹岭雪。",
                "使星归去作台星，跳过郎星与卿月。"
            ]
        },
        {
            "title": "寄吴宜之",
            "content": [
                "罨昼溪头老诗伯，夜榜仙槎郁林石。",
                "要令南斗避文星，却皈北辰捧天极。",
                "顷逢桂江双鲤鱼，殷懃两寄尺素书。",
                "山长水远到不到，未必韦郎迹也疏。",
                "书中只有想思字，更及融州一寒士。",
                "泮水曾参冷似冰，等待春风放桃李。"
            ]
        },
        {
            "title": "和罗巨济山居十咏",
            "content": [
                "世方争速化，渠独请真祠。",
                "意在升沉外，官无冷热宜。",
                "山如辋川尽，地似习家池。",
                "若道闲居懒，如何有十诗。"
            ]
        },
        {
            "title": "梅露堂燕客夜归",
            "content": [
                "药玉船中酒似空，水沉烟上雪都融。",
                "梅堂客散人初静，椽烛烧残一尺红。"
            ]
        },
        {
            "title": "初秋玩月",
            "content": [
                "月华只是寻常月，如何入秋顿清绝。",
                "泼在中庭满地冰，飞上寒窗一堂雪。",
                "今霄无雨风亦无，凉气却如风雨余。",
                "九州四海几人看，作意独来寻老夫。",
                "仙人餐霞燕朝日，老夫不顾受此术。",
                "不如掇月入杯中，酒浪月波供一吸。",
                "老夫病肺怯清秋，对酒不饮月莫愁。",
                "老夫未眠月未落，相伴且到三更头。"
            ]
        },
        {
            "title": "芗林五十咏·菊坡",
            "content": [
                "西风破幽馥，东篱散清好。",
                "渊明不可作，解后芗林老。"
            ]
        },
        {
            "title": "送客归至郡圃残雪销尽",
            "content": [
                "三日东风入万家，草间残雪不留些。",
                "儿童道是雪犹在，笑指梅花作雪花。"
            ]
        },
        {
            "title": "积雨小止，暂到东园，雨作急归",
            "content": [
                "咫尺东园千里遥，欣逢小霁略逍遥。",
                "鹭穿秧稻新黄脚，虫秃金沙嫩紫条。",
                "城市檐间堪檕缆，山溪夜半失危桥。",
                "匆匆行散还皈去，一阵飘萧不见饶。"
            ]
        },
        {
            "title": "题刘子远春风堂",
            "content": [
                "艮斋先生门下士，寒星向晓今余几。",
                "春风堂上刘更生，十年桂山问奇字。",
                "艮斋正脉谁真传，更生得髓仍得肝。",
                "春风卷著两袖里，放出搏扶天地间。"
            ]
        },
        {
            "title": "清明日雨雪，来早晴霁二首",
            "content": [
                "清明一雪怪生寒，逗晓新晴雪未残。",
                "要见海棠还傅粉，卷帘不彻急来看。"
            ]
        },
        {
            "title": "十二月二十七日大雪中过吉水小盘渡西归三首",
            "content": [
                "风卷寒江浪湿天，斜吹乱雪忽平船。",
                "碧琉璃上琼花里，独载诗人孟浩然。"
            ]
        },
        {
            "title": "谢苏州史君张子仪尚书赠衣服送酒钱",
            "content": [
                "香山老益窭，欲卖宅与田。",
                "荆南赠春服，侍中送酒钱。",
                "何如韦苏州，一日兼两贤。",
                "酒钱随春服，并至南溪边。",
                "寄物已不轻，意更在物先。",
                "仆也拙生理，巧亦营不前。",
                "病废非为高，抛官余十年。",
                "纸田蜗牛庐，縰卖谁作缘。",
                "故人岂云少，衮衮青云端。",
                "王弘不可作，范叔空自寒。",
                "忽槛苏州书，冷窗回春暄。",
                "急褫九月絺，径追八酒仙。",
                "竹烟为我喜，波月为我妍。",
                "篱菊冻不花，一笑亦粲然。",
                "醉中化为蝶，飞随虎丘山。",
                "齐云已在眼，忽然远於天。"
            ]
        },
        {
            "title": "过南荡三首",
            "content": [
                "秧才束发幼相依，麦已掀髯喜可知。",
                "笑杀槿篱能耐事，东扶西倒野酴醾。"
            ]
        },
        {
            "title": "寒食上冢",
            "content": [
                "迳直夫何细，桥危可免扶。",
                "远山枫外淡，破屋麦边孤。",
                "宿草春风又，新阡去岁无。",
                "梨花自寒食，时节只愁予。"
            ]
        },
        {
            "title": "小溪至新田四首",
            "content": [
                "懊恼春光欲断肠，来时长缓去时忙。",
                "落红满路无人惜，蹈作花泥透脚香。"
            ]
        },
        {
            "title": "苦吟",
            "content": [
                "蚁无秋衣鴈有丧，霜天谋食各自愁。",
                "鴈声寒死叫不歇，蚁膝冻僵行复休。",
                "先生苦吟日色晚，老铃来催吃朝饭。",
                "小儿诵书呼不来，案头冷却黄齑面。"
            ]
        },
        {
            "title": "九月十日同尤延之观净慈新殿",
            "content": [
                "昨雨败重九，谓并败此行。",
                "云师出小谲，垂晓偷放晴。",
                "初愁落君後，我反先出城。",
                "伫立已小倦，喜闻马来声。",
                "南山有新观，大殿初落成。",
                "入门山脊动，仰目天心横。",
                "柱起龙活立，檐飞鹏怒升。",
                "影入西湖中，失尽千峰棱。",
                "天竺拉灵隐，骏奔总来庭。",
                "老禅定何巧，幻此壮玉京。",
                "书生茅三间，饥眠方曲肱。"
            ]
        },
        {
            "title": "赵村",
            "content": [
                "杏花千树洛阳春，白傅年年爱赵村。",
                "月蕊晴葩风露格，老夫移得在东园。"
            ]
        },
        {
            "title": "二月十四日梅花二首",
            "content": [
                "雨打知无那，春暄绝不禁。",
                "小风千点雪，落日一须金。"
            ]
        },
        {
            "title": "春暖郡圃散策三首",
            "content": [
                "春禽处处讲新声，细草欣欣贺嫩晴。",
                "曲折遍穿花底路，莫令一步作虚行。"
            ]
        },
        {
            "title": "烛下梅花二首",
            "content": [
                "窗外雪犹冻，瓶中梅不开。",
                "烛花将暖气，催得早春回。"
            ]
        },
        {
            "title": "七月十四日雨後，毗陵郡圃荷桥上纳凉",
            "content": [
                "荷叶迎风听，荷花过雨看。",
                "移床桥上坐，堕我镜中寒。"
            ]
        },
        {
            "title": "月中炬火发仙山驿，小睡射亭五首",
            "content": [
                "长庚初让月先行，不料姮娥也世情。",
                "趣驾冰轮渡银浦，乱抛玉李掷长庚。"
            ]
        },
        {
            "title": "久雨小霁，东园行散",
            "content": [
                "雨寒两月勒春迟，初喜云间漏霁晖。",
                "道是攀花无雨点，忽然放手溅人衣。"
            ]
        },
        {
            "title": "寒食雨中，同舍约游天竺，得十六绝句呈陆务",
            "content": [
                "万顷湖光一片春，何须割破损天真。",
                "却将葑草分疆界，葑外垂杨属别人。",
                "",
                ""
            ]
        },
        {
            "title": "初秋戏作山居杂兴俳体十二解",
            "content": [
                "七月初头六月阑，老夫日醉早禾酸。",
                "莫将煮吃只生吃，更泄天机向达官。"
            ]
        },
        {
            "title": "江西道院集送吉州太守朱子渊造朝二首",
            "content": [
                "公在乡邦我在京，百书终不慰生平。",
                "西归一见还倾盖，夜坐相看话短檠。",
                "老去可堪频送客，古来作恶是离情。",
                "云泥隔断从今始，肯倩征鸿访死生。"
            ]
        },
        {
            "title": "出峡二首",
            "content": [
                "船行尽缓底须忙，诗卷聊堪度日长。",
                "瓶里抽花偷触鼻，忽然将谓是烧香。"
            ]
        },
        {
            "title": "送丘宗卿帅蜀三首",
            "content": [
                "人似隆中汉卧龙，韵如江左晋诸公。",
                "四川全国牙旗底，万里长江羽扇中。",
                "玉垒顿清开宿雾，雪山增重起秋风。",
                "近来廊庙多西帅，出相谁言只在东。"
            ]
        },
        {
            "title": "雨足，晓立郡圃荷桥",
            "content": [
                "郡池六月水方生，便有新荷贴水轻。",
                "雨後独来无个事，闲听啼鸟语升平。"
            ]
        },
        {
            "title": "上元复犹寒二首",
            "content": [
                "雪後不妨寒较差，莫教一并放千花。",
                "旧来池上金丝柳，新学江西鹰爪茶。"
            ]
        },
        {
            "title": "题张季长少卿饰庵，名取告词云\"学足以自饰",
            "content": [
                "吾友张饰庵，学到贲上白。",
                "真贲初非文，至饰亦无色。",
                "君看瑄玉姿，岂借青黄饰。",
                "宝气不自中，白虹贯空碧。",
                "饰庵隐岷岭，英名震京国。",
                "鲁论感凤叹，春秋辩麟获。",
                "孝庙聘丘园，有来校坟籍。",
                "光皇访忠贤，再起贰卿棘。",
                "未应两朝旧，不侍九重侧。",
                "训词揭昭回，圣意深记忆。",
                "盍归赞人文，小却犹讲席。",
                "未要从子真，带月耕岩石。"
            ]
        },
        {
            "title": "观迎神小儿社",
            "content": [
                "花帽铢来重，绡裳水样秋。",
                "强行终较嬾，妍唱却成羞。",
                "鹦鹉栖葱指，芙蕖载锦舟。",
                "休看小儿社，只益老人愁。"
            ]
        },
        {
            "title": "夜坐",
            "content": [
                "欲雪天还惜，不风寒自生。",
                "灯摇无定影，火作始然声。",
                "又遣庭闱讯，悬知骨肉情。",
                "履端犹几日，有梦未归程。"
            ]
        },
        {
            "title": "寄题赵漕秘阁东山堂",
            "content": [
                "阿且东山著乾坤，十雨世界三登村。",
                "阿安东山著一身，白云保社明月邻。",
                "此山秪合馆此客，千载阿谁敢争席。",
                "赵侯玉立隆准孙，洗空凡马追古人。",
                "千山万水略行遍，一锥卓住东洋岸。",
                "东洋山麓东复东，筑堂折简招两公。",
                "倒提北斗酌银汉，灵山作樽江作锺。",
                "浩歌小袖经纶手，笑与两公举天酒。",
                "东山今属赵家庄，敬请两公迁别乡。"
            ]
        },
        {
            "title": "白菊二首",
            "content": [
                "霜後黄花顿不中，独余白菊斗霜浓。",
                "与霜更斗晴天日，斗得霜融菊不融。"
            ]
        },
        {
            "title": "过望亭六首",
            "content": [
                "望亭昔岁过皈船，柳为蹁跹杏为妍。",
                "今日溪山浑似旧，雪芦风荻雨萧然。"
            ]
        },
        {
            "title": "雪後晓过八盘岭诣东宫谢受左司告二首",
            "content": [
                "扶业梢上上朝暾，起早行迟却载奔。",
                "玉作宫城三万雉，呼僮换马入金门。"
            ]
        },
        {
            "title": "发乌山入漂水县中山驿",
            "content": [
                "雨脚依山见，风头触树回。",
                "泥深行不去，轿兀睡还来。",
                "栩栩情微适，喧喧眼竟开。",
                "梦残那可续，续得转悠哉。"
            ]
        },
        {
            "title": "久旱祷雨不应，晴天忽落数点",
            "content": [
                "烈日秋来晒杀人，青天半点更无云。",
                "忽传天上真珠落，未到半空成水银。"
            ]
        },
        {
            "title": "和徐盈赠诗",
            "content": [
                "不谒长安众富儿，不随举子脱麻衣。",
                "片云出岫元无事，催我诗成翻手皈。",
                "无鬼玄谈雕苦空，端能问字过杨雄。",
                "韩琮不生王驾死，乞君明月与清风。"
            ]
        },
        {
            "title": "寄题舒州宿松知县戴在伯重新紫霄亭二首",
            "content": [
                "一代名臣张右丞，玉山头作紫霄亭。",
                "如今再得戴安道，拈出旧时山色青。"
            ]
        },
        {
            "title": "感秋五首",
            "content": [
                "盥漱已云毕，危坐正冠衣。",
                "揽镜忽见我，不识我为谁。",
                "自倚身尚强，不悟年已衰。",
                "举头视嘉木，向人惨无姿。",
                "我欲诉渠老，渠乃怀秋悲。",
                "木悲不解饮，琴瑟声怨咨。",
                "我且呼麴生，细细斟酌之。",
                "我醉不知我，更知春秋为。"
            ]
        },
        {
            "title": "寄题萧国贤佚我堂",
            "content": [
                "软红尘里几时休，重碧杯中且拍浮。",
                "坐看痴儿夸绝足，可怜到老不回头。",
                "幅巾蔾枝聊三径，明月清风自一丘。",
                "我亦年来厌奔走，梦骑野鹤访沙鸥。"
            ]
        },
        {
            "title": "圩丁词十解",
            "content": [
                "南望双峰抹绿明，一峰起立一峰横。",
                "不知圩里田多少，直到峰根不见塍。"
            ]
        },
        {
            "title": "送孙从之司业持节湖南二首",
            "content": [
                "金家先遯却谁知，匹马西归也大奇。",
                "出尽莫嫌三宿恋，坏麻不待七年迟。",
                "风生折槛人无古，水遶圜桥士有师。",
                "六一澹庵乔木在，今秋新长雪霜枝。"
            ]
        },
        {
            "title": "晓霜过宝应县三首",
            "content": [
                "看来不信是霜华，白日青天散晓霞。",
                "只怪野田生玉树，更於腊月发琼花。"
            ]
        },
        {
            "title": "三月三日雨作遣闷十绝句",
            "content": [
                "行春莫放一日一，修褉仍逢三月三。",
                "忍遣晴光作阴雨，更将急溅涴春衫。"
            ]
        },
        {
            "title": "雨中过沙滩二首",
            "content": [
                "烟雨新图学不成，烟能明晦雨能声。",
                "莫教一点春风起，卷尽空蒙写晚晴。"
            ]
        },
        {
            "title": "休日城上三首",
            "content": [
                "望中远树各依行，春後新晴未断霜。",
                "池面得风呈绉碧，梅须经雨褪危黄。"
            ]
        },
        {
            "title": "宿孔镇观雨中蛛丝五首",
            "content": [
                "雨打蛛丝不打蛛，雨来蛛入画檐隅。",
                "网罗满腹输渠巧，也只蝇蚊命属渠。"
            ]
        },
        {
            "title": "度雪台",
            "content": [
                "二月尽头三月来，红红白白一斋开。",
                "酴醾正要金沙映，莫道金沙只漫栽。"
            ]
        },
        {
            "title": "有叹",
            "content": [
                "老来无面见毛锥，犹把闲愁付小诗。",
                "若道愁多头昜白，鹭鹚从小鬓成丝。"
            ]
        },
        {
            "title": "将至地黄滩",
            "content": [
                "未到地黄滩，十里先闻声。",
                "樯竿已震掉，未敢与渠争。",
                "舟人各整篙，有如大敌临。",
                "搴篷试一望，溅雪纷淙琤。",
                "乃是水磑港，为滩作先鸣。",
                "真滩定若何，老夫虚作惊。"
            ]
        },
        {
            "title": "送张元直尉盐官二首",
            "content": [
                "璧水寒荠客，春闱擢挂郎。",
                "折腰端小耐，整翮未须忙。",
                "德进官无小，诗癯誉更香。",
                "会看两鸂鶆，飞下蓼滩傍。"
            ]
        },
        {
            "title": "明发陈公径过摩舍那滩石峰下十首",
            "content": [
                "後顾江已远，前睨山若寒。",
                "棹进岸自回，天水未有极。",
                "帘欣入绝巘，舟愕触潜石。",
                "东暾澹未熹，北吹寒更寂。",
                "岸草不知愁，向人弄晴碧。"
            ]
        },
        {
            "title": "碧落洞四首",
            "content": [
                "梦中曾泊洞前船，落絮飞花是去年。",
                "今日来寻泊船处，一江风雨草连天。"
            ]
        },
        {
            "title": "寄题刘巨卿家六咏·诣斋",
            "content": [
                "紫鸾自超诣，一日可天地。",
                "儿郎但读书，圣处底难至。"
            ]
        },
        {
            "title": "清晓湖上三首",
            "content": [
                "山腰轻束一绡云，湖面初颦半蹙痕。",
                "未说湖山佳处在，清晨小出涌金门。"
            ]
        },
        {
            "title": "晚风寒林二首",
            "content": [
                "树无一叶万梢枯，活底秋江水墨图。",
                "幸自寒林俱淡笔，却将浓墨点栖乌。"
            ]
        },
        {
            "title": "锁宿省中，心气大作，通昔不寐。得两绝句",
            "content": [
                "酒病春愁恰并来，更冲花信宿鸾台。",
                "睡乡堠子无三里，玉涌声声只唤回。"
            ]
        },
        {
            "title": "寒食相将诸子游翟得园十诗",
            "content": [
                "三月风光一岁无，杏花欲过李花初。",
                "柳丝自为春风舞，竹尾如何也学渠。"
            ]
        },
        {
            "title": "谢襄阳帅杨侍郎辘轳体",
            "content": [
                "合志同宗忆嗣清，寻盟继好感难兄。",
                "关西伯起今夫子，後世子云重易经。",
                "金薤银钩诒妙墨，貂裘王札寄交情。",
                "本朝未有杨家相，留待公归两两星。"
            ]
        },
        {
            "title": "和傅景仁游清凉寺",
            "content": [
                "旧时月过女墙头，风雨摧颓废不修。",
                "地老天荒无处问，松声滩响替人愁。",
                "祥刑使者来何暮，吊古诗篇清更幽。",
                "收拾江山入怀袖，却皈讲席进鸿畴。"
            ]
        },
        {
            "title": "初夏玉井亭晚立",
            "content": [
                "冶蕊倡花一雨空，鲜晴新涨未亏侬。",
                "竹兼树影眠天底，人凭栏干立镜中。",
                "看尽水衣投北岸，方知今日是南风。",
                "黄鹂对语无寻处，忽见双飞入别丛。"
            ]
        },
        {
            "title": "舟至湖心，望豫章西山云起，风雨骤至",
            "content": [
                "横洲送我忽俱还，四顾无边已惨颜。",
                "雪浪撞天吞几子，抛云将雨起西山。",
                "一声霹雳从空下，万丈金蛇掣斗间。",
                "舟子惊呼总无色，平生忠信且今番。"
            ]
        },
        {
            "title": "薛舍人母方氏太恭人挽章二首",
            "content": [
                "赋感东征句，诗愁陟屺篇。",
                "生前九龄梦，眼底五朝天。",
                "锦告浑无恙，云车忽香然。",
                "不堪青竹笋，归路不迎船。"
            ]
        },
        {
            "title": "和范至能参政寄二绝句",
            "content": [
                "生憎鴈骛只盈前，忽览新诗意豁然。",
                "锦字展来看未足，玉虫挑尽不成眠。"
            ]
        },
        {
            "title": "晴後弃雪四首",
            "content": [
                "幸自晴光雪半开，谁将泥脚涴琼瑰。",
                "水仙上诉姮娥泣，弃遣天花散一回。"
            ]
        },
        {
            "title": "食莲子三首",
            "content": [
                "城中莲子买将归，未问尝新早与迟。",
                "偶忆涌金门外晓，画船带露摘来时。"
            ]
        },
        {
            "title": "晒衣",
            "content": [
                "亭午晒衣脯褶衣，柳箱布襆自携归。",
                "妻孥相笑还相问，赤脚苍头更阿谁。"
            ]
        },
        {
            "title": "秋暑三首",
            "content": [
                "汗如雨点涌人肤，一一须根一一珠。",
                "不道去年秋不热，今年秋热去年无。"
            ]
        },
        {
            "title": "正月十九日五更，诣天庆观谢雪。闻都下尺雪",
            "content": [
                "元霄风物又阑残，闭阁何曾出一看。",
                "尚觉烛光欺病眼，旋添衣著试春寒。",
                "中都尺雪逾旬许，此地飞花逐片乾。",
                "不待珠宫香火了，海风吹上紫金盘。",
                "",
                ""
            ]
        },
        {
            "title": "积雨新晴，二月八日东园少步二首",
            "content": [
                "去岁春时政病身，对花不饮被花嗔。",
                "如今急报千花道，还我前来未足春。"
            ]
        },
        {
            "title": "垂虹亭观打鱼斫鱠四首",
            "content": [
                "六只轻舠搅四旁，两船不动水中央。",
                "网丝一撒还空举，笑得倚栏人断肠。"
            ]
        },
        {
            "title": "东园幽步见东山",
            "content": [
                "日日花开日日新，问天乞得自由身。",
                "不知白发苍颜里，更看南溪几个春。",
                "何曾一日不思归，请看诚斋八集诗。",
                "到得归来身已病，是侬归早是归迟。",
                "为爱东园日日来，未曾动脚眼先开。",
                "南溪顷刻都行遍，更到东山顶上回。",
                "天赐东园食实封，东山加赐在园东。",
                "东山山色浑无定，阴处青苍晒处红。"
            ]
        },
        {
            "title": "跋淳溪汪立义大学致知图二首",
            "content": [
                "杏坛何物是家风，只在当人阿堵中。",
                "谁作新图漏消息，淳溪溪上钓鱼翁。"
            ]
        },
        {
            "title": "碧落洞前滩水三首",
            "content": [
                "水知山近已先狂，箭往星奔趁下泷。",
                "滩下洄流能耐事，漩沤百转看它忙。"
            ]
        },
        {
            "title": "和周子中韵",
            "content": [
                "清愁政尔喜逢兄，一笑那知客帝城。",
                "海气不曾晴色好，黎花半落嫩寒生。",
                "刑书夜诵端何苦，诗句春来想不平。",
                "我亦有怀无处说，对床只欲为渠倾。"
            ]
        },
        {
            "title": "春夜无睡，思虑纷扰",
            "content": [
                "不堪万虑搅中肠，打破愁城入醉乡。",
                "酒力尽时还又动，春宵短後却成长。",
                "浮思闲念纷无数，飞絮游丝遍八荒。",
                "看到东窗窗欲白，忽然一梦到羲皇。"
            ]
        },
        {
            "title": "晚过黄州铺二绝",
            "content": [
                "数峰残日紫将销，一片新秧绿未交。",
                "道是今年春水小，涨痕也到岸花梢。"
            ]
        },
        {
            "title": "过宝应县新开湖十首",
            "content": [
                "半浓黛汁点遥林，微淡鈆膏抹暮云。",
                "似白如青都不是，淮南弄色五湖春。"
            ]
        },
        {
            "title": "和张寺丞功父八绝句",
            "content": [
                "湖边花底旧论诗，再要寻盟今若为。",
                "道是莺啼无点泪，教莺闻此也垂洟。"
            ]
        },
        {
            "title": "过吕城闸六首",
            "content": [
                "道是行船也未行，老夫误喜可怜生。",
                "要知开闸真消息，记取金钲第二声。"
            ]
        },
        {
            "title": "夏夜喜雨",
            "content": [
                "听雨初假寐，还成睡著休。",
                "梦中帘奏乐，夜半簟知秋。",
                "今岁应须熟，余生有底愁。",
                "无人知喜事，课仆织新篘。"
            ]
        },
        {
            "title": "过上湖岭，望招贤江南北山四首",
            "content": [
                "晓日秋山破格奇，青红明灭舞清漪。",
                "画工著色饶渠巧，便有此容无此姿。"
            ]
        },
        {
            "title": "谢赵行之惠霜柿",
            "content": [
                "红叶曾题字，乌椑昔擅场。",
                "冻乾千颗蜜，尚带一林霜。",
                "核有都无底，吾衰喜细尝。",
                "惭无琼玖句，报惠不相当。"
            ]
        },
        {
            "title": "经和宁门外卖花市见菊",
            "content": [
                "病眼仇冤一束书，客舍葭莩菊一株。",
                "看来看去两相厌，花意索寞恰似无。",
                "清晓肩舆过花市，陶家全圃移在此。",
                "千株万株都不看，一枝两枝谁复贵。",
                "平地拔起金浮屠，瑞光千尺照碧虚。",
                "乃是结成菊花塔，蜜蜂作僧僧作蝶。",
                "菊花障子更玲珑，生采翡翠铺屏风。",
                "金钱装面密如积，金钿满地无人拾。",
                "先生一见双眼开，故山三径何独怀。",
                "君不见内前四时有花卖，和宁门外花如海。"
            ]
        },
        {
            "title": "归路过南溪桥二首",
            "content": [
                "霜风一动岭云开，云外樵歌暮更哀。",
                "童子隔溪呼伴侣，并驱水牯过溪来。"
            ]
        },
        {
            "title": "和王道父山歌二首",
            "content": [
                "种田不收一年事，取妇不著一生贫。",
                "风吹白日漫山去，老却郎时懊杀人。"
            ]
        },
        {
            "title": "题龙舜臣逊志斋",
            "content": [
                "龙子辛勤莳纸田，少年笔势已翩翩。",
                "欲知圣处真消息，不是原夫一两联。"
            ]
        },
        {
            "title": "闷歌行十二首",
            "content": [
                "风力掀天浪打头，只须一笑不须愁。",
                "近看两日远三月，气力穷时会自休。"
            ]
        },
        {
            "title": "观蚁二首",
            "content": [
                "一骑初来只又双，全军突出阵成行。",
                "策勋急报千丈长，渡水还争一苇杭。"
            ]
        },
        {
            "title": "题十里塘夜景",
            "content": [
                "物色当秋半，登临更夜阑。",
                "山光倒眠水，水影上摇山。",
                "宿鹭都飞去，渔人独未还。",
                "老夫与明月，分割一清湾。"
            ]
        },
        {
            "title": "秋雨叹十解",
            "content": [
                "昼落无声夜有声，只堪醉听不堪醒。",
                "檐牙半点能多少？滴入苔阶一寸青。"
            ]
        },
        {
            "title": "携酒夜饯罗季周",
            "content": [
                "夜深未要掩柴门，且放清风入绿尊。",
                "淡月轻云相胦著，浅黄帊子里金盆。"
            ]
        },
        {
            "title": "清明日欲宿石门，未到而风雨大作，泊灵星小",
            "content": [
                "风雨来从海外天，灵星海里泊楼船。",
                "坐吟苦句斟愁酒，也是清明过一年。",
                "",
                ""
            ]
        },
        {
            "title": "和汤叔度雪",
            "content": [
                "道得闲来尽未闲，颇缘幽事扰心间。",
                "卧听雪作披衣起，不待天明带月看。",
                "更觉梅枝殊摘索，只惊蓬鬓却羁单。",
                "飞花岂解知人意，风里时时戏作团。"
            ]
        },
        {
            "title": "和闽漕傅安道郎中送毛平仲诗韵，寄谢惠书及",
            "content": [
                "宣城讯後忽年余，闽水风来又岁除。",
                "人品只今推正始，诗声何止过黄初。",
                "岂无天上同朝友，不寄山中半纸书。",
                "珍重故人多问我，鬓毛半脱齿全疏。",
                "",
                ""
            ]
        },
        {
            "title": "轿中看山",
            "content": [
                "买山安得钱，有钱价不贱。",
                "住山如冠玉，人见我不见。",
                "世言游山好，一峰足双茧。",
                "峰外复有峰，历尽独能遍。",
                "不如近看山，近看不如远。",
                "请山略退步，容我与对面。",
                "我行山欣随，我住山乐伴。",
                "有酒唤山饮，有蔌分山馔。",
                "隔水绝高寒，萦云偏蒨绚。",
                "雨滋青弥深，日炫紫还浅。",
                "端居忽飞动，遐逝即回转。",
                "孤秀呈复逃，层尖隐还显。",
                "掇入轿中来，置在儿上玩。",
                "劣行三两驿，已阅百千变。",
                "非我去旁搜，皆渠来自献。",
                "寄言有山人，勿卖亦勿典。",
                "金多汝安用，价重山亦怨。",
                "估若为我低，伤廉又非愿。",
                "山已在胸中，岂复有余羡。",
                "羡心固无余，更借山一看。"
            ]
        },
        {
            "title": "普明寺见梅",
            "content": [
                "城中忙失探梅期，初见僧窗一两枝。",
                "犹喜相看那恨晚，故应更好半开时。",
                "今冬不雪何关事，作伴孤芳却欠伊。",
                "月落山空正幽独，慰存无酒且新诗。"
            ]
        },
        {
            "title": "送王吉州宣子舍人，和明州二首",
            "content": [
                "满听除书好，明州胜吉州。",
                "又为邦伯去，政坐治声优。",
                "过阙端能遇，居中定作留。",
                "新民莫漫喜，竹马不须休。"
            ]
        },
        {
            "title": "寒食相将诸子游翟得园十诗",
            "content": [
                "柳条老去尚青鲜，下有清渠遶野田。",
                "波面落花相趁走，避风争泊岸傍边。"
            ]
        },
        {
            "title": "贺皇太子九月四日生辰十首",
            "content": [
                "禹子汤孙兼圣贤，一身双美古无前。",
                "愿陈万国元良句，不用金昭玉粹篇。"
            ]
        },
        {
            "title": "宿长乐县驿，驿皆用葵叶盖屋，状如棕叶云",
            "content": [
                "都将葵叶盖亭中，树似桄榔叶似棕。",
                "欲问天公觅微雪，装成急响打船篷。"
            ]
        },
        {
            "title": "题刘子远宴坐画图楼",
            "content": [
                "大年小景真儿戏，郭熙远山闲故纸。",
                "东山一塔作毛锥，试点卢溪一溪水。",
                "洒出楼前千万峰，一一奔腾入楼里。",
                "金华仙翁强解事，攘我楼中新句子。"
            ]
        },
        {
            "title": "上已同沈虞卿、尤延之、王顺伯、林景思游湖",
            "content": [
                "今年山路少人来，酒肆萧然绮席埃。",
                "政尔坐愁春寂寞，昼船箫鼓忽如雷。",
                "",
                ""
            ]
        },
        {
            "title": "山行",
            "content": [
                "山行两日厌荒凉，田少山多多更长。一望不曾亏碧草，半分何似借青秧？"
            ]
        },
        {
            "title": "送黄仲委秉少卿知泸州二首",
            "content": [
                "澧澦方如象，余皇底似飞。",
                "相将剌天去，收拾大名归。",
                "西掖桐阴静，泸南荔子肥。",
                "未应经世具，便欲闭山扉。"
            ]
        },
        {
            "title": "正月晦日，自英州舍舟出陆，北风大作",
            "content": [
                "北风吹得山石裂，北风冻得人骨折。",
                "南来何曾识此寒，便恐明朝丈深雪。",
                "今朝幸不就船行，白浪打船君更惊。",
                "只是山行也不好，笋舆寸步风吹倒。"
            ]
        },
        {
            "title": "十六月夜再同子文、巨济、李叔粲南溪步月",
            "content": [
                "际晚溪游暮欲归，追凉逐胜却成迟。",
                "月如醉眼生红晕，山作愁眉带淡姿。",
                "天下无人闲似我，秋边有句说从谁。",
                "弟兄一再更相送，行到更深笑不知。"
            ]
        },
        {
            "title": "和贺升卿云庵升卿瓽上书北阙既归，去岁寄此",
            "content": [
                "贺子胸中自有山，结庵山底更云间。",
                "遗才只道今无许，此士如何尚著闲。",
                "未应万言直杯水，向来九虎守天关。",
                "莫嫌久不还诗债，诗债从来隔岁还。",
                "",
                ""
            ]
        },
        {
            "title": "送庐陵丞刘约之",
            "content": [
                "忠显闻孙定不虚，西枢犹子故应殊。",
                "鸾停梧上遗风在，鴈进松间得句无。",
                "剩有老农歌赞府，未多荐墨送清都。",
                "晦翁若问诚斋叟，上下千峰不要扶。"
            ]
        },
        {
            "title": "尝诸店酒醉吟二首",
            "content": [
                "饮酒定不醉，尝酒方有味。",
                "清浊与醇醨，杂酌注愁肺。",
                "偶尔遇真趣，颓然得佳寐。",
                "醒人作醉语，语好终不是。"
            ]
        },
        {
            "title": "至鹧鸪洞",
            "content": [
                "岸冻树逾瘦，日高林始明。",
                "瑶草密如积，玉泉中暗鸣。",
                "初至心为动，欲归脚还停。",
                "江洧千万峰，穿侬两鞋青。",
                "如何鹧鸪岭，咫尺来未曾。"
            ]
        },
        {
            "title": "行路难五首",
            "content": [
                "君不见河汤花，今如泥土昔如霞。",
                "君不见武昌柳，春作金丝秋作帚。",
                "人生马耳射东风，柳色桃花却长久。",
                "秦时东陵千户侯，华虫被体腰苍璆。",
                "汉初沛邑刀笔吏，折腰如磬头枪地。",
                "萧相厥初谒邵平，中廷百拜百不应。",
                "邵平後来谒萧相，故侯一拜一惆怅。",
                "万事反覆何所无，二子岂是大丈夫。",
                "穷通流坎皆偶尔，搏扶未必贤枪榆。",
                "华胥别是一天地，醉乡何曾有生死。",
                "侬欲与君归去来，千愁万恨付一杯。"
            ]
        },
        {
            "title": "夜宿杨，晓起见雪",
            "content": [
                "茅檐无声风不起，误喜夜来雨应止。",
                "开门送眼忽心惊，失却前山万堆翠。",
                "江南只说浙西山，更令著雪与人看。",
                "诸峰尽处一峰出，凛然玉立最高寒。",
                "溪声细伴吟声苦，客心冷趁波心去。",
                "掉头得句恐天嗔，且唤征夫问前路。"
            ]
        },
        {
            "title": "泊冷水浦",
            "content": [
                "前夕放船湘口步，约到衔州来日午。",
                "五程一减作三程，谢渠江涨半篙清。",
                "今日雨来三四五，又闭疏篷听暮雨。",
                "长年商量泊船所，雨外青山更青处。"
            ]
        },
        {
            "title": "荷池",
            "content": [
                "小池岁晚石泉寒，荷叶低垂绿柄乾。",
                "一似渔人暮归後，败蘘破笠挂鱼竿。"
            ]
        },
        {
            "title": "饮酒",
            "content": [
                "今日偶不饮，无事亦有思。",
                "偶然举一杯，事至我不知。",
                "岂独忘万事，此身亦如遗。",
                "此酒本何物，秫先麴还随。",
                "饭秫秪醒眼，嚼麴无醉时。",
                "秫麴偶相逢，清泉媒妁之。",
                "不知独何神，幻出忘世姿。",
                "庄周不须周，惠施不须施。",
                "贵贱与死生，不斋元自齐。",
                "我本非缙绅，金华牧羊儿。",
                "秪坐读诗礼，一出不得皈。",
                "归来今四年，似早其实迟。",
                "海中无蓬莱，蓬莱在酒池。",
                "今夕一杯酒，乘风驾云旗。",
                "犹遭世缘缚，未挂神武衣。"
            ]
        },
        {
            "title": "六月六日小集二首",
            "content": [
                "青李来禽已眼明，新瓜入夏见何曾。",
                "酒边忘却人间暑，消尽金盆一文冰。"
            ]
        },
        {
            "title": "晚风寒林二首",
            "content": [
                "已是霜林叶烂红，那禁动地晚来风。",
                "寒鸦可是矜渠点，蹈折枯梢不堕空。"
            ]
        },
        {
            "title": "野炊白沙沙上",
            "content": [
                "半日山行底路涂，欲炊无店籴无珠。",
                "旋将白石支燃鼎，却展青油当野庐。",
                "一望平田皆沃壤，只生枯苇与寒芦。",
                "风餐露宿何亏我，玉馔琼楼合属渠。"
            ]
        },
        {
            "title": "遣人探梅翟园，云尚未开",
            "content": [
                "传语翟园千树梅，不应三个若字}苴索诗催。",
                "今年雪後悄无信，去岁腊前强半开。",
                "我欲明朝携酒去，花须连夜唤春回。",
                "东风肯报南枝否？待釂东风三百杯。"
            ]
        },
        {
            "title": "秋衣",
            "content": [
                "晨兴换新衣，视身忽潜愕。",
                "腹皮雏百摺，髀肉宽一握。",
                "沉痾两年余，衰体半标落。",
                "且留宿尘垢，莫遣新澡濯。",
                "未澡体尚肥，既濯肌转削。",
                "无发已是僧，有骨不如鹤。",
                "明年方八十，似觉九十著。",
                "寡食幸自清，辟榖底须学。",
                "便可作飞仙，御风上云幕。",
                "如何肥瘠想，犹有秋衣作。"
            ]
        },
        {
            "title": "送刘子思往衡湘",
            "content": [
                "浩斋先生第一孙，秀峰後进第一人。",
                "向来著论三分国，唤起阿瞒戮奸魄。",
                "有司手持金粟尺，越罗蜀锦遗道侧。",
                "洞庭昨夜起霜风，翩然欲登石廪与祝融。",
                "归来定有惊人句，肯寄江西道院翁。"
            ]
        },
        {
            "title": "宿乐平县北十里西塘",
            "content": [
                "破店能无漏，孤灯肯更明。",
                "中间通客路，终夜有人声。",
                "坐又坐不得，眠来眠未成。",
                "如何故山友，抵死怨躬耕。"
            ]
        },
        {
            "title": "和司法张仲良醉中论诗",
            "content": [
                "醉语醒犹记，来诗读转新。",
                "不绿明好密，其柰客居贫。",
                "无乃阳秋误，云何鼠朴珍。",
                "端今和者寡，敢以速为神。"
            ]
        },
        {
            "title": "和张功父病中遣怀",
            "content": [
                "人自穷通诗自诗，管渠人事与天时。",
                "鹤长未便贤凫短，梅早那须笑杏迟。",
                "公子近来忺说病，老夫秋至不曾悲。",
                "人生随分堪行乐，何必兰亭与习池。"
            ]
        },
        {
            "title": "初九夜月二首",
            "content": [
                "珍重姮娥住广寒，不餐火食不餐烟。",
                "秋空拾得一团饼，随手如何失半边。"
            ]
        },
        {
            "title": "过长峰迳遇雨，遣闷十绝句",
            "content": [
                "鳅是虾兄非善地，橘和瓣种带禳灾。",
                "乌椑不熟还无事，小艇难乘莫载来。"
            ]
        },
        {
            "title": "直宿南宫三首",
            "content": [
                "秋热连宵睡不成，移床换枕到天明。",
                "今霄不热还无睡，却为宫檐泻雨声。"
            ]
        },
        {
            "title": "送曾文卿入京",
            "content": [
                "如君大似陆云龙，一歕词场万马空。",
                "文透退之关捩子，骚传正则祖家风。",
                "三年拄笏南云里，两手投竿西日中。",
                "壁水蓬山剩虚席，儤筵趁取牡丹红。"
            ]
        },
        {
            "title": "庚子正月五日晓过大皋渡二首",
            "content": [
                "雾外江山看不真，只凭鸡犬认前村。",
                "渡船满板霜如雪，印我青鞋第一痕。"
            ]
        },
        {
            "title": "送彭子山提刑郎中赴召二首",
            "content": [
                "帝想丹青忆老成，公兼竹润更兰馨。",
                "独追洙泗人无讼，再使成康世措刑。",
                "召节自天回使节，即星朝斗作台星。",
                "花边独坐黄昏句，剩寄江西白鹭汀。"
            ]
        },
        {
            "title": "明发荆溪馆下",
            "content": [
                "常州太守曾独弄，回首向来真一梦。",
                "五月炎天十月寒，东亭迎客西亭送。",
                "自从别却翟家园，岂谓三经金斗门。",
                "莫教物色有欠处，剩与新诗三五句。",
                "犹有归涂更一来，是时百花开未开。"
            ]
        },
        {
            "title": "宿金陵镇稳寺，望横山",
            "content": [
                "再见横山滴眼新，山曾劝我脱官身。",
                "灯笼箫鼓年年社，酒醆莺花处处人。",
                "忽忆诸公牡丹会，转头五柞去年春。",
                "野云墟月空荒寺，两袖寒风一帽尘。"
            ]
        },
        {
            "title": "二月一日雨寒五首",
            "content": [
                "只见春晴道是晴，不知半夜嫩寒生。",
                "疾风吹落林间雨，细雨还成大雨声。"
            ]
        },
        {
            "title": "风急落梅",
            "content": [
                "梅花巳是不胜癯，无赖东风特地???。",
                "狼籍玉英浑不惜，强留嫣蔕与枯须。"
            ]
        },
        {
            "title": "寄题刘元朋环翠阁二首",
            "content": [
                "一夜秋声恼井桐，梦回得句寄西风。",
                "诗成却问题诗处，正在东山东复东。"
            ]
        },
        {
            "title": "癸丑正月新开东园",
            "content": [
                "长恨无钱买好园，好园还在屋东边。",
                "周遭旋辟三三径，只怕芒鞋却费钱。"
            ]
        },
        {
            "title": "三月三日雨作遣闷十绝句",
            "content": [
                "村落寻花特地无，有花亦自只愁予，",
                "不如卧听春山雨，一阵繁声一阵疏。"
            ]
        },
        {
            "title": "食莲子",
            "content": [
                "绿玉蜂房白玉峰，折来带露复含风。",
                "玻璃盆面水浆底，醉嚼新莲一百蓬。"
            ]
        },
        {
            "title": "明发黄土龛过高路",
            "content": [
                "又过峥嵘雨峡间，也无溪水也无田。",
                "岭云放脚寒垂地，山麦掀髯翠拂天。",
                "碧玉屏风吹不倒，青绫步障买无钱。",
                "诗人富贵非人世，犹自凄凉意惘然。"
            ]
        },
        {
            "title": "春寒",
            "content": [
                "春寒尽解粟人肤，敢傍吾侪酒琖无？",
                "雨里杏花如半醉，抬头不起索人扶。"
            ]
        },
        {
            "title": "宿滩头海智寺",
            "content": [
                "平生行路敢求安，便要求安也大难。",
                "古寺无门更无壁，若教半夜作春寒。"
            ]
        },
        {
            "title": "芗林五十咏·竹斋",
            "content": [
                "凛凛冰霜节，修修玉雪身。",
                "便无文与可，不有月傅神。"
            ]
        },
        {
            "title": "双峰定水璘老送木犀香五首",
            "content": [
                "春得鄿江信，香从定水来。",
                "今年有奇事，正月木犀开。"
            ]
        },
        {
            "title": "回望惠山",
            "content": [
                "惠山分明龙样活，玉脊琼腰百千折。",
                "鍚泉泉上吐一珠，簸弄太湖波底月。",
                "苍石为角松为须，须里黄金古佛庐。",
                "请君更向潘葑看，龙尾缴到珠南畔。"
            ]
        },
        {
            "title": "雨作，抵暮复晴五首",
            "content": [
                "雨痕拂水有如无，雨点飞空密复疏。",
                "白鹭窥鱼浑欲下，被风吹起不由渠。"
            ]
        },
        {
            "title": "玉井亭观白莲二首",
            "content": [
                "红芙蕖杂白芙蕖，红底终稠白底疏。",
                "速折当头一莲叶，莫令遮却雪肌肤。"
            ]
        },
        {
            "title": "题刘景明百牛图扇面",
            "content": [
                "吉语闻田父，新年胜故年。",
                "借侬百觳觫，雨里破荒田。"
            ]
        },
        {
            "title": "过临平二首",
            "content": [
                "临平放目渺无涯，莲荡苹汀不钉牌。",
                "雪後轻船四捞漉，断芦残荻总成柴。"
            ]
        },
        {
            "title": "秋暑三首",
            "content": [
                "半柳斜阳半柳阴，一蝉飞去一蝉吟。",
                "岸巾亭子钓栏角，送眼江村松树林。"
            ]
        },
        {
            "title": "同岳大用抚干雪後游西湖，早饭显明寺。步至",
            "content": [
                "紫陌微乾未放尘，青鞋不惜涴泥痕。",
                "春风已入寒蒲节，残雪犹依古柳根。",
                "",
                ""
            ]
        },
        {
            "title": "泊舟临平二首",
            "content": [
                "前窗向市下却帘，後窗临水开却门。",
                "岸头杨柳报春动，溪底云天随浪翻。",
                "隔溪数间黄草屋，绕屋千竿翠琼竹。",
                "三老鸣钲檥柂楼，今宵又向临平宿。"
            ]
        },
        {
            "title": "寄题张商弼葵堂堂下元不种葵花但取面势向阳",
            "content": [
                "主人未肯便山林，赏月吟风酒更琴。",
                "每一登堂一揩眼，谁知半点向阳心。",
                "",
                ""
            ]
        },
        {
            "title": "归云三首",
            "content": [
                "可杀皈云也爱山，夜来都宿好山间。",
                "偶看一絮翩然起，引得崩腾相趁还。"
            ]
        },
        {
            "title": "木犀初发呈张功父又和六首",
            "content": [
                "约斋诗客坐诗林，泒入江西彻底深。",
                "缝雾裁云梭织锦，明堂清庙玉撞金。",
                "已呼毛颖哦齑臼，更约姮娥聘槁砧。",
                "细咏新来木犀句，一灯明灭夜沉沉。"
            ]
        },
        {
            "title": "庚戍正月三，约同舍游西湖十首",
            "content": [
                "树生石上土全无，只见青葱不见枯。",
                "好在冷泉亭下水，为渠凭槛数游鱼。"
            ]
        },
        {
            "title": "雨後田间杂纪五首",
            "content": [
                "正是山花最闹时，浓浓淡淡未离披。",
                "映山红与昭亭紫，挽住行人赠一枝。"
            ]
        },
        {
            "title": "送吴盬丞季行知简州",
            "content": [
                "勋烈涪阳异姓王，手扶西极汉天长。",
                "有孙文武千人杰，透纸风骚万字香。",
                "小涉移中公事笔，又怀剑外史君章。",
                "同朝多日相从少，不唱阳关也断肠。"
            ]
        },
        {
            "title": "游定林寺即荆公读书处四首",
            "content": [
                "一个青童一蹇驴，九年来往定林居。",
                "经纶枉被周公误，罢相皈来始读书。"
            ]
        },
        {
            "title": "跋马公弼省干出示山谷草圣浣花醉图歌",
            "content": [
                "涪翁浣花醉图歌，歌词自作复自写。",
                "少陵无人张颠死，此翁奄有二子者。",
                "不论钗股与锥沙，更数旱蛟及惊蛇。",
                "诗仙不合兼草圣，鬼妒天嗔教薄命。",
                "人言爱书缘爱贤，紫眉未必胜青编。",
                "旧时鬼门关外客，如今一字抵尺壁。",
                "何须千载空想忆！"
            ]
        },
        {
            "title": "过玉山东三塘五首",
            "content": [
                "笋舆拾得小凉天，旋与开窗急卷帘。",
                "十里轻云阁秋日，日光移在远峰尖。"
            ]
        },
        {
            "title": "过土笕冈",
            "content": [
                "木落初宜菜，亭荒不复茅。",
                "牛分叉路口，鹳立秃松梢。",
                "秋热方升日，朝凉更迥郊。",
                "襄年走尘鞅，何计返云巢。"
            ]
        },
        {
            "title": "宿青山市四首",
            "content": [
                "云涂雾抹澹葱曨，万匹霜绡罩王龙。",
                "中有双峰不争长，诸峰情愿长双峰。"
            ]
        },
        {
            "title": "发孔镇晨炊漆桥道中纪行十首",
            "content": [
                "君看人迹蝶来轻，蹈得林间路作坑。",
                "古路今人行不得，一时移上上头行。"
            ]
        },
        {
            "title": "江雨三首",
            "content": [
                "雨里油窗莫要关，滴来堪玩洒堪闻。",
                "万珠贡入龙宫了，剩得檐前数颗看。"
            ]
        },
        {
            "title": "明发陈公径过摩舍那滩石峰下十首",
            "content": [
                "山转江亦转，江行山亦行。",
                "风鬟照玉镜，素练萦青屏。",
                "我本山水客，澹无轩冕情。",
                "尘中悔一来，事外怀孤征。",
                "忽乘沧浪舟，仰高俯深清。",
                "餐翠腹可饱，饮渌身顿轻。",
                "鹧鸪不相识，还作故园声。"
            ]
        },
        {
            "title": "芗林五十咏·幕翠庭",
            "content": [
                "软甃琉璃地，生揉翡翠帏。",
                "莫教星月入，玉镜点金徽。"
            ]
        },
        {
            "title": "清晓洪泽放闸四绝句",
            "content": [
                "沿河过闸梦中闻，奇观何曾似此晨。",
                "雪溅雷奔乍明眼，天跳地趠也惊人。"
            ]
        },
        {
            "title": "和沈子寿还朝天集之韵",
            "content": [
                "愁戈不著狂诗客，径超天外华胥国。",
                "苦海惟愁热恼人，别有月中水精域。",
                "浣花一老已九京，何人再筑五言城。",
                "竹斋衣钵傅锦里，咄咄云烟飞落纸。",
                "胸中磊隗有余地，语下飘萧无俗气。",
                "诗坛笔阵制中权，势如常山看率然。",
                "观者堵墙颜色沮，惊闻柘弹金盘句。",
                "老夫性癖耽此趣，被渠夜半赤手取。",
                "重阳过了元不知，犹有黄花三两枝。"
            ]
        },
        {
            "title": "清明雨寒八首",
            "content": [
                "脱却单衣著裌衣，禁烟无有不寒时。",
                "一年好处君知麽，寒食千门插柳枝。"
            ]
        },
        {
            "title": "跋临川梁译居士孝德记二首",
            "content": [
                "雪里星奔避乱兵，母先子後赴寒冰。",
                "秪知判得身俱死，不料还同母再生。"
            ]
        },
        {
            "title": "郡治燕堂庭中梅花",
            "content": [
                "林中梅花如隐士，只多野气也无尘，",
                "庭中梅花如贲人，也无野气也无尘。",
                "不疏不密随宜了，旋落旋开无不好。",
                "珠帘遣风细为吹，画檐护霜寒更微。",
                "诗翁绕阶未得句，先送诗材与翁语。",
                "有酒如渑谁伴翁，玉雪对饮惟渠侬。",
                "翁欲还家即明发，更为梅兄留一月。"
            ]
        },
        {
            "title": "红锦带花",
            "content": [
                "天女风梭织露机，碧丝地上茜栾枝。",
                "何曾系住春皈脚，只解萦长客恨眉。",
                "节节生花花点点，茸茸晒日日迟迟。",
                "後园初复无题目，小树微芳也得诗。"
            ]
        },
        {
            "title": "九月三日喜雨，盖不雨四十日矣",
            "content": [
                "玉帝愁闻早，雷公怒见须。",
                "搜龙无嚲处，倒海不遗余。",
                "稻里云初活，荞梢雪再铺。",
                "老农啼又笑，欲去且安居。"
            ]
        },
        {
            "title": "白紵歌舞四时词冬",
            "content": [
                "秪愁穷腊雪作恶，不道雪天好行乐。",
                "玻璃琖底回青春，蒲萄锦外舞玉尘。",
                "阳春一曲小垂手，劝君一杯千万寿。",
                "今年斛谷才八钱，明年切莫羡今年。"
            ]
        },
        {
            "title": "舟中晚酌二首",
            "content": [
                "竹陵春酒绝清严，解割诗肠快似鎌。",
                "雪藕逢暄偏觉爽，鹅梨欲烂不胜甜。"
            ]
        },
        {
            "title": "过虎头矶",
            "content": [
                "虎卧中流扼两涯，目光须怒首仍回。",
                "真阳峡袖君须记，个是瞿塘灩澦堆。"
            ]
        },
        {
            "title": "寄马会叔",
            "content": [
                "影转郎官宿，春随剌史天。",
                "相从忽相别，同舍况同年。",
                "我爱吴儿说，只如邵父然。",
                "赐金真浪费，唤取从甘泉。"
            ]
        },
        {
            "title": "德寿宫庆寿口号十篇",
            "content": [
                "天父晨兴未出房，君王忍冷立风廊。",
                "忽然鸣跸珠帘卷，万岁声传震八荒。"
            ]
        },
        {
            "title": "昌英知县叔作岁坐上，赋瓶里梅花，时坐上九",
            "content": [
                "酒兵半已卧长瓶，更看梅兄巧尽情。",
                "醉抻寒花望松雪，人间曾有个般清。",
                "",
                ""
            ]
        },
        {
            "title": "谢谭德称国正惠诗",
            "content": [
                "今年日瘦天不喜，玉皇颜惨方诸泪。",
                "草木无光红紫迟，春半何曾有春意。",
                "谁将好手挽春回，割取锦江春色来。",
                "七星桥边杨柳动，百花潭上桃李开。",
                "乃是国子先生赠诗卷，笔下东风随手转。",
                "君不见李家謪仙吟掉头，解道峨眉山月半轮秋。",
                "又不见苏家老仙永啄句，更说只恐夜深花睡去。",
                "先生辨著锦绣肠，朅来西湖山水乡。",
                "乞君湖山入诗囊，法嗣两仙一瓣香。"
            ]
        },
        {
            "title": "松江晓晴",
            "content": [
                "昨夜何缘不峭寒，今农端要放晴天。",
                "窗间波日如楼上，帘外霜风似腊前。",
                "近水人家随处好，上春物色不胜妍。",
                "皈时二月三吴路，桃杏香中慢过船。"
            ]
        },
        {
            "title": "初夏即事十二解",
            "content": [
                "东渚西陂万马奔，浪花吞尽旧波痕。",
                "山童莫扫中庭水，要写钱钱雨点纹。"
            ]
        },
        {
            "title": "不寐",
            "content": [
                "脚底神通也自强，三更报我有飞霜。",
                "人言冬夜长如岁，不寐方知岁未长。"
            ]
        },
        {
            "title": "送乡人余文明劝之以归",
            "content": [
                "一别高人又十年，霜筋雪骨健依然。",
                "席门未害车多辙，斗酒尚能诗百篇。",
                "苍狗白衣俱昨梦，长庚孤月自青天。",
                "故山松菊平安在，何日归欤解钓船？"
            ]
        },
        {
            "title": "清晓出郭迓客七里庄二首",
            "content": [
                "却为迎宾得探春，白门官柳早尖新。",
                "如何霜瓦才逢月，半作青瑶半作银。"
            ]
        },
        {
            "title": "晚登浦心阁望雨",
            "content": [
                "悯雨喜见云，喜云愁不雨。",
                "长风将怒点，慰此楼中暮。",
                "喜雨不但人，松竹亦鼓舞。",
                "未知今年熟，得以去年否。"
            ]
        },
        {
            "title": "上蒙里滩",
            "content": [
                "清江斜抱岭根来，暗石冲波却倒回。",
                "幸自琉璃青一片，落滩碎作雪花堆。"
            ]
        },
        {
            "title": "癸己省宿咏南宫小桃",
            "content": [
                "孤坐南宫悄，桃花故故红。",
                "晴曛半脸日，寒惨数须风。",
                "昔岁山村里，春光痛饮中。",
                "不烦渠伴宿，今我巳衰翁。"
            ]
        },
        {
            "title": "泊舟无锡雨止遂游惠山",
            "content": [
                "天教老子不空回，船泊山根雨顿开。",
                "归去江西人问我，也曾一到惠山来。"
            ]
        },
        {
            "title": "答陆务观佛祖道院之戏",
            "content": [
                "老禅分得破丛林，薄供微斋也不曾。",
                "道院敕差权院事，筠庵身是住庵僧。",
                "人间赤日方如火，松下清风独似冰。",
                "别有暮春沂水在，为君一滴洒千灯。"
            ]
        },
        {
            "title": "戏题岸柳",
            "content": [
                "斫尽江边杨柳梢，要教新岁换新条。",
                "老夫也镊霜须鬓，镊却霜根出雪苗。"
            ]
        },
        {
            "title": "题巩仲至修辞斋",
            "content": [
                "人道庄周梦蝴蝶，我言蝴蝶梦庄周。",
                "庄周解飞蝶解语，说向蝴蝶应点头。",
                "修辞斋中子巩子，年少诗狂狂到底。",
                "蹇驴破帽衡达官，白眼清谈对余子。",
                "东莱一翁印斯人，世人皆憎翁不嗔。",
                "为渠落笔三大字，政自不妨诗入神。"
            ]
        },
        {
            "title": "题彭孝求碧云飞观",
            "content": [
                "寸云如絮起青原，飞空化作一碧山。",
                "天风吹上南斗边，砰然堕在快阁前。",
                "老彭有孙拉云住，海蜃吐楼压云去。",
                "日暮佳人来不来，朗诵汤休断肠句。"
            ]
        },
        {
            "title": "连日二相过史局，不到省中，後园杏花开尽",
            "content": [
                "史馆频催史笔迟，道山还解有忙时。",
                "後园两日不曾到，开尽杏花人不知。"
            ]
        },
        {
            "title": "德寿宫庆寿口号十篇",
            "content": [
                "长乐宫前望翠华，玉皇来贺太皇家。",
                "青天白日仍飞雪，错认东风转柳花。"
            ]
        },
        {
            "title": "送相十高元善二首",
            "content": [
                "稚子烦君一一看，丁宁莫道好求官。",
                "老来正要团栾唑，伴我伙风把钓竿。"
            ]
        },
        {
            "title": "过玉山东三塘五首",
            "content": [
                "赤日中涂绿树阴，肯将碧繖借行人。",
                "片云忽在树头上，失却勋劳庛得身。"
            ]
        },
        {
            "title": "题刘翔卿蔚然楼二首",
            "content": [
                "诚叟颠狂与醉题，艮翁珍重洒环词。",
                "山棱莫学诗肩瘦，月写云描总是诗。"
            ]
        },
        {
            "title": "过临平莲荡四首",
            "content": [
                "朝来采藕夕来渔，水种菱荷岸种芦。",
                "寒浪落时分作荡，新流涨後合成湖。"
            ]
        },
        {
            "title": "正月三日骤暖多稼亭前梅花盛开四首",
            "content": [
                "却缘腊雪勒孤芳，等待晴光晒麝囊，",
                "小立树西人不会，东风供我打头香。"
            ]
        },
        {
            "title": "高视石岭雨中云气蔽亏，山色隐显",
            "content": [
                "绝顶仙人富宝熏，水沉山子不论斤。",
                "堆从平地到天半，并作清香一炷焚。",
                "烟绕翠鬟苍玉佩，身披白縠素罗裙。",
                "更将万斛蔷薇露，洒作桑麻万顷云。"
            ]
        },
        {
            "title": "雪中讲堂赐酒二首",
            "content": [
                "袖手垂鞭出帝闉，万花栏马舞新春。",
                "是时也有青油繖，天上归来雪满身。"
            ]
        },
        {
            "title": "送赵判官端国趁班改秩",
            "content": [
                "金陵一见恍如梦，君为过客侬相送。",
                "庐陵再见春欲残，君来入幕侬挂冠。",
                "是时猛虎初出境，赤子凛如兵在颈。",
                "帝选良牧苏疲民，前赵後丁廉且仁。",
                "更得君作幕不宾，四年千里日日春。",
                "与君相逢又相别，人生聚散如霜叶。",
                "桂林一枝三十年，诸公交章荐遗贤。",
                "去揖侍郎趁立班，端能别我南溪边。",
                "为我一醉春风前，看君搏风上九天。"
            ]
        },
        {
            "title": "郡中上元灯减旧例三之二而又迎送使客七首",
            "content": [
                "雪後楼台欲暮时，游人只道上灯迟。",
                "月轮贴在梅花背，错认梅枝作桂枝。"
            ]
        },
        {
            "title": "题望韶亭",
            "content": [
                "新隆寺後看韶石，三三两两略依稀。",
                "金坑违头看韶石，十十五五不整齐。",
                "一来望韶亭上看，九韶八音堆一案。",
                "金锺大镛浮水涯，王瑟瑶琴倚天半。",
                "尧时文物也粗疏，礼乐犹带鸿荒余。",
                "茅茨殿上槌土鼓，苇龠声外无笙竽。",
                "黄能郎君走川岳，领取后夔搜礼乐。",
                "峄山桐树半夜鸣，泗水石头清昼跃。",
                "山只川后争献珍，姚家制作初一新。",
                "帝思南岳来时巡，宫琛庙宝皆骏奔。",
                "曲江清澈碧琼软，海山孤尖翠屏展。",
                "天颜有喜后夔知，一奏云韶供亚饭。",
                "帝登九疑忘却归，不知斑尽湘笛枝。",
                "后夔一胫跛莫随，坐委众乐江之湄。",
                "仪凤舞兽扫无迹，独留一狻守其侧。",
                "至今唤作狮子石，雨淋日炙烂不得。",
                "洞庭张乐已莓苔，犍为获磬亦尘埃。",
                "不如九韶故无恙，戛击尚可冬起雷。",
                "何时九秋霜月里，来听湘妃瑟声美。",
                "曲终道是不见人，江上数峰是谁子。"
            ]
        },
        {
            "title": "四月三日登度雪台感兴",
            "content": [
                "高台喜登眺，登眺触老情。",
                "入夏又涉三，余春安得停。",
                "雨栏漂耄丹，风架舞壮青。",
                "秧生麦将熟，桑尽茧已成。",
                "盛衰亦其常，无悴岂有荣。",
                "古今非千载，一瞬即古今。",
                "慨然顾八荒，此理谁与评。",
                "我友谅无益，有益或麴生。",
                "生虽不能言，其言如震霆。",
                "但令我怀遣，未问醉与醒。"
            ]
        },
        {
            "title": "人日出游湖上十首",
            "content": [
                "此行殊匆匆，天色不肯借。",
                "更待海棠晴，满意孤山下。"
            ]
        },
        {
            "title": "赴文德殿听麻仍拜表",
            "content": [
                "苍龙观阙启槐宸，白玉阶除振鹭群。",
                "仗外诸峰献松雪，霜前一鴈度宫云。",
                "舍人就日宣麻制，丞相瞻天进表文。",
                "夙退自欣还自笑，素餐便当策殊勋。"
            ]
        },
        {
            "title": "送广帅秩满之官丹阳二首",
            "content": [
                "北门卧护要耆英，小试胸中十万兵。",
                "天借金山吟落月，身兼铁瓮作长城。",
                "何如岭上因归路，摘取梅酸去作羹。",
                "已有紫泥教诣阙，便应留住付钧衡。"
            ]
        },
        {
            "title": "烧香七言",
            "content": [
                "琢瓷作鼎碧於水，削银为叶轻如纸。",
                "不文不武火力匀，闭阁下帘风不起。",
                "诗人自炷古龙涎，但令有香不见烟。",
                "素馨忽开抹利拆，低处龙麝和沉檀。",
                "平生饱识山林味，不柰此香殊斌媚。",
                "呼儿急取烝木犀，却作书生真富贲。"
            ]
        },
        {
            "title": "寒食雨中同舍人约游天竺,得十六绝句",
            "content": [
                "万顷湖光一片春，何须割破损天真？却将葑草分疆界，葑外垂杨属别人！",
                ""
            ]
        },
        {
            "title": "西斋睡起",
            "content": [
                "小睡西斋听雨凉，竹鸡声里梦难长。",
                "开门山色都争入，只放青苍一册方。"
            ]
        },
        {
            "title": "晓登万花川谷看海棠二首",
            "content": [
                "夜雨朝晴花睡余，海棠倾国万花无。",
                "馆娃一样三千女，露滴燕脂洗面初。"
            ]
        },
        {
            "title": "过真阳峡六首",
            "content": [
                "仰见青天尺许青，无波江水不胜平。",
                "只惊白昼山竹裂，杜宇初闻第一声。"
            ]
        },
        {
            "title": "雨後田间杂纪五首",
            "content": [
                "行到深村麦更深，放低小轿过桑阴。",
                "再三传语春寒道，好为农家惜绿针。"
            ]
        },
        {
            "title": "和章德茂少卿拉馆学之士四人访王德修提干",
            "content": [
                "西玉南金价则同，帝城相对落花风。",
                "人如天上珠星聚，谈到尊中竹叶空。",
                "白紵乌纱青宝玦，紫鸾黄鹄碧梧桐。",
                "千龄此过还孤往，恨杀灯前欠老翁。"
            ]
        },
        {
            "title": "过白沙竹枝歌六首",
            "content": [
                "绝怜山崦两三家，不种香粳只种麻。",
                "耕遍沿堤锄遍岭，都来能得几生涯。"
            ]
        },
        {
            "title": "雨中送客",
            "content": [
                "闲人也解有忙时，送客谁令作许痴。",
                "一夜黑风吹白雪，昨朝紫陌总黄泥。"
            ]
        },
        {
            "title": "漱玉亭",
            "content": [
                "山根玉泉仰面飞，飞出山顶却下驰。",
                "自从庐阜泻双练，至今银湾岐两支。",
                "雷声惊裂龙伯眼，雪点溅湿嫦娥衣。",
                "寄言苏二李十二，莫愁瀑布无新诗。"
            ]
        },
        {
            "title": "南溪早春",
            "content": [
                "还家五度见春容，长被春容恼病翁。",
                "高柳下来垂处绿，小桃上去末梢红。",
                "卷帘亭馆酣酣日，放杖溪山款款风。",
                "更入新年足新雨，去年未当好时丰。"
            ]
        },
        {
            "title": "过松源，晨炊漆公店",
            "content": [
                "正是行人肠断时，子规得得向人啼。",
                "若能泪得居人脸，始信春愁总为伊。"
            ]
        },
        {
            "title": "过松源，晨炊漆公店",
            "content": [
                "日高谷底始微暄，岚翠依然透骨寒。",
                "说与行人忙底事，金鸡声里促银鞍。"
            ]
        },
        {
            "title": "过松源，晨炊漆公店",
            "content": [
                "后山勒水向东驰，却被前山勒向西。",
                "道是水柔无性气，急声声怒慢声悲。"
            ]
        },
        {
            "title": "过松源，晨炊漆公店",
            "content": [
                "山北溪声一路迎，山南溪响送人行。",
                "也知流向金陵去，若过金陵莫寄声。"
            ]
        },
        {
            "title": "过松源，晨炊漆公店",
            "content": [
                "侧塞千山缝也无，上天下井万崎岖。",
                "昨朝曾过芙蓉渡，寻到溪源一线初。"
            ]
        },
        {
            "title": "菜圃",
            "content": [
                "此圃何其窄，於侬已自华。",
                "看人浇白菜，分水及黄花。",
                "霜熟天殊暖，风微旆亦斜。",
                "笑摩挑竹杖，何日拄还家。"
            ]
        },
        {
            "title": "池口移舟入江，再泊十里头潘家湾，阻风不至",
            "content": [
                "北风五日吹江练，江底吹翻作江面。",
                "大波一跳入天半，粉碎银山成雪片。",
                "五日五夜无停时，长江倒流都上西。",
                "计程一日二千里，今踰灩澦到峨眉。",
                "更吹两日江必竭，却将海水来相接。",
                "老夫蚤知当陆行，错料一帆超十程。",
                "如今判却十程住，何策更与阳侯争。",
                "水到峨眉无去处，下梢不到忘归路。",
                "我到金陵水自东，只恐从此无南风。"
            ]
        },
        {
            "title": "宿池州齐山寺，即杜牧之九日登高处",
            "content": [
                "我来秋浦政逢秋，梦里曾来似旧游。",
                "风月不供诗酒债，江山长管古今愁。",
                "谪仙狂饮颠吟寺，小杜倡情冶思楼。",
                "问著州尼浑不识，齐山依旧俯寒流。"
            ]
        },
        {
            "title": "八月十二日夜诚斋望月",
            "content": [
                "才近中秋月已清，鸦青幕挂一团冰。",
                "忽然觉得今宵月，元不黏天独自行。"
            ]
        },
        {
            "title": "舟中排闷",
            "content": [
                "江流一直还一曲，淮山一起还一伏。",
                "江流不肯放人行，淮山只管留人宿。",
                "老夫一出缘秋凉，半涂秋热难禁当。",
                "却借楼船须流下，逆风五日殊未央。",
                "老夫平生行此世，不自为政听天地。",
                "只今未肯放归程，安知天意非奇事。",
                "平生爱诵謪仙诗，百诵不熟良独痴。",
                "舟中一日诵一首，诵得遍时应得归。"
            ]
        },
        {
            "title": "桑茶坑道中八首",
            "content": [
                "晴明风月雨乾时，草满花堤水满溪。",
                "童子柳阴眠正著，一牛吃过柳阴西。"
            ]
        },
        {
            "title": "桑茶坑道中八首",
            "content": [
                "秧畴夹岸隔深溪，东水何缘到得西。",
                "溪面秪销横一视，水从空里过如飞。"
            ]
        },
        {
            "title": "桑茶坑道中八首",
            "content": [
                "下山入屋上山鉏，图得生涯总近居。",
                "桑眼未开先著椹，麦胎才茁便生须。"
            ]
        },
        {
            "title": "桑茶坑道中八首",
            "content": [
                "山根一径抱溪斜，片地才宽便数家。",
                "漫插漫成堤上柳，半开半落路旁花。"
            ]
        },
        {
            "title": "桑茶坑道中八首",
            "content": [
                "沙鸥数个点山腰，一足如钩一足翘。",
                "乃是山农垦斜崦，倚鉏无力政无聊。"
            ]
        },
        {
            "title": "桑茶坑道中八首",
            "content": [
                "蚕麰今岁十分强，催得农家日夜忙。",
                "已缚桁竿等新麦，更将了木撑欹桑。"
            ]
        },
        {
            "title": "桑茶坑道中八首",
            "content": [
                "田塍莫笑细於椽，便是桑园与菜园。",
                "岭脚置锥留结屋，尽驱柿栗上山颠。"
            ]
        },
        {
            "title": "过松源，晨炊漆公店",
            "content": [
                "莫言下岭便无难，赚得行人错喜懽。",
                "政入万山围子里，一山放出一山拦。"
            ]
        },
        {
            "title": "桑茶坑道中八首",
            "content": [
                "两边山束一溪风，尽日行程在井中。",
                "犹喜天围能里许，井中那得个宽通。"
            ]
        },
        {
            "title": "初入淮河四绝句",
            "content": [
                "中原父老莫空谈，逢著王人诉不堪。",
                "却是归鸿不能语，一年一度到江南。"
            ]
        },
        {
            "title": "初入淮河四绝句",
            "content": [
                "两岸舟船各背驰，波浪交涉亦难为。",
                "只余鸥鹭无拘管，北去南来自在飞。"
            ]
        },
        {
            "title": "泊平江百花洲",
            "content": [
                "吴中好处是苏州，却为王程得胜游。",
                "半世三江五湖棹，十年四泊百花洲。",
                "岸傍杨柳都相识，眼底云山苦见留。",
                "莫怨孤舟无定处，此身自是一孤舟。"
            ]
        },
        {
            "title": "初入淮河四绝句",
            "content": [
                "刘岳张韩宣国威，赵张二相筑皇基。",
                "长淮咫尺分南北，泪湿秋风欲怨谁。"
            ]
        },
        {
            "title": "初入淮河四绝句",
            "content": [
                "船离洪泽岸头沙，入到淮河意不佳。",
                "何必桑乾方是远，中流以北即天涯。"
            ]
        },
        {
            "title": "过扬子江二首",
            "content": [
                "天将天堑护吴天，不数殽函百二关。",
                "万里银河泻琼海，一双玉塔表金山。",
                "旌旗隔岸淮南近，鼓角吹霜塞北闲。",
                "多谢江神风色好，沧波千顷片时间。"
            ]
        },
        {
            "title": "过扬子江二首",
            "content": [
                "只有清霜冻太空，更无半点荻花风。",
                "天开云雾东南碧，日射波涛上下红。",
                "千载英雄鸿去外，六朝形胜雪晴中。",
                "携瓶自汲江心水，要试煎茶第一功。"
            ]
        },
        {
            "title": "题盱胎军东南第一山二首",
            "content": [
                "第一山头第一亭，闻名未到负平生。",
                "不因王事略小出，那得高人同此行。",
                "万里中原青未了，半篙淮水碧无情。",
                "登临不觉风烟暮，肠断渔灯隔岸明。"
            ]
        },
        {
            "title": "暮泊鼠山，闻明朝有石塘之险",
            "content": [
                "下水船逢上水船，夕阳仍更涩沙滩。",
                "雁来野鸭却惊起，我与舟人俱仰看。",
                "回望雪边山已远，如何篷底暮犹寒。",
                "今霄莫说明朝路，万石堆心一急湍。"
            ]
        },
        {
            "title": "峡山寺竹枝词五首",
            "content": [
                "一滩过了一滩奔，一石横来一石蹲。",
                "若怨古来天设险，峡山不到也由君。"
            ]
        },
        {
            "title": "峡山寺竹枝词五首",
            "content": [
                "一水双崖千万萦，有天无地只心惊。",
                "无人打杀杜鹃子，雨外飞来头上声。"
            ]
        },
        {
            "title": "明发房溪二首",
            "content": [
                "青天白日十分晴，轿上萧萧忽雨声。",
                "却是松梢霜水落，雨声那得此声清。"
            ]
        },
        {
            "title": "五更过无锡县，寄怀范参政尤侍郎",
            "content": [
                "苏州欲见石湖老，到得苏州发更了。",
                "锡山欲见尤梁溪，过却锡山元不知。",
                "起来灵岩在何许，回首惠山亦无处。",
                "又生万事不可期，快然却向常州去。"
            ]
        },
        {
            "title": "明发房溪二首",
            "content": [
                "山路婷婷小树梅，为谁零落为谁开。",
                "多情也恨无人赏，故遣低枝拂面来。"
            ]
        },
        {
            "title": "题盱胎军东南第一山二首",
            "content": [
                "建隆家业大於天，庆历春风一万年。",
                "廊庙谋谟出童蔡，笑谈京洛慱幽燕。",
                "白沟旧在鸿沟外，易水今移淮水前。",
                "川后年来世情了，一波分护两涯船。"
            ]
        },
        {
            "title": "舟过谢潭三首",
            "content": [
                "碧酒时倾一两杯，船门才闭又还开。",
                "好山万皱无人见，都被斜阳拈出来。"
            ]
        },
        {
            "title": "峡山寺竹枝词五首",
            "content": [
                "天齐浪自说浯溪，峡与天齐真个齐。",
                "未必峡山高尔许，看来只恐是天低。"
            ]
        },
        {
            "title": "舟过谢潭三首",
            "content": [
                "夹江百里没人家，最苦江流曲更斜。",
                "岭草已青今岁叶，岸芦犹白去年花。"
            ]
        },
        {
            "title": "峡山寺竹枝词五首",
            "content": [
                "峡里撑船更不行，棹郎相语改行程。",
                "却从西岸抛东岸，依旧船头不可撑。"
            ]
        },
        {
            "title": "峡山寺竹枝词五首",
            "content": [
                "龟鱼到此总回头，不但龟鱼蟹亦愁。",
                "底事诗人轻老命，犯滩冲石去韶州。"
            ]
        },
        {
            "title": "二月一日晓渡太和江三首",
            "content": [
                "二月初头春向中，花梢薄日柳梢风。",
                "折花客子浑无赖，狼藉须教满路红。"
            ]
        },
        {
            "title": "二月一日晓渡太和江三首",
            "content": [
                "绿杨接叶杏交花，嫩水新生尚露沙。",
                "过了春江偶回首，隔江一片好人家。"
            ]
        },
        {
            "title": "插秧歌",
            "content": [
                "田夫抛秧田妇接，小儿拔秧大儿插。",
                "笠是兜鍪蓑是甲，雨从头上湿到胛。",
                "唤渠朝餐歇半霎，低头折腰只不答。",
                "秧根未牢莳未匝，照管鹅儿与雏鸭。"
            ]
        },
        {
            "title": "闲居初夏午睡起二绝句",
            "content": [
                "松阴一架半弓苔，偶欲看书又懒开。",
                "戏掬清泉洒蕉叶，儿童误认雨声来。"
            ]
        },
        {
            "title": "二月一日晓渡太和江三首",
            "content": [
                "晓翠妨人看远山，小风偏入客衣单。",
                "桃花爱做春寒信，只恐桃花也自寒。"
            ]
        },
        {
            "title": "暮热游荷池上五首",
            "content": [
                "空中斗起朵云头，旋旋开来旋旋收。",
                "初作蒙松松树子，忽成髣佛柳花球。"
            ]
        },
        {
            "title": "暮热游荷池上五首",
            "content": [
                "寒甃千寻汲井花，病身一浴不胜佳。",
                "追凉不得浑闲事，烧眼生憎半幅霞。"
            ]
        },
        {
            "title": "暮热游荷池上五首",
            "content": [
                "玉砾金沙一迳长，暑中无处可追凉。",
                "独行行到荷池上，荷不生风水不香。"
            ]
        },
        {
            "title": "舟过谢潭三首",
            "content": [
                "风头才北忽成南，转眼黄田到谢潭。",
                "仿佛一峰船外影，褰帷急看紫巉岩。"
            ]
        },
        {
            "title": "虞丞相挽词三首",
            "content": [
                "一老堂堂日，诸贤得得来。",
                "但令元气壮，患不寒尘开。",
                "名大天难著，人亡首忍回。",
                "东风好西去，吹泪到泉台。"
            ]
        },
        {
            "title": "暮热游荷池上五首",
            "content": [
                "也不多时便立秋，寄声残暑速拘收。",
                "瘦蝉有得许多气，吟落斜阳未肯休。"
            ]
        },
        {
            "title": "虞丞相挽词三首",
            "content": [
                "保奭方为左，希文自请西。",
                "不劳三尺剑，已办一丸泥。",
                "已矣归黄壤，伤哉梦白鸡。",
                "清风谁作诵，何石不天齐？"
            ]
        },
        {
            "title": "虞丞相挽词三首",
            "content": [
                "负荷偏宜重，经纶别有源。",
                "雪山真将相，赤壁弃乾坤。",
                "奄忽人千古，凄凉月一痕。",
                "世无生仲达，好手未须论。"
            ]
        },
        {
            "title": "夏夜追凉",
            "content": [
                "夜热依然午热同，开门小立月明中。",
                "竹深树密虫鸣处，时在微凉不是风。"
            ]
        },
        {
            "title": "暮热游荷池上五首",
            "content": [
                "细草摇头忽报侬，披襟拦得一西风。",
                "荷花入暮犹愁热，低面深藏碧伞中。"
            ]
        },
        {
            "title": "次日醉归",
            "content": [
                "日晚颇欲归，主人若见留。",
                "我非不能饮，老病怪觥筹。",
                "人意不可违，欲去且复休。",
                "我醉彼自止，醉亦何足愁。",
                "归路意昏昏，落日在岭陬。",
                "竹里有人家，欲憩聊一投。",
                "有叟喜我至，呼我为君候。",
                "造以我非是，俛笑仍掉头。",
                "机心久巳尽，犹有不平鸥。",
                "田父亦外我，我老谁与游。"
            ]
        },
        {
            "title": "都下无忧馆小楼春尽旅怀二首",
            "content": [
                "不关老去愿春迟，只恨春归我未归。",
                "最是杨花歁客子，向人一一作西飞。"
            ]
        },
        {
            "title": "都下无忧馆小楼春尽旅怀二首",
            "content": [
                "病眼逢书不敢开，春泥谢客亦无来。",
                "更无短计销长日，且遶栏干一百回。"
            ]
        },
        {
            "title": "和仲良春晚即事",
            "content": [
                "贫难聘欢伯，病敢跨连钱。",
                "梦岂花边到，春俄雨里迁。",
                "一犁关五秉，百箔候三眠。",
                "只有书生拙，穷年垦纸田。"
            ]
        },
        {
            "title": "和仲良春晚即事",
            "content": [
                "欲与东风说，休吹随絮飞。",
                "吾行正无定，魂梦岂忘归。",
                "花暖能醺眼，山浓欲染衣。",
                "只嫌春巳老，此景也应稀。"
            ]
        },
        {
            "title": "和仲良春晚即事",
            "content": [
                "春在已愁热，夏来还解凉。",
                "一年又如许，万事更须忙。",
                "情薄忘花减，心危愿岁穰。",
                "平生只坐嬾，何药疗嵇康。"
            ]
        },
        {
            "title": "和仲良春晚即事",
            "content": [
                "笋改斋前路，蔬眠雨後畦。",
                "晴江明处动，远橱看来齐。",
                "我语真雕朽，君诗妙斫泥。",
                "殷勤报春去，恰恰一莺啼。"
            ]
        },
        {
            "title": "和仲良春晚即事",
            "content": [
                "几许春缯好，谁令绿遽深。",
                "风光曾著眼，时序只惊心。",
                "永日便月寝，怀怯若吟羁。",
                "春归犹作客，晴少更多阴。"
            ]
        },
        {
            "title": "过百家渡四绝句",
            "content": [
                "一晴一雨路乾湿，半淡半浓山叠重。",
                "远草平中见牛背，新秧疏处有人踪。"
            ]
        },
        {
            "title": "过百家渡四绝句",
            "content": [
                "柳子祠前春已残，新晴特地却春寒。",
                "疏篱不与花为护，只为蛛丝作网竿。"
            ]
        },
        {
            "title": "过百家渡四绝句",
            "content": [
                "园花落尽路花开，白白红红各自媒。",
                "莫问早行奇绝处，四方八面野香来。"
            ]
        },
        {
            "title": "过百家渡四绝句",
            "content": [
                "出得城来事事幽，涉湘半济值渔舟。",
                "也知渔父赴鱼急，翻著春衫不里头。"
            ]
        },
        {
            "title": "癸未上元後，永州夜饮赵敦礼竹亭闻蛙醉吟",
            "content": [
                "茅亭夜集俯万竹，初月未光让高烛。",
                "主人酒令来无穷，恍然堕我醉乡中。",
                "草间蛙声忽三两，似笑吾人悭酒量。",
                "只作蛙听故自佳，何须更作鼓吹想。",
                "尚忆同登万石亭，倚栏垂手望寒青。",
                "只今真到寒青里，吾人不饮竹不喜。"
            ]
        },
        {
            "title": "晓出净慈寺送林子方",
            "content": [
                "毕竟西湖六月中，风光不与四时同。",
                "接天莲叶无穷碧，映日荷花别样红。"
            ]
        },
        {
            "title": "忆秦娥",
            "content": [
                "新春早。春前十日春归了。春归了。落梅如雪，野桃红小。老夫不管春催老。只图烂醉花前倒。花前倒。儿扶归去，醒来窗晓。"
            ]
        },
        {
            "title": "水调歌头",
            "content": [
                "玉树映阶秀，玉节逐年新。年年九月，好为阿母作生辰。涧底蒲芽九节，海底银涛万顷，酿作一杯春。泛以东篱菊，寿以漆园椿。对西风，吹鬓雪，炷香云。郎君入奏，又迎珠幰入修门。看即金花紫诰，并举莆常两国，册命太夫人。三点台星上，一点老人星。"
            ]
        },
        {
            "title": "武陵春",
            "content": [
                "长铗归乎逾十暑，不著鵕鸃冠。道是今年胜去年。特地减清欢。旧赐龙团新作祟，频啜得中寒。瘦骨如柴痛又酸。儿信问平安。"
            ]
        },
        {
            "title": "昭君怨",
            "content": [
                "偶听松梢扑鹿。知是沙鸥来宿。稚子莫喧哗。恐惊他。俄顷忽然飞去。飞去不知何处。我已乞归休。报沙鸥。"
            ]
        },
        {
            "title": "好事近",
            "content": [
                "月未到诚斋，先到万花川谷。不是诚斋无月，隔一林修竹。如今才是十三夜，月色已如玉。未是秋光奇绝，看十五十六。"
            ]
        },
        {
            "title": "念奴娇",
            "content": [
                "老夫归去，有三径、足可长拖衫袖。一道官衔清彻骨，别有监临主守。主守清风，监临明月，兼管栽花柳。登山临水，作诗三首两首。休说白日升天，莫夸金印，斗大悬双肘。且说庐陵传盛事，三个闲人眉寿。拣罢军员，归农押录，致政诚斋叟。只愁醉杀，螺江门外私酒。"
            ]
        },
        {
            "title": "春游",
            "content": [
                "不知春向雨中回，  只到春光未苦来。",
                "老子今晨偶然出，李花全落杏花开。"
            ]
        },
        {
            "title": "归去来兮引/归去来兮",
            "content": [
                "侬家贫甚诉长饥。幼稚满庭闱。正坐瓶无储粟，漫求为吏东西。偶然彭泽近邻圻。公秫滑流匙。葛巾劝我求为酒，黄菊怨、冷落东篱。五斗折腰，谁能许事，归去来兮。老圃半榛茨。山田欲蒺藜。念心为形役又奚悲。独惆怅前迷。不谏後方追。觉今来是了，觉昨来非。扁舟轻扬破朝霏。风细漫吹衣。试问征夫前路，晨光小，恨熹微。乃瞻衡宇载奔弛。迎候满荆扉。已荒三径存松菊，喜诸幼、入室相携。有酒盈尊，引觞自酌，庭树遣颜怡。容膝易安栖。南窗寄傲睨。更小园日涉趣尤奇。尽虽设柴门，长是闭斜晖。纵遐观矫首，短策扶持。浮云出岫岂心思。鸟倦亦归飞。翳翳流光将入，孤松抚处凄其。息交绝友堑山溪。世与我相违。驾言复出何求者，旷千载、今欲从谁。亲戚笑谈，琴书觞咏，莫遣俗人知。邂逅又春熙。农人欲载菑。告西畴有事要耘耔。容老子舟车，取意任委蛇。历崎岖窈窕，丘壑随宜。欣欣花木向荣滋。泉水始流澌。万物得时如许，此生休笑吾衰。寓形宇内几何时。岂问去留为。委心任运无多虑，顾皇皇、将欲何之。大化中间，乘流归尽，喜惧莫随伊。富贵本危机。云乡不可期。趁良辰、孤往恣游嬉。独临水登山，舒啸更哦诗。除乐天知命，了复奚疑。"
            ]
        },
        {
            "title": "闲居初夏午睡起",
            "content": [
                "梅子留酸软齿牙，",
                "芭蕉分绿与窗纱。",
                "日长睡起无情思，",
                "闲看儿童捉柳花。"
            ]
        },
        {
            "title": "昭君怨",
            "content": [
                "午梦扁舟花底，香满西湖烟水。",
                "急雨打篷声，梦初惊。",
                "却是池荷跳雨，散了真珠还聚。",
                "聚作水银窝，泛清波。"
            ]
        },
        {
            "title": "戏笔",
            "content": [
                "野菊荒苔各铸钱，",
                "金黄铜绿两争妍；",
                "天公支予穷诗客，",
                "只买清愁不买田。"
            ]
        },
        {
            "title": "读严子陵传",
            "content": [
                "客星何补汉中兴，空有清风冷似冰。",
                "早遣阿瞒移汉鼎，人间何处有严陵！"
            ]
        },
        {
            "title": "春晴怀故园海棠",
            "content": [
                "竹边台榭水边亭，不要人随只独行。",
                "乍暖柳条无气力，淡晴花影不分明。",
                "一番过雨来幽径，无数新禽有喜声。",
                "只欠翠纱红映肉，两年寒食负先生。"
            ]
        },
        {
            "title": "晚风",
            "content": [
                "晚风不许鑑清漪，却许重帘到地垂。",
                "平野无山遮落日，西窗红到月来时。"
            ]
        },
        {
            "title": "晚风",
            "content": [
                "晚日暄温稍霁威，晚风豪横大相欺。",
                "作寒作冷何须怒？来日一霜谁不知。"
            ]
        },
        {
            "title": "新柳",
            "content": [
                "柳条百尺拂银塘，且莫深青只浅黄。",
                "未必柳条能蘸水，水中柳影引他长。"
            ]
        },
        {
            "title": "过杨村",
            "content": [
                "石桥两畔好人烟，匹似诸村别一川。",
                "杨柳荫中新酒店，葡萄架下小渔船。",
                "红红白白花临水，碧碧黄黄麦际天。",
                "政尔清和还在道，为谁辛苦不归田？"
            ]
        },
        {
            "title": "小池",
            "content": [
                "泉眼无声惜细流，",
                "树阴照水爱晴柔。",
                "小荷才露尖尖角，",
                "早有蜻蜓立上头。",
                ""
            ]
        },
        {
            "title": "初夏睡起",
            "content": [
                "梅子流酸溅齿牙，芭蕉分绿上窗纱。",
                "日长睡起无情思，闲看儿童捉柳花。"
            ]
        },
        {
            "title": "伤春",
            "content": [
                "准拟今春乐事浓，依然枉却一东风。",
                "年年不带看花眼，不是愁中即病中。"
            ]
        },
        {
            "title": "晓出净慈寺",
            "content": [
                "毕竟西湖六月中，风光不与四时同．",
                "接天莲叶无穷碧，映日荷花别样红．",
                ""
            ]
        },
        {
            "title": "春晴怀故园海棠",
            "content": [
                "故园今日海棠开，梦入江西锦绣堆。",
                "万物皆春人独老，一年过社燕方回。",
                "似青似白天浓淡，欲堕还飞絮往来。",
                "无那风光餐不得，遣诗招入翠琼杯。"
            ]
        },
        {
            "title": "寄陆务观",
            "content": [
                "君居东浙我江西，镜里新添几缕丝。",
                "花落六回疏信息，月明千里两相思。",
                "不应李杜翻鲸海，更羡夔龙集凤池。",
                "道是樊川轻薄杀，犹将万户比千诗。"
            ]
        }
    ]
}