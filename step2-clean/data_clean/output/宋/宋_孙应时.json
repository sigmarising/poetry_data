{
    "dynasty": "宋",
    "author": "孙应时",
    "intro": "",
    "items": [
        {
            "title": "送彭大老提舶泉南",
            "content": [
                "先生学力定如山，应世无非意所安。",
                "一语令人深味处，不言容易祗言难。"
            ]
        },
        {
            "title": "芙蕖",
            "content": [
                "生来不著尘泥涴，天下何妨名字多。",
                "一世炎凉独风月，四时荣落付烟波。",
                "自知根节全冰玉，人道丰姿照绮罗。",
                "濯濯晨光香十里，为君敲桨叫吴歌。"
            ]
        },
        {
            "title": "害别袁和叔",
            "content": [
                "风帆晓影动行装，月淡芙蕖浦溆香。",
                "正想双亲开色笑，不须千里叹凄凉。",
                "随行书卷生涯在，省事官曹气味长。",
                "便为君山问今古，一樽清啸满江乡。"
            ]
        },
        {
            "title": "读通鉴杂兴",
            "content": [
                "莫怪新亭泣楚囚，王公原不辨中州。",
                "石头门外千年恨，他日相思一涕流。"
            ]
        },
        {
            "title": "道傍水行可爱",
            "content": [
                "寒风鸣岁阴，芸物已归静。",
                "郊原何萧瑟，松竹自清整。",
                "道傍足幽意，林屋甚井井。",
                "鸡犬在篱落，沙水暮光映。",
                "古来奇逸士，往往吒兹境。",
                "吾行将安得，怅望沧水永。"
            ]
        },
        {
            "title": "武担山",
            "content": [
                "小饮不成醉，清谈多所欣。",
                "秋声摇落日，野色乱寒云。",
                "心事长千载，腰围更几分。",
                "西风丛桂发，倚槛得相闻。"
            ]
        },
        {
            "title": "辞武侯庙",
            "content": [
                "三分遗论久难明，独有河汾与杜陵。",
                "工拙人休计曹马，兴亡天亦恨桓灵。",
                "大星忍向中宵落，老柏空馀千载青。",
                "再拜征途重回首，雪风吹断泪成冰。"
            ]
        },
        {
            "title": "道中寄同舍",
            "content": [
                "风声卷芦竹，雪意满江天。",
                "水落石可数，沙寒鸥自眠。",
                "回头渺城郭，留眼寄山川。",
                "老去重来否，吟馀一惘然。"
            ]
        },
        {
            "title": "送彭子复临海令满秩",
            "content": [
                "相逢几何时，相与何如话。",
                "书来警吾过，切切父兄语。",
                "人生会合难，念别成悽楚。",
                "北望山千里，秋容渺烟渚。"
            ]
        },
        {
            "title": "哭东莱吕先生",
            "content": [
                "蟠际函三极，精微破一毫。",
                "百川沧海受，五岳众山高。",
                "退吒初何有，声名肯自豪。",
                "谁人伤日月，用力尔徒劳。"
            ]
        },
        {
            "title": "和甲辱秋夜读书有感韵",
            "content": [
                "物结相寻来，世事不足叹。",
                "侯早知春秋，宿鸟各昏旦。",
                "百年相劳苦，且复加餐饭。",
                "堂堂白日在，扰扰浮云散。",
                "诗书信家法，朱墨窘官辨。",
                "三十二年非，还改当何惮。",
                "低徊逢迎地，言笑纷晏晏。",
                "嗟汝其惕然，舆衡有规谏。"
            ]
        },
        {
            "title": "挽曾原伯大卿",
            "content": [
                "群献馀端绪，中原故典刑。",
                "风霜催短日，河汉独晨星。",
                "悽恻丹心在，萧条世路丁。",
                "天高那可问，挥泪湿青冥。"
            ]
        },
        {
            "title": "夜泊",
            "content": [
                "病暑迎秋苦恨迟，秋来唤起楚人悲。",
                "一江风雨无眠夜，万里关山独往时。",
                "奉檄不知翻远别，倚门应已念归期。",
                "荻花枫叶添情绪，看得明朝两鬓丝。"
            ]
        },
        {
            "title": "赠本子真",
            "content": [
                "轩然意气决浮云，见子真堪辟楚氛。",
                "未许座驰能万里，故应守约对三军。",
                "磨砻心事须经历，斟酌人情有见闻。",
                "且辨工夫成吨持，可无老手为挥斤。"
            ]
        },
        {
            "title": "挽周南夫寺簿",
            "content": [
                "越绝佳岩壑，由来说剡中。",
                "风流应未远，人物政推公。",
                "遽作辰龙梦，真疑冀马空。",
                "庆源端有属，列戟看西东。"
            ]
        },
        {
            "title": "八阵碛",
            "content": [
                "江近瞿唐急，沙从鱼腹磺。",
                "千秋应有恨，八陈竟难平。",
                "望断青烟晚，愁边白鸟明。",
                "身微定何补，且复老躬耕。"
            ]
        },
        {
            "title": "挽潘德夫左司",
            "content": [
                "湖海归来近，山林兴故长。",
                "勇辞黄阁掾，却上白云乡。",
                "缥缈书楼壮，凄凉笔冢荒。",
                "家声传二妙，公死未应亡。"
            ]
        },
        {
            "title": "新潍见桃杏书事",
            "content": [
                "今晨明客眼，桃杏照江红。",
                "鸟哢苍山曲，人声翠竹中。",
                "独游空远思，一笑负春风。",
                "便想荆州道，簪花醉渚宫。"
            ]
        },
        {
            "title": "送刘苏州诚之帅夔门",
            "content": [
                "卧辙违吴会，开帆指蜀门。",
                "江关自奇险，节制故雄尊。",
                "一吐遐方气，勤宣圣主恩。",
                "归来对宣室，献纳伫司存。"
            ]
        },
        {
            "title": "送彭大老提舶泉南",
            "content": [
                "天然廉素匪沽名，秋入沧浪彻底清。",
                "蛮舶珍奇纵山积，归囊应此去时轻。"
            ]
        },
        {
            "title": "江北梅开殊晚和林实之别驾韵",
            "content": [
                "水边篱落影疏疏，一见风姿意豁如。",
                "驿使莫嫌时节晚，少留春半作春初。"
            ]
        },
        {
            "title": "昆山龚立道昱有月石砚屏斗南君玉诸人皆有诗",
            "content": [
                "窗间明月镇长在，此宝如今更有无。",
                "看取光辉生笔砚，可无文字继欧苏。",
                "",
                ""
            ]
        },
        {
            "title": "濡须道中",
            "content": [
                "睡足蓬窗江月明，濡须浦口片帆轻。",
                "菰蒲两岸长春水，杨柳一村啼晓莺。",
                "休指山川问今古，且欣时节正蚕耕。",
                "白鸥容与沧波去，应识幽人万里情。"
            ]
        },
        {
            "title": "答委章和寄同舍韵",
            "content": [
                "仙风自洒落，古气更清深。",
                "雕几荐六瑚，定无尘土侵。",
                "儒生传旧法，君子爱初心。",
                "愿令百世下，重听云韶音。"
            ]
        },
        {
            "title": "挽南康冷知军",
            "content": [
                "礼乐三千字，声名五十秋。",
                "士元才展骥，李广不封侯。",
                "香火犹强健，笙歌足燕休。",
                "如何早仙去，寒日惨山丘。"
            ]
        },
        {
            "title": "送司马大亨赴遂昌宰",
            "content": [
                "蒲璧邦家重，苍山道路深。",
                "剸裁知唾手，拊字勉劳心。",
                "通鉴家传学，迂书坐右箴。",
                "故人情谊重，赠别比南金。"
            ]
        },
        {
            "title": "再和",
            "content": [
                "文章富贵自两事，脱欲其全天定悭。",
                "平生萧瑟也不恶，未妨诗赋动江关。"
            ]
        },
        {
            "title": "用韵赠李恭父",
            "content": [
                "浮云富贵适堪怜，烈士襟期定不然。",
                "拭目去为三岛客，此心莫负九重天。",
                "虽云小草容同味，敢与昌阳较引年。",
                "下直如寻故人梦，书来同我钓鱼船。"
            ]
        },
        {
            "title": "石灶",
            "content": [
                "石灶沧潭上，烹茶定几回。",
                "舟人因记得，俗客未经来。"
            ]
        },
        {
            "title": "和共父游青羊宫二首",
            "content": [
                "访古未云已，会心良独多。",
                "犹应趁风月，从此偏岷峨。",
                "万里澹秋色，一江明暮波。",
                "他年问鱼鸟，能复记相过。"
            ]
        },
        {
            "title": "挽赵子固左司",
            "content": [
                "只道功名晚，居然穹数蕃。",
                "偏令淮楚地，屡睹钺旄尊。",
                "身隔公卿议，民私父母恩。",
                "东关往来处，肠断不堪论。"
            ]
        },
        {
            "title": "东归留别幕中同舍",
            "content": [
                "相从乐复乐，别离良独难。",
                "传觞秉明烛，起舞清夜阑。",
                "一醉何足辞，百年能几欢。",
                "后会渺何许，相思江月寒。"
            ]
        },
        {
            "title": "挽方躬明运使",
            "content": [
                "经济书生意，功名世路难。",
                "三言能有虎，一篑不成山。",
                "春雨淮田沃，秋风楚塞单。",
                "空馀公认顷，往事杳谁攀。"
            ]
        },
        {
            "title": "池口阻风雨",
            "content": [
                "一江风雨送春归，漠漠汀洲白路飞。",
                "舟子相呼更添缆，水来新没钓船矶。"
            ]
        },
        {
            "title": "春郊偶作",
            "content": [
                "春泥过雨屐声悭，野水危桥欲度难。",
                "世路迷人肠断处，黄昏天气麦秋寒。"
            ]
        },
        {
            "title": "哭东莱吕先生",
            "content": [
                "镜曲重携杖，京都再及门。",
                "诗书窥梗概，耳目竟烦昏。",
                "怊怅身何极，蹉跎意独存。",
                "长途风雨晦，十驾謇追奔。"
            ]
        },
        {
            "title": "秋日遣兴",
            "content": [
                "虚斋独寝意偏清，梦断秋窗月正明。",
                "匡坐偶然成导引，未须痴绝慕长生。"
            ]
        },
        {
            "title": "秋日程伯玉携诗见过次韵",
            "content": [
                "秋声入梧桐，落叶惊瓮牖。",
                "菊丛生细香，安排作重九。",
                "幽子曳杖吟，蓬门独搔首。",
                "故人惠然来，新诗出琼玖。",
                "欢言扫吾室，饾饤随所有。",
                "高谈杂古今，疑义相可否。",
                "当年醉翁意，固不在杯酒。",
                "人生等一梦，谅无金石寿。",
                "从渠拳钟鼎，未可薄藜糗。",
                "斯须较荣枯，千载判妍丑。",
                "君侯文章家，世胄衣冠后，",
                "何伤回宪贫，正是裘牧友。",
                "俗子揶揄人，古道陵迟久。",
                "无劳问董龙，定是何鸡狗。"
            ]
        },
        {
            "title": "海陵岁暮",
            "content": [
                "地气长江北，云容古戍边。",
                "层冰明薄日，积雪了穷年。",
                "乡远劳羁梦，官间足晏眠。",
                "客来相劳苦，不责坐无毡。"
            ]
        },
        {
            "title": "游凌云峰答陈同年韵",
            "content": [
                "行行欲尽剑南州，满意凌云九顶游。",
                "樽俎楼台一长啸，江山风月几清秋。",
                "古人胜赏分明在，滩水悲鸣日夜流。",
                "万里重来渺难必，扁舟去住总成愁。"
            ]
        },
        {
            "title": "送王木叔推官满秩",
            "content": [
                "听雨宿空山，念当与君别。",
                "起行意无柰，雨声转幽咽。",
                "名贤去莲幕，一郡惨不悦。",
                "人心到无言，冰寒炭故热。",
                "世道不平易，心如太行山。",
                "交游水上萍，相知甚独难。",
                "感君一见初，信我眉睫间。",
                "松柏气本同，苍苍期岁寒。",
                "灵台湛虚明，万物悬一镜。",
                "饥餐夜熟寝，是我真实性。",
                "牛山多斤斧，草木非正命。",
                "君乎善自养，吾心本无病。"
            ]
        },
        {
            "title": "挽吴给事芾",
            "content": [
                "与世栽桃李，身间意不衰。",
                "涓尘犹奖录，尺雨各扶持。",
                "永恨登门约，空传堕泪碑。",
                "微生渺何极，不敢负公知。"
            ]
        },
        {
            "title": "遣兴",
            "content": [
                "乾坤纳纳几邮亭，一舸飘然水上萍。",
                "短发判随秋草白，双眸刚为好山青。",
                "新诗满轴频舒卷，薄酒盈樽自醉醒。",
                "世上功名亦何事，谁能愁损叹漂零。"
            ]
        },
        {
            "title": "和简叔",
            "content": [
                "绿阴庭户自生香，燕子飞来话日长。",
                "正有清风便午枕，更无尘梦到禅房。"
            ]
        },
        {
            "title": "如宁庵",
            "content": [
                "川原相萦纡，林谷递深秀。",
                "步迎流水声，聒聒新雨后。",
                "怆然瞻故丘，乔木百年旧。",
                "精庐跨略彴，苔竹故幽茂。",
                "忆昔戏绿阴，怡悦年方幼。",
                "蹉跎今白发，寒暑厌相寇。",
                "区区济物心，已矣真大谬。",
                "请寻遂初赋，泉石长枕潄。"
            ]
        },
        {
            "title": "腊月二日雪齐与王君玉荣淳甫谒山阴陆放翁夜",
            "content": [
                "十日山阴雪塞门，晓来飞霰尚纷纷。",
                "扁舟忽忆寻安道，载酒还成访子云。",
                "便喜晴湖光璀璨，何妨归路日黄曛。",
                "侯家燠馆多良宴，此段风流恐未闻。",
                "",
                ""
            ]
        },
        {
            "title": "子宝东归以嘤其鸣矣求友声为韵作古诗七章宽",
            "content": [
                "倾城事行乐，春台日熙熙。",
                "掩关独愁思，谁能赴幽期。",
                "故山隔湖活，浮云翳晴曦。",
                "由来武安客，岂复知魏其。",
                "",
                ""
            ]
        },
        {
            "title": "清凉寺",
            "content": [
                "胜绝清凉寺，低迷德庆堂。",
                "崇阿纳遐景，遗贵想前王。",
                "豪杰兵戈后，风流翰墨场。",
                "凭栏意何极，归鸟度斜阳。"
            ]
        },
        {
            "title": "送张敬夫栻以追送不作远为韵赋诗五章藉手言",
            "content": [
                "力行希孟韩，波荡斥嵇阮。",
                "圣门有佳处，谁为发关键。",
                "归依得其人，心岂间近远。",
                "悄悄客路长，肃肃岁华晚。",
                "祝公黄发期，永好情缱绻。",
                "",
                ""
            ]
        },
        {
            "title": "次日湖上",
            "content": [
                "山南山北水平湖，屏障天开画不如。",
                "好在风流王谢宅，扁舟来往未应疏。"
            ]
        },
        {
            "title": "哭东莱吕先生",
            "content": [
                "昨岁荆州讣，江流恨未平。",
                "天乎令后学，今又哭先生。",
                "肃落真如此，扶持岂易成。",
                "河汾遗体乐，谁慰九原情。"
            ]
        },
        {
            "title": "再答陈同年游字韵纪龙岩之集",
            "content": [
                "凌云胜概压西州，又作龙泓尽日游。",
                "数树寒梅香较晚，一坡修竹意藏秋。",
                "酒间健笔能千字，胸次圆机综九流。",
                "人境双清定难得，相从何处有羁愁。"
            ]
        },
        {
            "title": "和陈及之",
            "content": [
                "不妨客子归路滑，且喜雨来天破悭。",
                "剑南剑北好颜色，吾从心事略相关。"
            ]
        },
        {
            "title": "李允蹈以诗见诒走笔和之李号能诗诸贵人客也",
            "content": [
                "四海夥人物，百年各驰驱。",
                "持身付埃尘，扰扰竟何须。",
                "临邛家四壁，洛北饭一孟。",
                "白首颇光劳，不愧初心无。",
                "男儿胸中奇，玉虹自呵嘘。",
                "沧浪振幽洁，沆瀣餐云腴。",
                "养性一无累，经世乃其余。",
                "芙蓉为掌衣，秋兰为佩琚。",
                "西游略昆仑，东征拂玄菟。",
                "乘风羾天门，九阙请三呼。",
                "太息治安策，中流资一壶。",
                "河山洗祲氛，日月行天衢。",
                "凌烟千载容，丹青为君铺。",
                "请君辨此事，勿待余子俱。",
                "我懒复无用，藜羹守故书。",
                "敢云骊龙睡，妄意渊中珠。"
            ]
        },
        {
            "title": "山行",
            "content": [
                "中年意与山林会。胜日身兼杖屦轻。",
                "正有百钱堪独往，不将一赏负秋晴。"
            ]
        },
        {
            "title": "挽刑邦用",
            "content": [
                "区区仓掾救荒移，实惠洋洋摄令时。",
                "更有棠阴在空圄，庐山遗爱未应衰。"
            ]
        },
        {
            "title": "挽楼严州",
            "content": [
                "昨岁桐江去，群公盛祖筵。",
                "安舆皆鹤发，彩服正蝉聊。",
                "回首那为此，伤心可问天。",
                "萱堂留仲博，犹足墀黄泉。"
            ]
        },
        {
            "title": "赵仲礼示达庵唱酬次韵",
            "content": [
                "如旦群阴豁，春阳万壑融。",
                "八荒双眼界，千圣一家风。",
                "不必寻玄妙，宁须泥苦空。",
                "本来无见解，何处觅神通。",
                "谷粟饥为药。雷霆听或聋。",
                "鸢鱼均自适，虎鼠竟谁雄。",
                "轩冕因时贵，箪瓢有命穷。",
                "诗书休发冢，谈笑任关弓。",
                "陶令琴三弄，徐公酒一中。",
                "浮云容易改，明月古今同。",
                "上达真无累，织瑕早自攻。",
                "论心逢益友，刮自庆新功。",
                "台阁须公子，山林付老翁。",
                "岁寒寻此话，一笑烛湖东。"
            ]
        },
        {
            "title": "杖锡山",
            "content": [
                "万杉夹道磴千盘，岩水溪风彻骨寒。",
                "坐久云烟过庭角，睡馀星斗转阑干。",
                "登临不尽山咱险，景物无穷世界宽。",
                "会得人生安乐法，不须袢板与薄团。"
            ]
        },
        {
            "title": "挽南安钱知军佖",
            "content": [
                "别我南江去，风帆半夜闻。",
                "苦无为郡乐，已复盖棺回。",
                "契阔空三叹，凋零并一哀。",
                "遥知泣遗爱，愁杀岭头梅。"
            ]
        },
        {
            "title": "读通鉴杂兴",
            "content": [
                "建安社稷看文举，正始风流倚太初。",
                "天地一身无处著，诸人休苦恨狂疏。"
            ]
        },
        {
            "title": "和郑信卿",
            "content": [
                "舞絮飞化别茂林，狂蜂乱蝶度繁阴。",
                "乾坤不尽春长在，莫遗伤春意太深。"
            ]
        },
        {
            "title": "哭沈叔晦墓",
            "content": [
                "宿草遂如许，吾谁作九原。",
                "堂堂那有此，凛凛尚能存。",
                "日落松风迥，天清霜气暄。",
                "百年知己泪，洒尽欲何言。"
            ]
        },
        {
            "title": "上史魏公寿三首",
            "content": [
                "中兴大业要规模，公有初言久未孚。",
                "已喜乾坤深估德，况逢岁月正叠弧。",
                "明时礼数尊三事，大老精神压万夫。",
                "军国平章天下望，鹰扬年德正相符。"
            ]
        },
        {
            "title": "挽诸葛寿之",
            "content": [
                "人物殊高朗，交游见直温。",
                "蝇头深故帙，尘尾富名言。",
                "憗不仪多士，犹令重一门。",
                "若耶溪上月，空复闭山村。"
            ]
        },
        {
            "title": "子宝东归以嘤其鸣矣求友声为韵作古诗七章宽",
            "content": [
                "弱龄抱微尚，实耻为身谋。",
                "颇依夷惠间，不择赵魏优。",
                "意行忘坎穽，失脚复何尤。",
                "但存斗升养，过此今无求。",
                "",
                ""
            ]
        },
        {
            "title": "杜子贞远访自言山居之胜以二诗送之",
            "content": [
                "喜说山居胜，兰亭一盼中。",
                "松楸今十世，竹帛故三公。",
                "念德心何极，幽栖道未穷。",
                "吾归访岩壑，鸡黍更谁同。"
            ]
        },
        {
            "title": "雨中过湖",
            "content": [
                "烟雨平湖棹归，清秋休作楚词悲。",
                "关心千里蓴鲈兴，转眼一年橘柚时。",
                "好景何妨间处得，胜怀应少欲人知。",
                "相过拊掌有奇事，添得锦囊无数诗。"
            ]
        },
        {
            "title": "答陈子序庠见贻",
            "content": [
                "论功畏蝇虎，作计只蜗牛。",
                "松菊招元亮，江湖要子牟。",
                "间须杯问月，愁不赋登楼。",
                "从此相寻地，羊裘一钓舟。"
            ]
        },
        {
            "title": "再和",
            "content": [
                "衮衮诸公鸳鹭群，年来看熟已忘情。",
                "四明相寻风雨过，一丘一壑便悭盟。"
            ]
        },
        {
            "title": "和真长送别",
            "content": [
                "吴市当年梅子真，不堪万里久辞亲。",
                "故无发雨酬知己，尚有平生不负人。",
                "锦里风光馀别恨，镜湖云水送闲身。",
                "感君恋恋勤相记，岁暮长途知苦辛。"
            ]
        },
        {
            "title": "简叔自临安之官鄂渚专书问讯多寄近作以诗谢",
            "content": [
                "与君异姓似诸昆，文采风流帝子孙。",
                "珍重征途犹问讯，殷勤诗卷遣重论。",
                "光寒牛斗韬龙剑，兴逸江湖著瓠樽。",
                "混混人间谁虎鼠，冥冥物外独鹏鲲。",
                "间中日月无追恨，圣处工夫岂浪言。",
                "万里此心长对面，莫寻别赋苦消魂。",
                "",
                ""
            ]
        },
        {
            "title": "与宋廐父昆弟唐升伯偕游庐山",
            "content": [
                "征帆西过忆匆匆，咫尺匡庐怅望中。",
                "天意留为今日计，春游恰与故人同。",
                "酒醒月落行侵晓，云断风来翠满空。",
                "识取庐山真面目，会来栽杏作仙翁。"
            ]
        },
        {
            "title": "奉和家大人将赴官舍留示及门之作",
            "content": [
                "大学成功在九年，根牢干长到参天。",
                "斯须废弃终身困，稂莠从来易满田。"
            ]
        },
        {
            "title": "和赵生唐卿师白韵游横溪",
            "content": [
                "野桥高竹转修篱，问讯东风步屧随。",
                "雨过天清水声急，山长云白鸟飞迟。",
                "从来丘壑多幽兴，随分风流到小诗。",
                "一榻烟霞须早计。莫教容易鬓成丝。"
            ]
        },
        {
            "title": "秋日遣兴",
            "content": [
                "今年炎毒异他年，及此秋风意洒然。",
                "身世还须几寒暑，吾生何事不随缘。"
            ]
        },
        {
            "title": "东归留别幕中同舍",
            "content": [
                "参谋蜀耆英，棠阴满三郡。",
                "开怀接儿辈，色不见喜愠。",
                "清朝贵老成，故家多黄训。",
                "佳气引春帆，长安天日近。"
            ]
        },
        {
            "title": "和答吴斗南赏木芙蓉见怀",
            "content": [
                "曾向荆州一笑同，淋漓江汉酒千钟。",
                "夹城云盖迎珠履，满眼霜花照玉容。",
                "万里壮游前日事，十年此会几时重。",
                "忆君席上多新作，醉笔如飞纸不供。"
            ]
        },
        {
            "title": "西湖",
            "content": [
                "十年身不到西湖，把酒临风省故吾。",
                "万里山川发天巧，三朝宫苑富皇都。",
                "溪桥无处寻君复，诗帐令人忆大苏。",
                "尚许萧然尘外客，小舟终日卧冰壶。"
            ]
        },
        {
            "title": "唐侯仲友之守台为浮梁於江象令蒋鹗考叔赋江",
            "content": [
                "江有梁，孰使然兮。",
                "台之民，曰侯贤兮。",
                "孰使侯贤，有命自天。",
                "天子圣仁，侯乃来宣。",
                "自我侯来，有麦有年。",
                "一姥之南，东溟之壖。",
                "涛澜不惊。歌舞后先。",
                "汝不我信，亲此一川。",
                "",
                ""
            ]
        },
        {
            "title": "又答韵",
            "content": [
                "连阴漠漠锁春寒，间检新年历日看。",
                "节里人言太幽独，休头书喜报平安。",
                "山林决计应宜早。藜苋谋生未苦难。",
                "归对妻孥真大笑，点鱼元不解缘竿。"
            ]
        },
        {
            "title": "石庄临大江望江阴君山怀淮阴违尉用去年送行",
            "content": [
                "日把文书揖上官，恐将心事负儒冠。",
                "尘埃日月忙中度，学问工夫实处难。",
                "莺谷已成经岁别，鹪巢且向一枝安。",
                "绝怜对眼江南北，不得君山并马看。",
                "",
                ""
            ]
        },
        {
            "title": "答成都虞子韶钤干寄书信兼示近作",
            "content": [
                "珍重西来双鲤鱼，更传佳句起愁予。",
                "相思已是五年别，多愧先无一字书。",
                "欲话锦城疑是梦，谁怜霜鬓不禁梳。",
                "青毡黄合君侯事，早拟相逢倘下车。"
            ]
        },
        {
            "title": "送别常汉度知县",
            "content": [
                "一廛谁问野人居，三径重迂长者车。",
                "不讶经年忘造请，应怜畏影正逃虚。",
                "举头凫舄双飞去，送目鹏霄万里初。",
                "青琐黄扉对宫烛，相思肯寄一行书。"
            ]
        },
        {
            "title": "枕上口占",
            "content": [
                "喧喧凫雁起寒汀，淡淡书窗半欲明。",
                "听彻霜钟发深思，对床欹枕有诗成。"
            ]
        },
        {
            "title": "咏史",
            "content": [
                "拊髀平生志八区，暮年家国付夷吾。",
                "谁言子女能相豢，可笑周郎浅丈夫。"
            ]
        },
        {
            "title": "挽楼严州",
            "content": [
                "天与才难似，家传学更优。",
                "著鞭心汗马，游刃目无牛。",
                "奏语闻三叹，论功仅一州。",
                "人才苦牢落，那不使公留。"
            ]
        },
        {
            "title": "顷过周叔和见故人石应之诗及诸贤和篇大轴扩",
            "content": [
                "别君二十年，往事飞鸟过。",
                "相逢歌慷慨，颇复起衰情。",
                "朱颜各华发，此已无可奈。",
                "结庐擅青山，吾独为君贺。",
                "示我诸贤计，三叹不忍和。",
                "功名付千载，袖出莫轻作。",
                "老去会有死，嗟来不如饿。",
                "烛湖旁舍酒可沽，胜日相从同醉卧。",
                "",
                ""
            ]
        },
        {
            "title": "春日书事",
            "content": [
                "老与春无分，慵於世转疏。",
                "不陪年汪饮，久绝故人书。",
                "笔研蛛丝底，家山蝶梦馀。",
                "海棠花正发，风雨定何如。"
            ]
        },
        {
            "title": "母氏生朝会同官",
            "content": [
                "乐回和气作春温，香袅禅云映酒尊。",
                "盛事同官皆有母，可人今岁喜生孙。",
                "一杯首奉吾亲寿，百拜心知造物恩。",
                "看取朱颜长不老，年年宾客醉盈门。"
            ]
        },
        {
            "title": "和刘过夏虫五咏·蛙",
            "content": [
                "将军鼓吹来，处干非所喜。",
                "夸汝风月夕，天籁鸣悄已。",
                "汝姑勿自夸，坎井不可恃。",
                "当知马伏波，笑杀公孙子。"
            ]
        },
        {
            "title": "小儿阿开周晬忆之有作",
            "content": [
                "爱子人情共，吾儿亦所怜。",
                "精神如欲可，门户傥能传。",
                "归去隔千里，生来正一年。",
                "遥知晬盘侧，王母意欢然。"
            ]
        },
        {
            "title": "武担山感事",
            "content": [
                "襟怀能坦坦，色笑更欣欣。",
                "似道黄叔度，草玄扬子云。",
                "归舟真已具，别袂不能分。",
                "岁月愁边雁，飞鸣报客闻。"
            ]
        },
        {
            "title": "书西溪僧壁",
            "content": [
                "悠悠身世客心惊，十宿西溪梦未曾。",
                "笑把新诗留日月，碧纱黄垩听山僧。"
            ]
        },
        {
            "title": "遂安县兴学和詹本仁见赠诗",
            "content": [
                "万物野马相追奔，百年梦境更起仆。",
                "是中诸妄要扫刮，努力良心自成就。",
                "舞雩春风沂水侧，当日群公切磋究。",
                "大途九轨自可识，广居安宅宁当僦。",
                "少年恐不保壮老，夜气还能亡旦书。",
                "诗书礼乐在庠序，乡射弦歌列笾豆。",
                "共惟百圣贻后来，岂使一科图急售。",
                "如何道术坐陆沉，独指利名纷辐辏。",
                "斯文未丧天所赐，接踵诸贤出哀救。",
                "圣门榛棘得划除，俗学膏肓有砭灸。",
                "晚出颛蒙格调卑，平生师友追从旧。",
                "敢言割鸡慕牛刀，直恐狐裘杂羔袖。",
                "是邦山水故潇洒，满眼衣冠多整秀。",
                "向来张吕相逢地，遗韵余风洗凡陋。",
                "眷然乡校肯来游，勉矣英材起相副。",
                "名门政假扶持力，阖境似惊闻见骤。",
                "儒林丈人真好事，大笔新诗警昏瞀。",
                "寄言同社相知心，不怪狂歌续貂后。"
            ]
        },
        {
            "title": "九日与深叔晦季文王仲举登鄞城",
            "content": [
                "城上西风草欲霜，登临聊不负重阳。",
                "江山远近秋容老，云树参差野意长。",
                "一笑四人真莫逆，百年此会定难忘。",
                "不妨小学陶公醉，篱下寒花恰半香。"
            ]
        },
        {
            "title": "十一月二十六夜梦与范石湖各赋梅花六言觉仅",
            "content": [
                "江路月斜霜重，野桥风峭波寒。",
                "知负天公何事，十他冷淡相看。",
                "",
                ""
            ]
        },
        {
            "title": "送彭子复临海令满秩",
            "content": [
                "秋风满庭树，策策鸣良宵。",
                "幽人独晤叹，时序何萧条。",
                "寒华岂不容，念之中心焦。",
                "我巢在一枝，风雨无漂摇。"
            ]
        },
        {
            "title": "胜果僧舍与叶养源论武侯出处作数韵",
            "content": [
                "隆中躬耕归，抱膝咏梁父。",
                "谁称此卧龙，名字震东土。",
                "平生惟老庞，忘言各心许。",
                "相从亦何为，誓不入州府。",
                "敲门刘豫州，见我欲安语。",
                "三来信勤恳，定非曹袁侣。",
                "社稷高帝孙，此公更儒苦。",
                "不辞为君起，死生不相负。",
                "呜呼豪杰士，所重在出处。",
                "人言汉丞相，阿衡师尚父。",
                "纶巾拜遗像，英气凛千古。",
                "当时实少年，缠二十四五。",
                "风云有进会，人物难浪与。",
                "诸贤诚慷慨，毋劳自夸诩。"
            ]
        },
        {
            "title": "舟自震泽道吴兴城外有感",
            "content": [
                "忆向苕溪泊酒船，宁知绿发便华颠。",
                "只今行脚一万里，重此惊心二十年。",
                "箬笠簑衣真我事，清风明月苦论钱。",
                "晚凉急櫂城南去，更复题诗作后缘。"
            ]
        },
        {
            "title": "陪戎州范守阎倅饮涪翁纪事",
            "content": [
                "元佑人何负，黄郎昔此居。",
                "江山愁思里，风景醉吟馀。",
                "问俗夸遗事，开荒想旧庐。",
                "岩姿自奇怪，欲响故清虚。",
                "鸟语传沽酒，猿吟孔荷锄。",
                "文章喧宇宙。谈笑狎樵渔。",
                "小德长携杖，地明阙寄书。",
                "生涯竟流落，谤誉久乘除。",
                "士固难逃世，天宁独宁渠。",
                "朝廷重日月，河雒痛丘墟。",
                "事往真云已，神游信所於。",
                "溪名虽发越，林影尚萧疏。",
                "佳致归商略，成规易补苴。",
                "春堤要杨柳，夏渚待芙蕖。",
                "名胜新开府，风流得贰车。",
                "追游方自此，雅尚不愁予。",
                "天际归舟远，江干掺袂初。",
                "明年记狂客，万里报何如。"
            ]
        },
        {
            "title": "江北梅开殊晚和林实之别驾韵",
            "content": [
                "地远天寒饱雪霜，深林依旧十分香。",
                "玉堂茅舍公休问，一种风流压众芳。"
            ]
        },
        {
            "title": "次仲氏韵",
            "content": [
                "故人惊我鬓丝多，一叹相逢可若何。",
                "勋业向来无此梦，菱花何秘遗重磨。"
            ]
        },
        {
            "title": "子宝东归以嘤其鸣矣求友声为韵作古诗七章宽",
            "content": [
                "宇宙归一概，时势相重轻。",
                "人心太行山，我道如砥平。",
                "沈吟百年事，俛仰万古情。",
                "五穷未可送，鬼语方嚘嘤。",
                "",
                ""
            ]
        },
        {
            "title": "九月二十七日夜大风雨顿凉偶作",
            "content": [
                "五更风雨洗骄阳，满耳秋声撼我休。",
                "梦里忽知身化羽，觉来新免汗翻浆。",
                "可怜团扇辞人去，便有寒虫事夜长。",
                "老大寺暗时节惯，可参随世作炎凉。"
            ]
        },
        {
            "title": "读晦翁遗文悽怆有作",
            "content": [
                "先生千载人，浩气隘穹壤。",
                "早薄声利交，超然傲尘鞅。",
                "饮酒读离骚，追游必豪克。",
                "风月饱高吟，云泉擅奇赏。",
                "切骨痛国雠，嚼齿愤奸党。",
                "纵谈天下事，一一如指掌。",
                "敛意师圣贤，精心玩图象。",
                "全体极浑涵，灵极妙充养。",
                "昭昭陈轨辙，坦坦辟榛莽。",
                "陶熔就醇粹，鞭策收勉强。",
                "瞿聃息遁辞，关谁大遗响。",
                "师道屹尊严，人材兴倜傥。",
                "宸纶欢廉靖，朝迹惎忠谠。",
                "康庐委符竹，越绝畀英荡。",
                "刍牧活饥惸，天日快幽枉。",
                "命义信行藏，风标何肮脏。",
                "晚来侍细旃，时益异畴曩。",
                "孤踪反山从，百怪纪夔魍。",
                "先生一澹然，几微宁怏怏。",
                "冬曦暖袍屦，秋风飒几杖。",
                "尚可淑后来，可言遂长往。",
                "左口右癸}离思远道，殷勤愧殊关。",
                "常怀订群疑，忍独拜遗像。",
                "感旧日萧瑟，出门增惝怳。",
                "一致无古倔，肆世均俯仰。",
                "微言在遗墨，没齿抱遐想。",
                "末路诚刺促，中扃故弘敞。",
                "惟善不可诬。惟恶不可长。",
                "百年非所知，常如侍函丈。",
                "题计自激昂，山川悲莽苍。"
            ]
        },
        {
            "title": "送赵仲礼入大理寺簿",
            "content": [
                "决科遄入幕，更秩遂登朝。",
                "龙化无重浪，鹏抟即九霄。",
                "仙凡端有命，一壤一何辽。",
                "愿踵门庭盛，勋庸日月昭。"
            ]
        },
        {
            "title": "挽赵泰州善忱",
            "content": [
                "睡拾儒科早，阶升命秩尊。",
                "斑衣如寿斝，绮席称名园。",
                "五马催三轻，千秋闭九原。",
                "春风破山路，松柏权何言。"
            ]
        },
        {
            "title": "恭和家大人鬻田训子诗韵",
            "content": [
                "凶年满目灶无烟，籴贵家贫且鬻田。",
                "虽暂忧饥茅屋下，终期射策玉犀前。",
                "文辞华实宜撑腹，际运穷通一任天。",
                "有志会须能卒事，岂令久困握空拳。"
            ]
        },
        {
            "title": "晓晴",
            "content": [
                "君行定何许，舍棹越林丘。",
                "社瓮不容挽，溪毛聊可羞。",
                "禅床应濯足，衲被径蒙头。",
                "静境有赵趣，乐哉何所忧。"
            ]
        },
        {
            "title": "挽所子美侍郎",
            "content": [
                "游刃刀无缺，韬光玉自温。",
                "世途犹砥柱，士论亦龙门。",
                "仁者宜三寿，天乎遽九原。",
                "老成周雅叹，此事更谁论。"
            ]
        },
        {
            "title": "别越中诸生",
            "content": [
                "切磋长恨我空疏，甚喜同门各起予。",
                "赠别懒为名利语，洗心深读圣贤书。"
            ]
        },
        {
            "title": "和陈及之",
            "content": [
                "江头风雨暗行李，习气虽洗儒生酸。",
                "更欲从君细商略，不道挥斤愁鼻端。"
            ]
        },
        {
            "title": "挽先兄外舅施文子支使",
            "content": [
                "忆我元方在，钦公颜辅贤。",
                "艰难时款曲，孤寡共悲怜。",
                "契阔湖南幕，吁嗟绛县年。",
                "杜门违一恸，缄泪五云边。"
            ]
        },
        {
            "title": "挽胡子瑞",
            "content": [
                "耆旧长庚月，斯人马少游。",
                "平生自绳尺，方寸不戈矛。",
                "细细巾箱字，琅琅灯火秋。",
                "子孙森满眼，赍志可无酬。"
            ]
        },
        {
            "title": "师守之官枉驾过龙鹄省先公墓而去二诗送之",
            "content": [
                "远道勤君屐齿迂，寄声从此问何发，",
                "归鸿不与斜阳尽，离恨还将落叶书。",
                "吏横要须先缚虎，民劳切记莫惊鱼。",
                "扶藜目送双旌发，愁绝谁怜涧上居。"
            ]
        },
        {
            "title": "万景楼三首用韵",
            "content": [
                "阮籍少青眼，元龙思卧楼。",
                "与君非俗士，为我望神州。",
                "明月不可问，长江空自流。",
                "悠悠复何道，行止一虚舟。"
            ]
        },
        {
            "title": "与赵伯藏信叟游天衣寺",
            "content": [
                "渺渺湖风引桂舟，竹舆沙径晚山稠。",
                "千峰影底鸣双涧，三伏日中含九秋。",
                "邂逅襟期俱洒落，等间归计少迟留。",
                "何时更约云门路，踏破青鞋布袜休。"
            ]
        },
        {
            "title": "悼周尧夫",
            "content": [
                "倾耳乡评旧，登门恨未繇。",
                "公今成梦觉，人共泣川流。",
                "剡水阴功远，山堂胜具留。",
                "喜观双玉树，接武在英游。"
            ]
        },
        {
            "title": "诒侄生日",
            "content": [
                "吾惟两犹子，汝复近成童。",
                "已柱十年读，何时万卷通。",
                "圣贤垂日月，豪杰起云风。",
                "灯火清秋夜，宜加百倍功。"
            ]
        },
        {
            "title": "挽司马季若知郡",
            "content": [
                "越绝枌榆社，吴陵松竹间。",
                "相亲逾骨肉，海见豁心颜。",
                "契阔今生死，萧条旧往还。",
                "春风数行泪，吹度镜湖山。"
            ]
        },
        {
            "title": "送虞仲房赴潼川漕",
            "content": [
                "保障平时计，遐民力未宽。",
                "梓潼将漕险，廊庙择才难。",
                "江水东流急，秦山北顾寒。",
                "平沙八阵在，倚剑夕阳看。"
            ]
        },
        {
            "title": "孙生康祖从予海陵予荐之滁守赵叔明之门送以",
            "content": [
                "洙泗诸公游，参实少且鲁。",
                "谁知一贯学，其进乃甚武。",
                "儒生多山野，此事亦已古。",
                "儇儇细儿黠，往往车上舞。",
                "后生识取舍，百不能四五。",
                "子兮何为者，独行事踽踽。",
                "嗟我离师友，岁月渐莽齿。",
                "子辱从之游，未必免聋瞽。",
                "淮丞少官事，吏散日亭午。",
                "藜羹共脱粟，本不计客主。",
                "亲年当喜惧，药裹属覼缕。",
                "劳子辞我去，天寒无乃苦。",
                "滁阳贤太守，岂弟民父母。",
                "青山照城郭，广厦庇风雨。",
                "子往事佔毕，可但费樽俎。",
                "窗明棐几净，坚坐勿规户。",
                "交情贵胆肝，师道在规矩。",
                "何妨坐椎钝，未可心媚妩。",
                "万里须坚车，百步要疆弩。",
                "书来说新功，吾欺俟习羽。",
                "",
                ""
            ]
        },
        {
            "title": "悼赵提干",
            "content": [
                "一第规模胜，双楼气象高。",
                "生涯轻阿者，来往属吾曹。",
                "落落心非浅，冥冥数莫逃。",
                "含悽想平昔，不忍过江皋。"
            ]
        },
        {
            "title": "予顷至鄞中常馆同叔之筠轩修篁交阴奇石中峙",
            "content": [
                "玉立众君子，岩瞻一丈夫。",
                "老苍何突兀，密节各敷腴。",
                "风日清如许，尘埃到得无。",
                "主人三益友，不厌著臞儒。",
                "",
                ""
            ]
        },
        {
            "title": "送张敬夫栻以追送不作远为韵赋诗五章藉手言",
            "content": [
                "斯文肯空言，经世资实用。",
                "分纷谅奚为，义取辄宾送。",
                "诚能正其本，谈笑了群动。",
                "公身绍前烈，时论倚隆栋。",
                "持兹竟安归，引灯相与共。",
                "",
                ""
            ]
        },
        {
            "title": "上史魏公寿三首",
            "content": [
                "中书考已敌汾阳，神气清明骨更强。",
                "客倒壶觞弄风月，酒阑灯火事文章。",
                "传家正有书千卷，积庆真成笏一床。",
                "看取西湖共长久，年年菊会答秋光。"
            ]
        },
        {
            "title": "答杨霖用韵见赠",
            "content": [
                "沧沧万里无时盈，太山四维不可仆。",
                "蛙井跳梁徒自喜，蚁垤崔嵬欲何就。",
                "物情小大乃尔悬，人心是非当自究。",
                "荣名乍满妻孥笑，权利偏供宾客僦。",
                "纷纷逐自坐穷年，往往攫金忘正书。",
                "谈夸亦或轻万钟，蹴嘑忍能甘一豆。",
                "人怜世纲苦易缚，我悲古道迂难售。",
                "文章小枝本游戏，功业有时真际辏。",
                "六经坠地谁羽翼，众说浮天谁拯救。",
                "独行不畏迹随削，危言便恐眉遭灸。",
                "舞雩鼓瑟洙泗远，弄月吟风伊洛旧。",
                "晨霞翠柏足餱粮，秋兰芳芷堪怀袖。",
                "此身今愧五斗役，归心绕日千岩秀。",
                "平生未饱书册愿，老大自知人物陋。",
                "意存当世力不能，名忝儒生实难副。",
                "杨侯杨侯豪杰士，霜鹘横空天马聚。",
                "叵堪高谊谬推挽，喜见雄词豁昏昏。",
                "端能有意千载前，执鞭请试从公后。"
            ]
        },
        {
            "title": "挽吴给事芾",
            "content": [
                "人物中兴后，猗公一世雄。",
                "虹蜺辉霁景，山岳镇颓风。",
                "用舍关轻重，声名擅始终。",
                "堂堂今日尽，海宇尽哀恫。"
            ]
        },
        {
            "title": "读程子易傅",
            "content": [
                "事业潜三圣，文章似六经。",
                "微言归易简，精意极丁宁。",
                "道在非畴昔，人亡故典刑。",
                "斋心对薰几，秋月梦初醒。"
            ]
        },
        {
            "title": "悼周尧夫",
            "content": [
                "勇义千钧力，虚怀万物容。",
                "材名称远大，俊杰霭游从。",
                "许可皆诸老，升闻到九重。",
                "惜哉言与位，大厦折乔松。"
            ]
        },
        {
            "title": "送别常汉度知县",
            "content": [
                "一朝倾盖更倾心，颇畏人惊语太深。",
                "乍可陶庐烦送酒，难堪偃室傍鸣琴。",
                "君今此去班群玉，我亦何言吒断金。",
                "啼鴃飞花春又了，萧萧风雨卧山林。"
            ]
        },
        {
            "title": "和陈及之",
            "content": [
                "吾非斯人谁与群，覆手翻手知交情。",
                "天南海北有离合，此生此意无寒盟。"
            ]
        },
        {
            "title": "陈正叔县尉见示所著诗文以诗谢之",
            "content": [
                "文章千古一毫端，妙处工夫到底难。",
                "春色无边知造化，海风不断识婆澜。",
                "看君健笔凌霄汉，照我清窗醒肺肝。",
                "宝剑莫忧人未识，光荒须动斗牛寒。"
            ]
        },
        {
            "title": "挽石应之提刑",
            "content": [
                "甫听祥琴御，遄瞻瑞节荣。",
                "许朝丹阙去，指奉板舆行。",
                "松柳馀哀切，膏肓一梦成。",
                "意长身未老，何事了平一。"
            ]
        },
        {
            "title": "答任检法",
            "content": [
                "幕下清风十六州，德人胸次有天游。",
                "偏将好句招诗社，不起争心效弈秋。",
                "我拙蒉桴鸣上鼓，君贤玉瓒映黄流。",
                "苍苍云海相期急，未用烦纡拟四愁。"
            ]
        },
        {
            "title": "游灵岩观瀑布",
            "content": [
                "一雨天气清，暑事亮未酷。",
                "烦嚣念萧散，兹晨正休沐。",
                "篮舆试经行，胜概入遐瞩。",
                "纡余缘清溪，窈窕得幽谷。",
                "一岩四壁净，千仞落飞瀑。",
                "雷霆鞭蛰户，风雨撼林簏。",
                "光寒白虹下，势剧天河覆。",
                "缤纷曜冰雪，激射碎珠玉。",
                "危亭著佳处，尽日看不足。",
                "澒洞开心胸，眩晃新耳目。",
                "龙脐更奇事，滴滴挂岩腹。",
                "微吟忽忘归，俗驾不可宿。"
            ]
        },
        {
            "title": "挽沈云夫",
            "content": [
                "我昔垂髫日，君来学雪斋。",
                "宁知重骨肉，借作老生涯。",
                "喜剧相过密，惊呈一病乖。",
                "平生此长别，雨泪独伤怀。"
            ]
        },
        {
            "title": "挽曾原伯大卿",
            "content": [
                "夙昔吾何幸，龙门获御公。",
                "青灯鸣夜雨，白发对春风。",
                "契阔今安访，蹉跎愧所蒙。",
                "源流千古意，铅椠若为功。"
            ]
        },
        {
            "title": "宁庵即事",
            "content": [
                "飕飕松风鸣，翳翳山景暮。",
                "蝉声清有余，荷香美无度。",
                "幽人曳杖吟，事胜心独悟。",
                "平生寡世念，正是惬襟素。",
                "坐看北斗移，竹叶明月露。",
                "夜久寂无人，佳眠不知曙。"
            ]
        },
        {
            "title": "不寐",
            "content": [
                "索居在村坰，水陆走通津。",
                "半夜有棹歌，鸡鸣语行人。",
                "中年近少睡，耿耿多达晨。",
                "外物非所念，颇复念我身。",
                "圣贤不敢欺，久大在日新。",
                "人生会有役，安得辞苦辛。"
            ]
        },
        {
            "title": "答俞履道见赠",
            "content": [
                "黄尘车马日纷嚣，万事春冰过眼消。",
                "赖有诸公扶正气，犹令千载见英标。",
                "多君吐论心奇壮，顾我凋年齿动摇。",
                "好待明堂采梁栋，勿夸翘楚向薪樵。"
            ]
        },
        {
            "title": "和答赵生师白见寄",
            "content": [
                "田可躬耕溪可渔，此身属我不关渠。",
                "养生谁学嵇中散，避谤吾非陆敬舆。",
                "风月满怀高士传，江山到眼故人书。",
                "相思千里无多恨，珍重清诗玉不如。"
            ]
        },
        {
            "title": "巴东秋风亭怀寇公",
            "content": [
                "袖手穷山一少年，何曾有楚到澶渊。",
                "英雄正自无人识，盖世功名却偶然。"
            ]
        },
        {
            "title": "恭次家大人初抵海陵官舍元韵",
            "content": [
                "扁舟祖饯出西陵，千里经行小作程。",
                "樽俎笑谈多雅故，江湖霜日久晴明。",
                "只今斗室寒厅夜，任听回风急雪声。",
                "天报双亲占后福，绝交何畏孔方兄。"
            ]
        },
        {
            "title": "答陈子序庠见贻",
            "content": [
                "汩没知何事，摧颓欲暮年。",
                "剑鸣怅自匣，琴弄更须弦。",
                "落落心元在，星星发可怜。",
                "与君三叹息，不忍话前贤。"
            ]
        },
        {
            "title": "和答吴斗南见寄解其自疑之意",
            "content": [
                "白狗黄牛击缆时，东归应念我西悲。",
                "置之偶尔何须道，去矣飘然故一奇。",
                "末路人情随手别，丈夫心事有天知。",
                "君看子濯平生友，可把逢蒙待庾斯。"
            ]
        },
        {
            "title": "李允蹈再诗言别次韵",
            "content": [
                "仙人骑长鲸，醉与月相追。",
                "落笑千万篇，要与风雅期。",
                "里耳心巴唱，未省白雪词。",
                "欲当莫邪锋，断毛真一吹。",
                "文章游戏耳，功名须鼎彝。",
                "推毂天下士，岂无劂当时。",
                "我愚敢望君，君胡首肯之。",
                "酒酣激清啸，八极隘指麾。",
                "丈夫吧岁晚，不恨不别离。",
                "行行爱体素，江湖劳梦思。"
            ]
        },
        {
            "title": "尉黄岩任满家大人先归作诗以示恭次韵",
            "content": [
                "瓜熟青门好去官，此身如击欲行难。",
                "望随鸿雁春风北，梦绕庭闱夜月寒。",
                "即是抱琴归栗里，未能骑马向长安。",
                "萧条甘旨应无计，好在藜羹日厌餐。"
            ]
        },
        {
            "title": "和真长木犀",
            "content": [
                "长怜花月不想谋，月满花开得更休。",
                "待倚高楼吹铁笛，为君极意作吟秋。"
            ]
        },
        {
            "title": "阻风泊归舟游净众寺",
            "content": [
                "日落风更起，江头船不行。",
                "凄凉大夫宅，萧瑟故王城。",
                "一醉重楼晚，千秋万古情。",
                "愁边动寒角，夜久意难平。"
            ]
        },
        {
            "title": "题光福刘伯祥所藏东坡枯木及渔村落落照图",
            "content": [
                "洒落胸中丘壑，峥嵘海外风霜。",
                "幻出小山枯木，教成千载甘棠。"
            ]
        },
        {
            "title": "冬十月赴官海陵过会稽诸生饮饯鲁墟桥四罢就",
            "content": [
                "体倦知茵薄，寒侵觉岁高。",
                "功名两蜗角，人物九年毛。",
                "行意看飞鸟，离歌指大刀。",
                "依依红叶树，回首入秋毫。",
                "",
                ""
            ]
        },
        {
            "title": "挽莫子晋丈",
            "content": [
                "吾父古君子，公家贤主人。",
                "一门常旅拜，三世极情亲。",
                "遗事今谁问，知心莫重陈。",
                "上林烟草绿，千里倍伤神。"
            ]
        },
        {
            "title": "不寐",
            "content": [
                "向夕起秋思，无眠知夜长。",
                "年华一俛仰，人事几炎凉。",
                "自喜全虚白，何妨兀老苍。",
                "空庭风露入，唧唧话蛩螀。"
            ]
        },
        {
            "title": "慈溪道中次伯兄韵",
            "content": [
                "露溪三更月，秋澄万里夫。",
                "潮生声荡潏，云渡影聊翩。",
                "物妙本无尽，世分直可怜。",
                "悠然一杯酒，横策自鸣舷。"
            ]
        },
        {
            "title": "伊川先生祠",
            "content": [
                "平生子程子，此地有精庐。",
                "隐几江声在，当窗林影疏。",
                "百年心未死，再拜意何如。",
                "可忍蹉跎老，长惭案上书。"
            ]
        },
        {
            "title": "重答",
            "content": [
                "万古同山川，八方异风俗。",
                "男儿事弧矢，心目快一瞩，",
                "结交必名胜，旷怀无狭促。",
                "昂昂千丈松，朗朗百间屋。",
                "彼富自钟鼎，我贫甘芋菽。",
                "谁能要俯仰，未许相缚束。",
                "读书头欲白，对客樽无渌。",
                "由来多此士，皎皎驹在谷。",
                "瞿唐候水齐，秋风祛暑溽。",
                "归欤奉亲欢，羹丝鱠江玉。",
                "青衫虽霜叶，已胜袍立鹄。",
                "进退吾何疑，肯事羝羊触。"
            ]
        },
        {
            "title": "出成都西郊",
            "content": [
                "笑指西山去，萦纡傍水行。",
                "寒滩泻清浅，古木映疏明。",
                "雪意垂垂合，川光莽莽平。",
                "暂将尘事隔，已复动诗情。"
            ]
        },
        {
            "title": "和和人周次山行",
            "content": [
                "衡宇归来后，瓶储不愿馀。",
                "兴公遂初赋，叔夜绝交书。",
                "已怯伤弓翼，独叹涸澈鱼。",
                "春风到兰室，隐几正如如。"
            ]
        },
        {
            "title": "和诸葛行之",
            "content": [
                "相看客华发，旧学更何疑。",
                "世事几反覆，人生半别熟。",
                "忍穷真有味，知命欲谁欺。",
                "我学陶元亮，君师荣启期。"
            ]
        },
        {
            "title": "挽沈叔晦国录",
            "content": [
                "请益从公久，忘年爱我深。",
                "龙阿星斗气，梅竹雪霜心。",
                "回首南湖侣，伤怀流水音。",
                "九原那可作，千里坐悲吟。"
            ]
        },
        {
            "title": "和郑信卿",
            "content": [
                "天与风情压众芳，雕栏翠幄奉君王。",
                "猗兰自欠倾城色，空作深林一味香。"
            ]
        },
        {
            "title": "和答黄时举贡士献黄草布",
            "content": [
                "九陌尘中一笑看，肯随风月倒遥山。",
                "应知枕石先秋冷，何羡槃氷及夏颁。",
                "古意伫衣仍缟带，襟期华发更苍颜。",
                "多君志力犹强健，不道人生行路难。"
            ]
        },
        {
            "title": "书西溪僧壁",
            "content": [
                "碧天如水明霞光，雁字横风一一斜。",
                "袖手行吟不知晚，满川霜月浸芦花。"
            ]
        },
        {
            "title": "哭东莱吕先生",
            "content": [
                "文献承家大，规模与世公。",
                "典刑身任重，权度我时中。",
                "六合清游气，诸儒辅翼功。",
                "生贤竟何意，霜雹陨春风。"
            ]
        },
        {
            "title": "昆山龚立道作棲闲堂取李太白题龚处士别墅诗",
            "content": [
                "一丘一壑尘埃外，三沐三薰清净身。",
                "别墅只今唐处士，高风当日汉君宾。",
                "打门未肯容惊梦，载酒谁能径卜邻。",
                "千里题诗寄心赏，多惭不是谪仙人。",
                "",
                ""
            ]
        },
        {
            "title": "和答陆华父",
            "content": [
                "幽兰怀春风，葭蓬亦芽茁。",
                "同时不同调，物物自生活。",
                "土穷不自食，苦学代耕猎。",
                "文如六经非小伎，余事不足置牙齿。",
                "人言掷卢胜掷雉，我言函人不为矢。"
            ]
        },
        {
            "title": "余生日具杯酒为母寿思壬子岁在荆州癸在成都",
            "content": [
                "两年荆益度兹晨，罗绮传觞苦劝人。",
                "多谢圹公怜远客，岂如一笑奉吾亲。",
                "蓴鲈此日无馀恨，菽水从前得讳贫。",
                "快倒村醪供寿斝，也分汤饼及比邻。",
                "",
                ""
            ]
        },
        {
            "title": "又寄潼川漕仲房",
            "content": [
                "郡县仍荒政，朝廷念远方。",
                "向来传诏札，不独戒戎羌。",
                "帝德乾坤大，天聪日月光。",
                "边防须至计，社稷倚安疆。"
            ]
        },
        {
            "title": "送张敬夫栻以追送不作远为韵赋诗五章藉手言",
            "content": [
                "荆州形胜地，控引呈广莫。",
                "英雄昔用武，跬步图宛洛。",
                "至仁先内治，岂曾废远略。",
                "公来手摩抚，士气端何作。",
                "载歌江汉诗，奋袂空爵跃。",
                "",
                ""
            ]
        },
        {
            "title": "沌中即事",
            "content": [
                "武昌西南云梦泽，水平不动玻璃碧。",
                "葭芦莽苍茫暮烟，杨柳萧条带秋色。",
                "北接沧浪南洞庭，八九百里荒荒白。",
                "一渠纡萦十日行，巧避江涛如过席。",
                "平生闻说沌鱼美，满篮不受百钱直。",
                "我来涨潦渔者稀，罾纲高悬钓竿掷。",
                "苇屋人家绝可怜，欲没未没三四尺。",
                "倚树为巢葑作床，剥菱炊菰自朝夕。",
                "青裾皂髻长儿女，城市繁华岂曾识。",
                "屋头一艇是生涯，丁算未必逃官籍。",
                "迢迢客路几叹息，茫茫宇宙何终极。",
                "有酒无鱼莫浪愁，独醉月明听吹笛。"
            ]
        },
        {
            "title": "挽王知复书监",
            "content": [
                "公子三槐族，贫交五柳门。",
                "乡闾虽不数，书劄屡相温。",
                "前辈风流远，时情势利尊。",
                "哀哀埋玉树，此意复谁论。"
            ]
        },
        {
            "title": "黄岩郑瀛子仙弱冠入太学五上书论时事以直闻",
            "content": [
                "分手三年不易逢，一觞淮海酹西风。",
                "书生君独忧当世，末路人谁识此翁。",
                "故国青山愁夜鹤，孤舟白发映秋蓬。",
                "归欤束缚公车疏，努力豚蹄祝岁丰。",
                "",
                ""
            ]
        },
        {
            "title": "别越中诸生",
            "content": [
                "三年一榻占清间，门外苍然是种山。",
                "步月迎风行乐地，从今应入梦魂间。"
            ]
        },
        {
            "title": "次仲氏韵",
            "content": [
                "客里三年恨，归一百虑轻。",
                "静堪眠夜雨，梦不数邮程。",
                "荒径九节杖，凉窗二尺檠。",
                "吾生本易足，此外复何营。"
            ]
        },
        {
            "title": "子宝东归以嘤其鸣矣求友声为韵作古诗七章宽",
            "content": [
                "岁寒松柏苍，波动金石止。",
                "物生不自别，有时正须此。",
                "真源在极致，空谈非实理。",
                "玉汝其或成，造物恩大矣。",
                "",
                ""
            ]
        },
        {
            "title": "和答张衡仲",
            "content": [
                "志略周公瑾，才名陆敬舆。",
                "可怜空老大，不敢问何如。",
                "松菊间吟外，风婆噩梦余。",
                "诸公自台省，吾复爱吾庐。"
            ]
        },
        {
            "title": "和李季章校书西湖即事三首",
            "content": [
                "风日都门外，楼台十万家。",
                "西湖春事足，不话洛阳花。"
            ]
        },
        {
            "title": "和刘过夏虫五咏·蚓",
            "content": [
                "高人百尺楼，万里对天宇。",
                "白水渺江湖，清明到窗户。",
                "跏趺作禅定，不闻雷破柱。",
                "从渠蚯蚓歌，自趁商羊舞。"
            ]
        },
        {
            "title": "立夏日泛舟游青山憩杨氏庵示诸生",
            "content": [
                "岁序忽云夏，青春去安归。",
                "天清风气朗，游子怀芳菲。",
                "碧湖泛我舟，轻云湛晴晖。",
                "入谷山寂寂，缘溪水围围。",
                "悠然得幽憩，丹葩耀岩扉。",
                "鸟声自歌呼，竹色相因依。",
                "举觞伫遥念，日月如梭飞。",
                "平生静中愿，岁晚无相逢。"
            ]
        },
        {
            "title": "送别舜卿少府",
            "content": [
                "人道琴川上，年来聚德星。",
                "端能几日月，已复散云萍。",
                "老我头先白，期君眼最青。",
                "时能遗佳句，千里慰林坰。"
            ]
        },
        {
            "title": "端午侍母氏饮有怀二兄偶阅苏日高安唱和慨然",
            "content": [
                "簿书束缚人，挥汗日亭午。",
                "平生世念薄，问子何自苦。",
                "佳辰相寻过，乐事稀可数。",
                "拨置为亲寿，菖花糁盘黍。",
                "欢言记时节，风俗自荆楚。",
                "独嗟我常棣，不得同笑语。",
                "杨梅应正熟，筀笋堪自煮。",
                "对床负归约，枕流惭乃祖。",
                "会当誓丘墓，畏出如畏虎。",
                "莫作两苏公，空言终龃龉。",
                "",
                ""
            ]
        },
        {
            "title": "师守之官枉驾过龙鹄省先公墓而去二诗送之",
            "content": [
                "不向衡门把一杯，山中话别且徘徊。",
                "岚侵征帽晨疑雨，叶拥寒炉夜拨灰。",
                "路入西诈空马策，诗寻东阁正官第。",
                "感君得得同来意，回首行台檄屡催。"
            ]
        },
        {
            "title": "次仲氏韵",
            "content": [
                "枵腹贪书颇自强，年来得失正相当。",
                "须知耳目尘埃尽，始见山林日月长。"
            ]
        },
        {
            "title": "挽王季海丞相",
            "content": [
                "圣世持盈计，慈皇阅士多。",
                "十年深注倚，一德妙中和。",
                "日月长循轨，边疆竟息戈。",
                "到今清净化，仿佛汉民歌。"
            ]
        },
        {
            "title": "寄马塘范叔刚",
            "content": [
                "海风吹月动苍茫，欲往从君道咱长。",
                "羁羽沈鳞徒影响，秋鸿社燕各炎凉。",
                "纷纷忍农尘埃尽，落落犹期日月光。",
                "想得清吟散愁独，书来金薤翦琳琅。"
            ]
        },
        {
            "title": "江北梅开殊晚和林实之别驾韵",
            "content": [
                "许氏南园十里间，蹉跎胜赏怯春寒。",
                "寄声行客如回首，莫把寻常醉眼看。"
            ]
        },
        {
            "title": "和答赵生师白见寄",
            "content": [
                "休论吾昔与吾今，窗下婆娑有学林。",
                "会意书非求甚解，无弦琴岂要知音。",
                "是中截断谈天口，何处寻来立雪心。",
                "永日春风莺百啭，幽人踵息正深深。"
            ]
        },
        {
            "title": "挽王知复书监",
            "content": [
                "飞桥壮吾邑，虹影丽高深。",
                "义不烦千室，功无措万金。",
                "美哉承考意，伟矣济时心。",
                "此段无穷尽，江声共古今。"
            ]
        },
        {
            "title": "送台州沈虞卿使君入朝",
            "content": [
                "鼓声霜晓寒，冠盖满街路。",
                "诏书日边到，使君朝天去。",
                "攀车愿公留，稚耋纷无数。",
                "信哉慈父母，赤子中心慕。",
                "七州浙江东，此邦变蕃庶。",
                "使君手拊摩，白发缘汝故。",
                "明时急良猷，此行那能驻。",
                "眷眷公岂忘，江城一回顾。"
            ]
        },
        {
            "title": "三月八日挈家赴官常熟",
            "content": [
                "又别吾庐去，从今复几回。",
                "宦情真漫尔，世路变悠哉。",
                "事业针千里。文章水一不。",
                "公田定难必，早拟赋归来。"
            ]
        },
        {
            "title": "用韵戏简叔",
            "content": [
                "平生习主簿，经渭极分明。",
                "学道深忘味，能诗新有声。",
                "弈宁论胜负，琴不计亏成。",
                "独怕春宵雁，南来动别情。"
            ]
        },
        {
            "title": "寄孙正字",
            "content": [
                "万里来还去，能忘问启居。",
                "休寻吊湘赋，早就过江书。",
                "身健何妨晚，名高勿苦疏。",
                "房湖风雨榻，独夜意何发。"
            ]
        },
        {
            "title": "和答陈传朋",
            "content": [
                "羁愁阅寒暑，归梦耿晨昏。",
                "本意营三鬴，何如老一村。",
                "齿牙从世议，顶踵尚君恩。",
                "多谢知心友，相过得细论。"
            ]
        },
        {
            "title": "雪中次甄云卿监簿韵",
            "content": [
                "屋头棲鹊夜深惊，羽卫琼仙下紫清。",
                "群玉殿开香未暖，六花陈合战无声。",
                "难教小草呈新翠，可恨疏梅半落英。",
                "卧病袁安自愁绝，履穿谁与问先生。"
            ]
        },
        {
            "title": "汉州房公湖",
            "content": [
                "阴阴老木匝平湖，想见房公用意初。",
                "眼底园池那有此，胸中丘壑故须渠。",
                "风流正自能传世，成败应难尽信书。",
                "万里兹游销客恨，不辞一赏醉春馀。"
            ]
        },
        {
            "title": "寄黄州录事刘进之同年",
            "content": [
                "骑曹新上雪堂西，千里淮南望眼迷。",
                "正我寻云并沧海，思君步月过黄泥。",
                "清时鼓角无惊梦，胜日樽罍有共携。",
                "人物风流对江浪，数将冰蚕寄新题。"
            ]
        },
        {
            "title": "送虞仲房赴潼川漕",
            "content": [
                "小隐横溪胜，青山照眼高。",
                "芝兰春满痤，风雨醉挥毫。",
                "苦恨登门晚，深惭倒屣劳。",
                "公归佩荷橐，肯问及蓬蒿。"
            ]
        },
        {
            "title": "眉州",
            "content": [
                "文华要是山川气，看到眉州四海空。",
                "尊者庵前双石笋，令人真见两苏公。"
            ]
        },
        {
            "title": "江北梅开殊晚和林实之别驾韵",
            "content": [
                "清诗吟赏慰花神，唤起风情寂寞滨。",
                "正是参军旧题处，须公还作一家春。"
            ]
        },
        {
            "title": "益昌夜泊",
            "content": [
                "孤舟了不梦邯郸，起凭阑干烟水间。",
                "五夜清风鸣鼓角，一天佳月悄江山。",
                "客身憔悴衣尘黑，世路崎岖鬓发斑。",
                "未决乘流便东下，明朝且复剑门关。"
            ]
        },
        {
            "title": "剑门行",
            "content": [
                "两崖夹道立削铁，涧水悲鸣浅飞雪。",
                "上有石城连天横，剑戟相磨气明灭。",
                "出门下瞰山盘纡，石磴斗落十丈饮。",
                "敌来仰首不得上，百万渠能当一夫。",
                "井蛙未识河山广，分明到此生狂想。",
                "岂知天险乃误人，祸首子阳终衍昶。",
                "渭水秦川指顾中，剑门空复老英雄。",
                "传檄将军真得意，落星愁杀卧龙翁。"
            ]
        },
        {
            "title": "送胡婿晋远赴嘉兴酒官",
            "content": [
                "名世非科目，传家岂缙绅。",
                "纷纷一炊梦，鼎鼎百年身。",
                "看取无穷事，何如不配人。",
                "侯翁虽龃龉，此话入情亲。"
            ]
        },
        {
            "title": "黄州呈赵使君",
            "content": [
                "鲁狂不媚世，世亦与我违。",
                "平生怀识察，如公良独稀。",
                "尘沙二十年，孤舟万里归。",
                "见公不忍去，安得长相依。"
            ]
        },
        {
            "title": "和刘师文饮城西风怀",
            "content": [
                "刘侯元佑家，高标振流俗。",
                "益州西门外，胜日事幽瞩。",
                "襟期得佳士，命驾不待促。",
                "壶觞傍水石，谈笑满林屋。",
                "经行旧台苑，芜没长禾菽。",
                "长今何激烈，远思脱羁束。",
                "遥追七贤社，不负千钟渌。",
                "诗囊寄同幕，足音到空谷。",
                "明月散错埃，清风濯炎溽。",
                "壮游忆子美，感遇悲伯玉。",
                "或名垂耳骥，岁月长饥鹄。",
                "此事置物言，时情斩蛮觞。"
            ]
        },
        {
            "title": "雪中早起偶作",
            "content": [
                "年来爱雪起清晨，已污纷纷车马尘。",
                "何似柴扉终日闭，静看玉宇一番新。",
                "孤吟岂必烦余子，小酌仍先寿我亲。",
                "更喜丰年报消息，力田甘作太平民。"
            ]
        },
        {
            "title": "挽吴给事芾",
            "content": [
                "里社湖山胜，归休十四年。",
                "千钟穷燕赏，双剑去聊翩。",
                "家有遗经盛，名今太史传。",
                "欺心傥容发，天岂许公全。"
            ]
        },
        {
            "title": "高南仲自云间归退轩盖明府以四诗送之末章专",
            "content": [
                "清镜朝容减，寒灯夜影孤。",
                "身曾谙作客，情亦念携孥。",
                "宝剑千金重，晴虹万丈舒。",
                "功名生感慨，有路莫辞迂。",
                "",
                ""
            ]
        },
        {
            "title": "江北梅开殊晚和林实之别驾韵",
            "content": [
                "一笑无言桃李场，从教遥夜斩寒香。",
                "红梅何意败家法，便欲从时作闹妆。"
            ]
        },
        {
            "title": "闰十月十日自鄞城同史子应如东湖宿月波寺",
            "content": [
                "不到东湖便十年，短蓬还得泛霜天。",
                "千林脱叶风如剪，万里无云月满弦。",
                "照影婆娑吾老矣，可人潇洒故依然。",
                "敲门款语僧窗夜，桃尽寒灯久不眠。"
            ]
        },
        {
            "title": "再答沙字韵",
            "content": [
                "羊裘篛笠惯烟沙，强走尘埃合自嗟。",
                "幸有蠹鱼供老丑，何劳汗马战纷华。",
                "情亲过我谈无底，语妙我君点不加。",
                "晴日西湖重载酒，梅梢应及未飘花。"
            ]
        },
        {
            "title": "仲兄来为母氏寿言归有作",
            "content": [
                "潇潇雨作对休声，小语灯前睡不成。",
                "诗礼一庭真自乐，江山千里若为情。",
                "远来正觉亲颜喜，别去其如心事惊。",
                "孟氏小园能辨否，径须归共白鸥盟。"
            ]
        },
        {
            "title": "庭下小桧",
            "content": [
                "苍苍岁寒姿，凛凛凌云干。",
                "何为事蟠蹙，充君眼中玩。",
                "翔鸾与偃盖，不如沟中断。",
                "高冈有同根，天风拂河汉。"
            ]
        },
        {
            "title": "和顶山前韵",
            "content": [
                "小山摇落故凄凉，想象登临野兴长。",
                "万里晴空初雁入，一年好景又橙黄。",
                "极须痛饮偿秋节，生怕疏钟报夕阳。",
                "搔首故园归未得，荒篱寒菊为谁香。"
            ]
        },
        {
            "title": "送彭大老提舶泉南",
            "content": [
                "笑谈终日任天真，和气春风自袭人。",
                "毕竟胸中无适莫，不妨一世总相亲。"
            ]
        },
        {
            "title": "万景楼三首用韵",
            "content": [
                "德润连城璧，文工五凤楼。",
                "不愁来蜀徼，政喜识荆州。",
                "世久欺儒素，人当问品流。",
                "平生郭有道。得共李公舟。"
            ]
        },
        {
            "title": "偶题",
            "content": [
                "困虽有舌吾安用，贫到无锥乐更深。",
                "百岁难逃少壮老，多思何益去来今。",
                "弈秋岂必长先手，画史谁知独苦心。",
                "一枕春宵方化蝶。三竿朝日又鸣禽。"
            ]
        },
        {
            "title": "胡元迈集句作宫词二百求题跋为书两章",
            "content": [
                "不议飞燕在昭阳，但吒流莺满建章。",
                "狗监若逢杨得意，何妨持此奉君王。"
            ]
        },
        {
            "title": "入栈",
            "content": [
                "栈险名天下，吾行信所闻。",
                "落虹横绝壁，匹马上浮云。",
                "咫尺南北断，毫釐生死分。",
                "谁令钟邓辈，十万度秦军。"
            ]
        },
        {
            "title": "秋日遣兴",
            "content": [
                "故人强半随流不，世事新来似弈棋。",
                "我老垃心消拍尽，镜中唯有鬓如丝。"
            ]
        },
        {
            "title": "李简夫知易用其父韵见贻且示和陶一编并和二",
            "content": [
                "晚矣归来悟昨非，喜君先我和陶计。",
                "何嫌潦倒心长在，故想呻吟气不衰。",
                "春日莺啼花发处，秋空云静月明时。",
                "个中差胜长安客，俯仰无宁似戚施。",
                "",
                ""
            ]
        },
        {
            "title": "黄州呈赵使君",
            "content": [
                "雪堂老居士，赤壁故将军。",
                "兰舟醉烟月，羽扇麾风云。",
                "登临生感慨，江空水沄沄。",
                "从公一长啸，神游傥相闻。"
            ]
        },
        {
            "title": "和答吴斗南中秋见怀并约五子合见过",
            "content": [
                "归梦千岩万壑东，起雪蓑笠唤渔童。",
                "尘忙怜我三年久，拨置期群一笑同。",
                "只恐令岩诗债急，不愁夜短酒杯空。",
                "相携更得王文度，此段风流尽未穷。"
            ]
        },
        {
            "title": "巴东秋风亭怀寇公",
            "content": [
                "秋风亭上思悠哉，想见鸣琴日日来。",
                "野水孤舟故如昨，为公长啸一徘徊。"
            ]
        },
        {
            "title": "爰亚夫自涪陵以小舟追路相送及予於枥木观下",
            "content": [
                "不辞一舸下三州，送我能为信宿留。",
                "腹有琅玕元自润，气兼熊豹不妨遒。",
                "清尊近对洒云湿，乌帽高寻洞卉秋。",
                "莫负武夷当日语，几披尺素泪横流。",
                "",
                ""
            ]
        },
        {
            "title": "送台州沈虞卿使君入朝",
            "content": [
                "靖康建炎事，尝闻诸公言。",
                "志士日夕心，鸣咽声气吞。",
                "新亭五十年，尘埃尚中原。",
                "君王大经略，梦想天河翻。",
                "时情习安宴，未辨酬国恩。",
                "修攘亦有序，此事难遽论。",
                "所要夙昔怀，勿以暮气错。",
                "为公一悲歌，风云澹乾坤。"
            ]
        },
        {
            "title": "东归留别幕中同舍",
            "content": [
                "元佑贤子孙，忠肃家第一。",
                "岂惟富文雅，清苦用一律。",
                "君看我同年，践履极真实。",
                "不待问著龟，公侯挂可必。"
            ]
        },
        {
            "title": "自益昌为武兴之行",
            "content": [
                "独客行愈远，此儿真自痴。",
                "江流浩呼汹，栈路凛欹危。",
                "好鸟迎人处，凉风拂面时。",
                "山头破茅驿，索笔又题诗。"
            ]
        },
        {
            "title": "读通鉴杂兴",
            "content": [
                "簿书流汗走君房，那得狂奴故意降。",
                "努力诸公了台阁，不烦鱼雁到桐江。"
            ]
        },
        {
            "title": "再和",
            "content": [
                "君诗音节中弦歌，报我英瑶百倍过。",
                "江村老人衣钵在，同参今有更人麽。"
            ]
        },
        {
            "title": "挽石应之提刑",
            "content": [
                "天姥千年秀，西京万石孙。",
                "蝉聊书雁塔，鼎盛说龙门。",
                "奋建光前躅，封胡蔼后昆。",
                "寝门今日泪，悽断不堪论。"
            ]
        },
        {
            "title": "和胡仲方抚干白瑞香及黄橼韵",
            "content": [
                "翠锦熏笼白玉花，几年庐阜饱烟霞。",
                "定知姑射同肌骨，可必离骚借齿牙。",
                "心事早陪三友约，国香今压五侯家。",
                "主人对植无我费，胜乞卢仝七枕茶。"
            ]
        },
        {
            "title": "挽莫子晋丈",
            "content": [
                "我里谈耆旧，高门二百年。",
                "衣冠新族绪，龟筴故山川。",
                "家以儒相励，公於志独坚。",
                "九原疑不瞑，诸子更加共。"
            ]
        },
        {
            "title": "高南仲自云间归退轩盖明府以四诗送之末章专",
            "content": [
                "少日诸公后，流年两鬓斑。",
                "世情春冰泮，行路太行艰。",
                "何计分珠履，空怀对玉山。",
                "风期知不浅，逸驾恐难攀。",
                "",
                ""
            ]
        },
        {
            "title": "和吴斗南",
            "content": [
                "高帆欲发意迟迟，回首飞云耿梦思。",
                "风壤江山吴蜀道，功名人物汉唐碑。",
                "无恁久厌书生语，有意聊观天下奇。",
                "已决明年径归隐，好凉还得共驱驰。"
            ]
        },
        {
            "title": "范氏致爽园用石湖韵",
            "content": [
                "可人花木四时足，随意园池百亩馀。",
                "但续岷山高士传，不谈天上故人书。"
            ]
        },
        {
            "title": "咏史",
            "content": [
                "绛帐何人拜马融，已应羞面见儿童。",
                "早知自照头颅丑。枉用文章杀李公。"
            ]
        },
        {
            "title": "别黄岩范令",
            "content": [
                "庆历诸名卿，四海标一范。",
                "堂堂元佑相，人望复不减。",
                "江河源流大，终华峰峦崭。",
                "远优士会变，讵作栾书黡。",
                "君侯大雅士，渊然粹家范。",
                "春风花气馥，秋月寒江湛。",
                "贞刚谢瑕缺，洁白消黕黤。",
                "驱车问前躅，云露声轞轞。",
                "牛刀亦何为，游刃初不斩。",
                "解令襦胯民，桁杨戒无犯。",
                "时情互醒醉，世味各辛鹻。",
                "安知国中狂，正欠秋牙喊。",
                "丈夫自有在，细故非所歉。",
                "岂无昆明池，著此黄龙舰。",
                "伊余秉微尚，顾瞻随軓軓。",
                "威仪觌麒凤，冠緌笑蝉上范下虫}。",
                "吾徒本平旷，谁能事险巉。",
                "相知意气得，欲别精神黯。",
                "东风动绮席，潮湿带晴槛。",
                "为公醉登舟，离襟不能掺。"
            ]
        },
        {
            "title": "挽汪克之给事母程夫人",
            "content": [
                "黟水衣冠盛，汪程甲一州。",
                "世贤锺上寿，家范袭芳休。",
                "右府尊章重，嫔闺法度修。",
                "苹蘩祗祀事，枌堇媚肴羞。",
                "勤约饶经理，慈祥偏抚柔。",
                "齐眉友琴瑟，断织戒箕裘。",
                "郗桂遇辉赫，潘舆饱宦游。",
                "金章严侍膝，彩服称遨头。",
                "叠嶂双溪晓，千岩万壑秋。",
                "平反间笑语，燕喜溢歌讴。",
                "九秩童颜在，三朝宠渥稠。",
                "一毫宁复憾，五福更谁俦。",
                "鸾影合尘鉴，龙藏乐故丘。",
                "高门馀善庆，衮衮正公侯。"
            ]
        },
        {
            "title": "送别袁公四诗",
            "content": [
                "露门劝学首群公，石室还来复古风。",
                "垂世文章崔蔡石，济时勋业管萧中。",
                "持平愿取乘舟势，纳约先看补衮功。",
                "力巩皇图知有道，先生心事与天通。"
            ]
        },
        {
            "title": "答王甫抚干和荆江亭韵",
            "content": [
                "乐哉新相知，开怀接谈晏。",
                "插花醉不辞，风光惜流转。",
                "酒阑欲上马，握手增眷眷。",
                "平生我辈人，定非儿女恋。"
            ]
        },
        {
            "title": "送虞仲房赴潼川漕",
            "content": [
                "夙昔青云上，谁令鬓发苍。",
                "家声唐秘监，墨妙汉中郎。",
                "牢落山林久，间关道路长。",
                "西风足清啸，几日上瞿唐。"
            ]
        },
        {
            "title": "挽钱仲耕运使",
            "content": [
                "族廪规模大，乡评德义尊。",
                "家传忠孝旧，国赖典刑存。",
                "曷不登三寿，嗟谁起九原。",
                "晚生长自恨，早失拜龙门。"
            ]
        },
        {
            "title": "佑侄实赴乡法吾家读书三世至此侄才七人作十",
            "content": [
                "家学今三世，儒流甫七人。",
                "生涯无窭悴，存没几酸辛。",
                "父干真吾责，孙枝见汝新。",
                "提携从总丱，成长及冠巾。",
                "幸有源流正，应先器质醇。",
                "绪馀虽耳染，缘饰菲天真。",
                "黄卷心怀古，青灯坐达晨。",
                "定无钱使鬼，当见笑如神。",
                "科目诚尚龙，朝家重选抡。",
                "桂分清夜月，花趁曲江春。",
                "此日云霄路，他年柱石臣。",
                "成功期济世，私喜因荣亲。",
                "俗薄堪长笑，才轻不自珍。",
                "胮肛夸小枝，屑窣较微尘。",
                "努力初濡翰，驰心谨问津。",
                "利名卑汲汲，教诲实谆谆。",
                "莫滥齐庭吹。空惭越里颦。",
                "裁诗不尽意，持付合书绅。",
                "",
                ""
            ]
        },
        {
            "title": "巫山歌",
            "content": [
                "平生想巫山，奇绝冠三峡。",
                "及兹饱双眸，无乃天下甲。",
                "远看插天碧丛丛，近看玲珑金玉峰。",
                "垠岩光彩相映发，交络紫翠疏蒙茸。",
                "云华夫人瑶池女，何物才至得奇遇。",
                "我来初日明轻霞，更胜朝云暮行雨。",
                "水转峰回无定姿，地灵天巧奇复奇。",
                "少陵山谷不著语，浪作推敲君定痴。"
            ]
        },
        {
            "title": "哭东莱吕先生",
            "content": [
                "往岁风云接，重霄日月开。",
                "奏篇闻叹息，造膝谂图回。",
                "延阁初优病，锋车又趣来。",
                "恭惟天子圣，殄瘁岂无哀。"
            ]
        },
        {
            "title": "送别宋金州",
            "content": [
                "安康使君发成都，群公祖送车塞余。",
                "秋风关山二千里，王命不得辞崎岖。",
                "使君世族楚彭城，家今会稽之上虞。",
                "我居咫尺不早识，万里相逢天一隅。",
                "眼中豪杰未易得，使君人物当代无。",
                "连年三取太守印，赫然帅钺兼抹符。",
                "不忧无地起勋业，所要许国存规橅。",
                "贵人例急歌舞娱，使君善爱千金躯。",
                "国耻未雪长荷殳，一念勿忘先大夫。",
                "呜呼，一念角忘先大夫。"
            ]
        },
        {
            "title": "挽赵子固左司",
            "content": [
                "曾上郎官直，中徉宰掾高。",
                "丹衷耿天日，外物等丝毫。",
                "内养神方壮，前知数莫逃。",
                "阜陵人物旧，江汉日滔肖。"
            ]
        },
        {
            "title": "七月十一日大雨次日又大雨",
            "content": [
                "秋来大火太焚如，恼得天公痛扫除。",
                "两夕檐声撼江海，一翻凉意洗郊墟。",
                "眼明还我诗书乐，骨醒从渠枕簟疏。",
                "明日快晴应更好，莫妨千里荐嘉蔬。"
            ]
        },
        {
            "title": "寄李允蹈",
            "content": [
                "相遇吴陵日，如登单父台。",
                "了知心尚在，不忍首重回。",
                "明月人千里，春风酒一杯。",
                "缄诗凭驿使，持当岭头梅。"
            ]
        },
        {
            "title": "和真长木犀",
            "content": [
                "一从月窟移根到，不落人间第二香。",
                "商略江梅是兄弟，等间休复斩风光。"
            ]
        },
        {
            "title": "和陈及之",
            "content": [
                "诗无雕刻未为癖，战胜纷华聊自肥。",
                "万里归期劳梦想，百年世事几从违。"
            ]
        },
        {
            "title": "武担山感事",
            "content": [
                "客里愁如积，朝来意亦欣。",
                "鸣阶无宿雨，度隙有归云。",
                "且免泥盈尺，犹祈岁十分。",
                "中原念淮浙，不忍话传闻。"
            ]
        },
        {
            "title": "送明守黄子由尚书赴召",
            "content": [
                "灯火笙歌别海壖，诏书归觐九重天。",
                "已将清净安齐国，不使声名减颍川。",
                "题品人才看赞赞，夫持皇极在平平。",
                "文星旧与文昌亚，今贯三台更炳然。"
            ]
        },
        {
            "title": "晨兴有叹",
            "content": [
                "月落霜如雪，风回水正冰。",
                "百思劳夜梦，多病晨怯兴。",
                "世事甘牢落，心期独战兢。",
                "床头书在眼，且莫负寒灯。"
            ]
        },
        {
            "title": "高南仲自云间归退轩盖明府以四诗送之末章专",
            "content": [
                "丽泽存相益，和羹忌敬同。",
                "别怀长耿耿，见日苦匆匆。",
                "经派惩燕说，词源味国风。",
                "平生子陈了，一瓣记南丰。",
                "",
                ""
            ]
        },
        {
            "title": "挽周南夫寺簿",
            "content": [
                "早岁儒风唱，中年德望尊。",
                "行藏真玉洁，容色自春温。",
                "天与清名胜，人饮大雅存。",
                "寥寥今熟继，积庆在于门。"
            ]
        },
        {
            "title": "三游洞之外俯瞰峡江酷似钓台",
            "content": [
                "木落天清岚翠开，缓将脚力试崔嵬。",
                "千年洞府烟霞外，一壑水声风雨来。",
                "客路山川生日发，古人名字剥苍苔。",
                "平生感慨忘言地，俯见沧江忆钓台。"
            ]
        },
        {
            "title": "和简叔游张园",
            "content": [
                "赋归堂上忆春山，点笔题诗傍石栏。",
                "老子如今已陈迹，故人谁与共追欢。",
                "青灯客舍一杯酒，细雨江城二月寒。",
                "多谢相过同太息，百年身世梦中看。"
            ]
        },
        {
            "title": "范氏致爽园用石湖韵",
            "content": [
                "山光突兀初寒外，竹色连娟细雨馀。",
                "一段清奇彻肌骨，锦囊碎句懒能书。"
            ]
        },
        {
            "title": "答王甫抚干和荆江亭韵",
            "content": [
                "剑郁气冲斗，球潜光媚川。",
                "丈夫自有在，时俗难为妍。",
                "钟期苟未逢，我琴不须弦。",
                "别路渺湖海，想思心炯然。"
            ]
        },
        {
            "title": "王子中使君家东涧修竹",
            "content": [
                "一径修篁百亩深，倚天乔木更阴阴。",
                "红尘万事不到眼，好景四时长会心。",
                "稳著亭台添远趣，透开风朋自清音。",
                "使君晋宋家人物，消得间中此醉吟。"
            ]
        },
        {
            "title": "梅花",
            "content": [
                "眼明那得许精神，为问凡花隔几尘。",
                "雪月故为三益友，乾坤又付一番春。",
                "诗情消得吟成瘦，画手终应苦未真。",
                "於我心期独何事，小窗清夜绝相亲。"
            ]
        },
        {
            "title": "十一月二十六日南至天色佳甚",
            "content": [
                "天心应喜一阳来，万里寒阴晓自开。",
                "消息早传从嶰竹，发生先合到江梅。",
                "遥瞻双阙吴云瑞，正想三宫舞寿杯。",
                "草森微情共时节。思亲南望独徘徊。"
            ]
        },
        {
            "title": "送赵清臣善湘明府民谣六韵",
            "content": [
                "秘图山上古姚州，山色江光簇画楼。",
                "更鼓分明庭少事，桁杨间冷狱无囚。",
                "民言总信清如水，天赐常教大有秋。",
                "人物襟怀何洒落，词章翰墨更风流。",
                "朝廷久合登刘向，父老知难挽邓侯。",
                "翠窦新泉探静乐，公名长与此泉流。"
            ]
        },
        {
            "title": "再和",
            "content": [
                "此生只全饮无何，懒读丹经学按摩。",
                "得失塞翁无定在，浊清渔父有遗歌。",
                "蛟龙快意生云雨，鱼鸟全身避纲罗。",
                "万事忘言君会否，月明来共舞婆娑。"
            ]
        },
        {
            "title": "和魏公再用韵勉子孙学",
            "content": [
                "儒家乃何事，驾言圣门归，",
                "万古江河流，三春卉木菲。",
                "忍将少年意，负此白日晖。",
                "拱把得封植，要看四士转。",
                "东山公别墅，明湖照檐扉。",
                "尘嚣澹一洗，六籍真可依。",
                "城南拜新作，妙墨龙蛇飞。",
                "著鞭继家声，临岐莫依违。"
            ]
        },
        {
            "title": "挽王知复书监",
            "content": [
                "五世衣冠盛，吾乡识故家。",
                "渥洼驹有种，和氏璧无瑕。",
                "了县真谈笑，还朝看咄嗟。",
                "天乎那可料，丹旐出京华。"
            ]
        },
        {
            "title": "和曾舜卿少府",
            "content": [
                "心情老懒漫为官，世路羊肠步步难。",
                "存我天真师栎社，从渠官达梦板安。",
                "书眠竹簟风吹理，夜钓羊裘雪洒乾。",
                "归去元龙湖海士，白鸥盟在不应寒。"
            ]
        },
        {
            "title": "到荆州春物正佳枢使王公招宴欢甚已而幕府诸",
            "content": [
                "华亭冠层城，满城桃与李。",
                "微风散晴烟，七泽多春水。",
                "龙山集眄，章台见遗址。",
                "感物思无穷，对酒差可喜。",
                "",
                ""
            ]
        },
        {
            "title": "用范叔刚韵送陈亮功同年",
            "content": [
                "人物相后先，筦库故多士。",
                "若人海邦来，清渭照泾水。",
                "风尘不自惮，远业正在此。",
                "林深兰葵芳，波动金石止。",
                "三年亦何中，一笑聊复尔。",
                "天风今扶摇，势作九万里。",
                "未令游蓬山，亦合佐槐市。",
                "富贵善移人，须公直如矢。",
                "平生十年书，喜见习鉴齿。",
                "少留更舂容，春醪荐鲂鲤。"
            ]
        },
        {
            "title": "又寄潼川漕仲房",
            "content": [
                "鸿雁天涯到，云泥未阔心。",
                "汉卿来子墨，秦殿识中书。",
                "欲作辽东献，空惭楚地馀。",
                "寒虫吟露草，此意合怜渠。"
            ]
        },
        {
            "title": "挽李中甫使君",
            "content": [
                "赫赫中兴佐，英风想大门。",
                "得交人物懿，喜见典刑存。",
                "拱立严诸父，躬行表后昆。",
                "世家今万石，一代合推尊。"
            ]
        },
        {
            "title": "和和人周次山行",
            "content": [
                "我失从君别，君应话我归。",
                "亲年浑鹤发，家具只牛衣。",
                "耳不关时论，心知司昨非。",
                "晨羞何所欠，菜甲雨新肥。"
            ]
        },
        {
            "title": "秋雨复将害稼",
            "content": [
                "废圃馀荒径，扶筇独往来。",
                "未愁风说叶，生怕雨添苔。",
                "得与民心乐，何妨笑口开。",
                "神龙应念我，落日首重回。"
            ]
        },
        {
            "title": "赵唐卿邀游西湖即席赋十二韵",
            "content": [
                "春风客皇州，积雨不得晴。",
                "倚楼望西湖，想见烟水平。",
                "芳时谅难负，胜侣欣来并。",
                "杖藜一萧散，唤船弄空明。",
                "浮云为我开，好鸟为我鸣。",
                "青山次第出，桃李正鲜劳。",
                "华屋何煌煌，缥缈连重城。",
                "都人竞时节，酒舫各斜横。",
                "而我得舒眺，缅然起深情。",
                "风景自千古，扰扰何所营。",
                "大钧实爱物，无使可怜生。",
                "尧民保同乐，吾其获归耕。"
            ]
        },
        {
            "title": "挽潘德夫左司",
            "content": [
                "结发钦前辈，风流日渺然。",
                "从今我邻邑，不见此癯仙。",
                "揽辔范清韶，分符黄颍川。",
                "江湖终白首，那得尽公贤。"
            ]
        },
        {
            "title": "和曾舜卿",
            "content": [
                "晚风吹散雨垂垂，一榻萧然枕独欹。",
                "秋燕悄如当去客，夜虫还是可怜时。",
                "我怀松菊归难早，君趁莼鲈喜可知。",
                "已叹曲高如白雪，更烦墨妙写乌丝。"
            ]
        },
        {
            "title": "题筹笔驿武侯祠",
            "content": [
                "北出当年此运筹，悠然欹卧与神谋。",
                "三军节制驯貔虎，千里餱粮捷马牛。",
                "汉业兴亡惟我在，蜀山重複遣人愁。",
                "驿前风景应如旧，江水无情日夜流。"
            ]
        },
        {
            "title": "武担山感事",
            "content": [
                "归心极江海，秋梦著丘园。",
                "鸥鹭白苹渚，年羊黄叶村。",
                "古人真已远，世事渺难论。",
                "相见陶元亮，觞来不得言。"
            ]
        },
        {
            "title": "发嘉州答张倅用前韵",
            "content": [
                "主人今代岑嘉州，倦客当年马少游。",
                "即是孤帆行万里，空怀一日过三秋。",
                "酒边风味春生不坐，笔底词峡倒流。",
                "浪有梅花烦驿使，转头陈迹遣人愁。"
            ]
        },
        {
            "title": "十七夜如山庵",
            "content": [
                "一雨秋能好，连宵月迥明。",
                "百年今夕话，万里去年情。",
                "水满天相荡，山空人独行。",
                "蝉声发奇思，携酒未须倾。"
            ]
        },
        {
            "title": "和简叔",
            "content": [
                "乳燕鸣鸠恼醉眠，起临芳草思芊绵。",
                "花残柳暗春归日，云薄风轻雨后天。",
                "酒户已缘愁顿减，诗坛宁复勇争先。",
                "只因归老渔樵舍，不梦佳人玳瑁筵。"
            ]
        },
        {
            "title": "永康虎头山",
            "content": [
                "去年东上虎头滩，今年西踏虎头山。",
                "定无万里封侯相，且复两川行脚还。",
                "眼中金马碧鸡路，坐上铜梁玉壘关。",
                "丈夫万事付前定，长啸往来天地间。"
            ]
        },
        {
            "title": "阅书库",
            "content": [
                "寒儒事业趁三馀，细字篝灯手自书。",
                "眼底牙签富连屋，妙年公子意何如。"
            ]
        },
        {
            "title": "和李季章校书西湖即事三首",
            "content": [
                "匆匆清明了，能馀几许春。",
                "花开更风雨，肠断惜春人。"
            ]
        },
        {
            "title": "倦游书事",
            "content": [
                "只影千山复万山，两年愁著鬓毛班。",
                "壮心未答吴钩赠，素节聊全赵璧还。",
                "剑栈风烟通紫塞，峡天云支带乌蛮。",
                "逢人若问浑慵答，闭目搘颐一梦间。"
            ]
        },
        {
            "title": "秋晓",
            "content": [
                "高叶明初日，偏林澹远烟。",
                "晴空如滉漾，秋气更暄妍。",
                "睡足小窗净，心清浮虑捐。",
                "与人同乐意，忧国见丰年。"
            ]
        },
        {
            "title": "早秋独出初行邑西湖",
            "content": [
                "双湖带山郭，三岁甫来过。",
                "猎猎葭芦老，飞飞鸿雁多。",
                "晨晖明野树，晚思渺烟波。",
                "怀我孤山下，归欤具一蓑。"
            ]
        },
        {
            "title": "黄州呈赵使君",
            "content": [
                "欧苏游息地，草木有辉光。",
                "使君何风流，入手两印章。",
                "下客亦天寺，音尘许相望。",
                "不登醉翁亭，尚能登雪堂。"
            ]
        },
        {
            "title": "挽沈叔晦国录",
            "content": [
                "人物今能几，公才谁不如。",
                "时情容见嫉，天意亦成虚。",
                "千载格心学，平生流涕书。",
                "一言终不吐，寒日闭幽墟。"
            ]
        },
        {
            "title": "答潘文叔见寄予十月尝访文叔许来而犹未也",
            "content": [
                "别离一何久，迢递阻音形。",
                "重上君子堂，相见眼终青。",
                "君颜尚冰玉，我鬓已星星。",
                "借问十载间，风波两蓬萍。",
                "岭剑各万埯，心目多所经。",
                "归来且强健，怳然真梦醒。",
                "可怜万修竹，清音玉珑玲。",
                "萧条媚寒日，约略环翠屏。",
                "相携复一笑，芝兰有余馨。",
                "孤云自舒卷，野鹤来青冥。",
                "平生阅群彦，十八九凋零。",
                "吾徒亦何愿，毕景依林坰。",
                "种秫令可酿，储粟常满瓶。",
                "琴书奉娱玩，足以陶性灵。",
                "千载伐木篇，此意神所听。",
                "往来亦奚惮，江浦堪扬舲。"
            ]
        },
        {
            "title": "答任检法",
            "content": [
                "壮意当年隘九州，天涯今日倦孤游。",
                "空江水落鱼龙夜，故国云深鸿雁秋。",
                "惜把山川对幽独，暂须谈笑作风流。",
                "知心欢绝任夫子，肯和把歌为解愁。"
            ]
        },
        {
            "title": "和答吴尉俞商卿见赠因用韵送行",
            "content": [
                "去去瀛洲蜕骨仙，旧游还似九江传。",
                "尘埃下视三千界，文字勤追二百年。",
                "宦达有时聊尔耳，才难自古不其然。",
                "临分更吐平生话，有底间秋到酒边。"
            ]
        },
        {
            "title": "挽陆景渊主簿",
            "content": [
                "儒学咸相诟，居贤不易逢。",
                "谈经弃燕说，阅士似蚁封。",
                "泾渭流无杂，芝兰气自醲。",
                "百年虽有死，我辈故情钟。"
            ]
        },
        {
            "title": "枞山祠梳洗楼",
            "content": [
                "山川楚男六千里，云雨阳台十二峰。",
                "神女可无哀郢意，强教梳洗为谁容。"
            ]
        },
        {
            "title": "和答叶无咎",
            "content": [
                "百年一梦欲谁何，底事容心强揣摩。",
                "便续渊明归去引，不题工部醉时歌。",
                "故山已恐鹤相怨，陋巷何妨雀可罗。",
                "多谢诗仙唤愁醒，簿书丛里少婆娑。"
            ]
        },
        {
            "title": "送李文授知括苍",
            "content": [
                "中兴尚有名臣子，江表能馀正始音。",
                "拟赞经纶须老手，更分符竹此何心。",
                "麒麟阁上风云旧，烟雨楼前山水深。",
                "世事由来偶然耳，公馀端不废清吟。"
            ]
        },
        {
            "title": "挽刘宣义",
            "content": [
                "令子认绞重，三年为此来。",
                "仪容亲几杖，笑语侍尊罍。",
                "今日临归路，伤心哭夜台。",
                "善人常罕见，宁独为公哀。"
            ]
        },
        {
            "title": "再和",
            "content": [
                "庭帏日听乌鹊喜，里社相思鸡凫肥。",
                "独身浪走一万里，忽忽平生心事违。"
            ]
        },
        {
            "title": "挽李资政",
            "content": [
                "自我交贤子，逢人重此翁。",
                "一门传义概，奕世积队功。",
                "丘壑身夫恨，诗书道不穷。",
                "定知编太史，高揜汉于公。"
            ]
        },
        {
            "title": "挽曾原伯大卿",
            "content": [
                "天下张廷尉，君王付老成。",
                "不辞劳日夜，初岂为恩荣。",
                "竹隐今年志，萱堂晚岁情。",
                "全归虽不恨，此段渺难平。"
            ]
        },
        {
            "title": "避难至海陵从先流寓兄弟之招仍邂逅故人冯元",
            "content": [
                "脱身兵火欲何之，不料兹焉过所期。",
                "轩槛如僧萦橘柚。乡关似梦识蒿藜。",
                "弟兄朋友谈平昔，盗贼羌戎问几时，",
                "共约更明王道正，或能一语到天墀。",
                "",
                ""
            ]
        },
        {
            "title": "挽刑邦用",
            "content": [
                "有美天姿粹具真，温温玉树气生春。",
                "从来孝友闻乡曲，叹息如公有几人。"
            ]
        },
        {
            "title": "挽刑邦用",
            "content": [
                "平生事业始分毫，楩梓终须百丈高。",
                "正拟他时好梁栋，忍看摧折山蓬蒿。"
            ]
        },
        {
            "title": "挽应宣义",
            "content": [
                "书史平生好，山林岁晚心。",
                "逸才逢世偶，清誉服人深。",
                "有子能攀桂，伟家匪遗金。",
                "佳城合双剑，松柏旧萧森。"
            ]
        },
        {
            "title": "举帆松江经县治北",
            "content": [
                "杨柳烟中一塔孤，东风漫漫水平湖。",
                "扁舟谁倚高楼望，画入吴淞春晚图。"
            ]
        },
        {
            "title": "和答胡用之",
            "content": [
                "浪喜功名少壮时，发今种种更奚为。",
                "穷通信我心如铁，谤誉从渠口胜碑。",
                "息驾便应追靖节，弄弦宁复待钟期。",
                "烛湖孤屿烟波上，他日重过细说诗。"
            ]
        },
        {
            "title": "秋日书怀",
            "content": [
                "宦情都漠漠，愁思正悠悠。",
                "黄叶白苹渚，清风明月楼。",
                "归欤想彭泽，老矣欠菟裘。",
                "行止君休问，吾生不击舟。"
            ]
        },
        {
            "title": "江北梅开殊晚和林实之别驾韵",
            "content": [
                "楚江横月一枝明，想见江南半落英。",
                "等是春风有先后，不妨调鼎看功成。"
            ]
        },
        {
            "title": "周次山和立春诗答之",
            "content": [
                "不用文章作序棋，由来人事亦天时。",
                "且须竹叶千钟渌，莫问菱花两鬓丝。",
                "社燕秋鸿无旧影，晓猿夜鹤有馀悲。",
                "春来只被奚奴笑，春日吴中更几诗。"
            ]
        },
        {
            "title": "仲兄生日家大人作诗恭次元韵",
            "content": [
                "薛承弧矢射芳晨，三纪风光又一春。",
                "深喜团圞娱父母，何当合沓燕宾亲。",
                "百年好共成门户，千万宁忧欠宅邻。",
                "满酌期兄增壮志，相携平步上星辰。"
            ]
        },
        {
            "title": "月前韵感事",
            "content": [
                "竽门抱瑶瑟，雅与时好乖。",
                "闭门守长饥，毅然丈夫哉。",
                "南楚卧龙士，北燕黄金台。",
                "但使本根在，功名真傥来。"
            ]
        },
        {
            "title": "送张清叔主簿",
            "content": [
                "客路虽萍梗，心交真弟兄。",
                "悬知有时别，何忍独先行。",
                "彩服黄花酒，青云白玉京。",
                "寒蝉正凄切，回首得忘情。"
            ]
        },
        {
            "title": "送赵仲礼入大理寺簿",
            "content": [
                "忠孝吾根柢，功名古绪馀。",
                "月云无染著，镜象本空虚。",
                "不必相同异，何妨小阔疏。",
                "达庵今宦达，味此意何如。"
            ]
        },
        {
            "title": "小孤山晓望",
            "content": [
                "维舟小孤下，终夜风水声。",
                "鸡唱起推户，耿耿残月明。",
                "四望无织云，景气穆以清。",
                "碧山吐红日，绿树啼鸧鶊。",
                "兹峰何娟妙，临流辣春荣。",
                "再拜款灵宫，缅然念平生。",
                "一役已万里，百年定何成。",
                "隔江见彭泽，怀古有余情。"
            ]
        },
        {
            "title": "挽潘德夫左司",
            "content": [
                "家声高内史，国望凛水翁。",
                "生长圣门学，周旋前辈风。",
                "人才须用旧，士论雅期公。",
                "不见朝宣室，秋山必一宫。"
            ]
        },
        {
            "title": "和项平父送别",
            "content": [
                "前途事业自登山，高下相悬进一关。",
                "莫倚陂陀能迤逦，可无尺寸怯跻攀。",
                "我来正作三年计，君别何当万里还。",
                "辨取相逢须刮目，转头清镜欲苍颜。"
            ]
        },
        {
            "title": "挽刑邦用",
            "content": [
                "倾盖论交未一年，追怀三益泪潸然。",
                "为君提掖诸郎看，长已胜冠孟母贤。"
            ]
        },
        {
            "title": "答叔刚见贻",
            "content": [
                "流复辞家客凤城，小楼在书写兰亭。",
                "从教佩印荣苏子，岂为锄金动管宁。",
                "尚有故人同一笑，何妨时俗忌偏醒。",
                "君知濯濯东风柳，早晚飞花变绿萍。"
            ]
        },
        {
            "title": "和甄云卿诗",
            "content": [
                "旰食延英责太平，小臣忧国思茫冥。",
                "千秋鉴在开元录，十渐书留贞观屏。",
                "莫笑戆愚如汲黯，无宁龌龊似陶青。",
                "何时再见东都会，万国衣冠拱帝庭。"
            ]
        },
        {
            "title": "舟中晚思",
            "content": [
                "山郡寒仍少，江村晚易昏。",
                "梅共浑雪色，树影半云根，",
                "远役竟何事，壮怀谁与论。",
                "布帆无恙在，长啸下荆门。"
            ]
        },
        {
            "title": "章安镇感事",
            "content": [
                "越峤东南穷，连山赴沧海。",
                "章安古州宅，陵谷谅迁改。",
                "前江渺万顷，风雨鱼龙汇。",
                "嗟哉地远绝，仿佛形势在。",
                "忆昨南渡初，云雷震纷叆。",
                "莎洲舣龙舰，白日照金铠。",
                "儿童识汉官，草木被尧彩。",
                "是时元勋谁，成公国上宰。",
                "人心翼宗社，天命安鼎鼐。",
                "那知中原事，惊呼五十载。",
                "丹衷自结发，弹剑气上山下畾}嵬。",
                "时清忘夙昔，悲歌起衰怠。",
                "举头天门高，狂言小臣罪。",
                "功名故难量，时节亦有待。",
                "临流想前英，奕奕动风采。",
                "渔郎定何心，波间声欸乃。"
            ]
        },
        {
            "title": "挽周南夫寺簿",
            "content": [
                "袖手何淹久，神情愈澹然。",
                "琴书消永日，齿发任流年。",
                "落落平生事，区区九寺聊。",
                "时人空叹息，宁足尽公贤。"
            ]
        },
        {
            "title": "海陵岁暮",
            "content": [
                "猎骑呼座地，胡笳落雁边。",
                "梅花非故里，草色新新年。",
                "莫苦登楼望，聊须殢酒眠。",
                "江南多贵将，歌舞怅垂毡。"
            ]
        },
        {
            "title": "送史同叔司直造朝",
            "content": [
                "天壤王郎子，芝兰谢傅家。",
                "班行想风采，诗礼倍光华。",
                "万里鞭先著，连城玉未瑕。",
                "中朝吕范氏，端的有余师。"
            ]
        },
        {
            "title": "挽楼文昌母安康太夫人汪氏",
            "content": [
                "中外三孤遗，康宁百岁期。",
                "荣於列女传，美矣二南诗。",
                "蝉蜕无馀恋，龙渊有合时。",
                "十经汤沐赐，风木更须悲。"
            ]
        },
        {
            "title": "挽莫子晋丈",
            "content": [
                "少日从诸老，丁年重一乡。",
                "埙篪鸣正乐，兰玉秀成行。",
                "坐客多匡鼎，途人说郑庄。",
                "哀哀晚何事，衰病讫凄凉。"
            ]
        },
        {
            "title": "十一月二十六夜梦与范石湖各赋梅花六言觉仅",
            "content": [
                "小斋遥夜孤坐，何处香来可人。",
                "起看一窗寒月，更怜瘦影相亲。",
                "",
                ""
            ]
        },
        {
            "title": "和师文",
            "content": [
                "笔端陶谢不枝梧，朝食千龙信手屠。",
                "天与诗人清气骨，家传前辈学工夫。",
                "从渠扰扰一丘貉，看我昂昂千里驹。",
                "已喜朝廷似元何，去依日月上天衢。"
            ]
        },
        {
            "title": "石櫃阁和少陵韵",
            "content": [
                "榴花开正红，杏子熟已赤。",
                "谽谺倚天嶂，戌削出水石。",
                "小驿有幽意，江风满青壁。",
                "悠然一杯酒，劳汝万里客。",
                "长安此北去，古人多遗迹。",
                "萧条干戈后，俛仰关塞迫。",
                "宿师苦餽饱，诸将饱恩泽。",
                "三叹复出门，危梯欲何适。"
            ]
        },
        {
            "title": "妻兄张伯高来访横河感旧与拜先君墓下有作次",
            "content": [
                "衰年回首少年事，尚喜初心炯自如。",
                "俗态可怜人厚簿，交情那问势亲疏。",
                "懒陪康乐登山屐，且醉渊明采菊庐。",
                "一笑相寻非易得，河渠执手更踟蹰。",
                "",
                ""
            ]
        },
        {
            "title": "妻兄张伯高来访横河感旧与拜先君墓下有作次",
            "content": [
                "荜门生计只初年，乔岳终难起一拳。",
                "小槛清风黄卷里，扁舟碧水白鸥前。",
                "同寻杖屡曾行处，肯谒松揪独泫然。",
                "人事无穷今几变，空山落日自孤烟。",
                "",
                ""
            ]
        },
        {
            "title": "铁笛亭",
            "content": [
                "铁笛空山巅，悲裂苍岩破。",
                "惊起山中人，指点飞仵过。"
            ]
        },
        {
            "title": "答简夫",
            "content": [
                "不怪年来万事非，聊须把酒赋新诗。",
                "乾坤正自无今昔，草木何妨有变衰。",
                "白发我甘投老去，红颜君惜卧春时。",
                "古人不朽终何事，此段工夫可浪施。"
            ]
        },
        {
            "title": "武担山",
            "content": [
                "北上武担寺，南临蜀锦园。",
                "风烟带城郭，禾黍半江村。",
                "今古本同梦，废兴那复论。",
                "惟应一坡竹，可共洗心言。"
            ]
        },
        {
            "title": "和刘过夏虫五咏·蚊",
            "content": [
                "利觜死一饱，何劳更喧哗。",
                "肉薄来如云，举扇谁能遮。",
                "圹君幸小忍，秋风期不赊。",
                "披襟约凉夜，明月钓寒沙。"
            ]
        },
        {
            "title": "挽沈叔晦国录",
            "content": [
                "庭静汲长孺，官师萧望之。",
                "士能令国重，吾意匪公谁。",
                "朱绂江湖远，苍颜疾病衰。",
                "堂堂竟如此，造物尔胡为。"
            ]
        },
        {
            "title": "悼毕进士",
            "content": [
                "磨励灯前志，澜翻笔底春。",
                "果题新进士，归悦太夫人。",
                "更值千金产，悬需五鼎珍。",
                "茫茫竟何往，一念忍忘亲。"
            ]
        },
        {
            "title": "挽叶无咎",
            "content": [
                "诗酒平生事，风流六十翁。",
                "词人寻郑老，坐客爱车公。",
                "已惜漳滨卧，那堪冀北空。",
                "交情不论晚，为子泣西风。"
            ]
        },
        {
            "title": "还成都",
            "content": [
                "匹马关山不自怜，归来巾几更萧然。",
                "剑门南北等为客，木偶东西聊听天。",
                "未省繁华宽旅思，可将奔走负流年。",
                "夜凉早梦秋风起，催上山阴万里船。"
            ]
        },
        {
            "title": "秋雨复将害稼",
            "content": [
                "颇怪秋频雨，兼疑暑顿凉。",
                "岁方祈有駜，梦岂误无羊。",
                "敢与朝廷议，唯观宇宙康。",
                "由来夸上瑞，不必颂芝房。"
            ]
        },
        {
            "title": "陈传朋和余梅花旧作余再赋此",
            "content": [
                "肌肤冰雪定何神，不用灵犀自避尘。",
                "一笑未妨如独夜，百花谁敢斩先春。",
                "孤山诗侣须君复，吴市仙踪只子真。",
                "此外纷纷莫相污，风姨月姊故情亲。"
            ]
        },
        {
            "title": "哭亡友胡达材",
            "content": [
                "少日徐卿子，他年董相孙。",
                "敛藏神气重，进止德容尊。",
                "人物当今叹，风流雅望存。",
                "拊棺疑不死，谁与赋招魂。"
            ]
        },
        {
            "title": "送史册步知池洲",
            "content": [
                "弄水亭无恙，表溪古画图。",
                "民风最淳朴，郡计足枝梧。",
                "汉玺行褒召，潘舆且燕娱。",
                "平生故人意，未改岁寒无。"
            ]
        },
        {
            "title": "送朱仲微使君赴阙",
            "content": [
                "声迹周行旧，人门汉相延。",
                "谢宗康乐在，阮侄仲容贤。",
                "文献群公侧，风流晚辈先。",
                "天资超珏，心量极澄渊。",
                "世故虽游刃，荣途独缓鞭。",
                "风霜饱经历，岁月起聊翩。",
                "奏牍留天听，鸣镳拜日边。",
                "一麾纡郡组，两地冠淮壖。",
                "巢坞江尖会，吴陵海泽偏。",
                "阳公优抚字，山甫重蕃宣。",
                "秋月沧啷底。春风草木前。",
                "近名辞赫赫，直道守平平。",
                "襦袴歌千里。丝纶锡九天。",
                "别帆催入觐，社席欢登仙。",
                "详试谙冯翊，深褒属颍川。",
                "径须持紫橐，应不坠青毡。",
                "世道千龄远，人情百虑牵。",
                "关心眷河雒，努力补铁甄。",
                "窭迹来蓬筚，微芳吒蕙荃。",
                "一枝容吏隐，三鬴慰亲年。",
                "借冠知难请，依刘敢自怜。",
                "炉锤思旧物，倘问及林泉。"
            ]
        },
        {
            "title": "武担西台和师文作",
            "content": [
                "西台在保许，秋划暮云间。",
                "十亩有馀竹，一窗无数山。",
                "望远足离思，忧时多苦颜。",
                "相看终惜醉，更挈酒瓶还。"
            ]
        },
        {
            "title": "著作李季间得阆守去国以书道别追寄四韵",
            "content": [
                "不将尘土望清华，珍重高情久更加。",
                "肯把书来话心曲，又从今去各天涯。",
                "一麾可是君恩薄，百丈休怜江路赊。",
                "归见故人应一笑，为传消息报梅花。"
            ]
        },
        {
            "title": "武担山感事",
            "content": [
                "身不入莲社，意非同漆园。",
                "间来阅风物，归去老山村。",
                "气味故相许，渊源须细论。",
                "灯前秋夜永，未可付忘言。"
            ]
        },
        {
            "title": "寄王明叔提干",
            "content": [
                "我去日以远，君留谁与居。",
                "难忘畴昔意，故有圣贤书。",
                "窗几深潇洒，尘埃痛扫除。",
                "入官纷万事，濠上有游鱼。"
            ]
        },
        {
            "title": "和景孟宿山中",
            "content": [
                "倦行白雨翠云中，投宿禅房听晓钟。",
                "弹压山川诗未老，留连岩壑兴何浓。",
                "回看尘世频三叹，上彻天关更几重。",
                "径欲乘风此仙去，时时笙鹤下前峰。"
            ]
        },
        {
            "title": "挽潘德夫左司",
            "content": [
                "爱士风流古，繙书气味长。",
                "诗家入陶谢，书法到颜杨。",
                "竹石故无恙，人琴今则亡。",
                "二龙天下秀，一一看增光。"
            ]
        },
        {
            "title": "送高南伯入太学",
            "content": [
                "我昔桥门客，于今喜送君。",
                "天资自金玉，风味更兰薰。",
                "各为亲年重，难忘别意勤。",
                "功名何必问，怒翼正垂云。"
            ]
        },
        {
            "title": "定军山叹",
            "content": [
                "仲达受巾国，佐治来闭营。",
                "君看此情事，岂辨吾孔明。",
                "八阵有天威，千里无留行。",
                "但度渭水去，贼势能不争。",
                "便当截狼头，三辅即日平。",
                "连年计兹役，独坐粮运萦。",
                "所以五丈原，驻军方杂耕。",
                "俶载维首夏，望望秋谷升。",
                "云何西风至，忽已落大星。",
                "痛哉万世功，於此丧垂成，",
                "炎精遂沦谢，王路终榛荆。",
                "三马肆蹄齿，群雄迄纵横。",
                "公科少徐死，此祸何由生。",
                "天机定谁执，变化纷可惊。",
                "乔木定军山，空有身后名，",
                "世论复齿莽，呜咽志士情。",
                "朗咏少陵诗，何诛陈寿评。"
            ]
        },
        {
            "title": "答王甫抚干和荆江亭韵",
            "content": [
                "别时记抚掌，醉剧语无伦。",
                "君如齐辕固，独不类平津。",
                "交游半白头，心迹谁为陈。",
                "由来松柏榦，不争桃李春。"
            ]
        },
        {
            "title": "挽司马季若知郡",
            "content": [
                "前日巴东守，中朝涑水家。",
                "风规踵清白，牍奏述忠嘉。",
                "鼎鼎名逾重，堂堂发未华。",
                "如何空叠组，不见海陵瓜。"
            ]
        },
        {
            "title": "杜子贞远访自言山居之胜以二诗送之",
            "content": [
                "识子云溪上，天星已再周。",
                "故人今略尽，斯世果何求。",
                "得丧元相似，乘除岂自谋。",
                "初心幸无恙，馀事一虚舟。"
            ]
        },
        {
            "title": "送彭大老提舶泉南",
            "content": [
                "眼观荣辱等虚空，强著衣冠与世同。",
                "长夏清风秋夜月，高怀应不忘山中。"
            ]
        },
        {
            "title": "高南仲自云间归退轩盖明府以四诗送之末章专",
            "content": [
                "鹂鷃逍遥意，鸠鹰变化时。",
                "物生良自足，天命本无私。",
                "戚戚真何事，平平亦大奇。",
                "相逢一笑粲，无语自心知。",
                "",
                ""
            ]
        },
        {
            "title": "黄岩溪",
            "content": [
                "杜鹃声里谷幽幽，绿水平溪日夜流。",
                "花落空山人不到，一种烟雨起春愁。"
            ]
        },
        {
            "title": "秋日遣兴",
            "content": [
                "清秋佳月不寻常，何限歌楼醉夜长。",
                "要是超然尘外客，一杯差不负孤光。"
            ]
        },
        {
            "title": "临海道中书怀",
            "content": [
                "儒生不知变，区区诵陈言。",
                "时人熟见之，嬉笑相排拫。",
                "江流去不返，何时复虞轩。",
                "饩羊诚无用，礼意傥可存。"
            ]
        },
        {
            "title": "哭亡友胡达材",
            "content": [
                "嗟我论交重，相知照胆明。",
                "十年离合地，今日死生情。",
                "惊定心犹碎，悲来小独倾。",
                "绝怜江上梦，一一话生平。"
            ]
        },
        {
            "title": "读通鉴杂兴",
            "content": [
                "平生作意轻羊舅，岁晚何心佞羯奴。",
                "为问荆齐是三窟，此时容有宦情无。"
            ]
        },
        {
            "title": "借韵跋林肃翁题诗",
            "content": [
                "昔冠南宫淡墨书，当年万卷各各糊，",
                "至今处子尚绰约，应笑老婆曾抹涂。",
                "咏庆云图如著色，和薰风句更从谀。",
                "行三十里余方悟，敢与杨修校智愚。"
            ]
        },
        {
            "title": "和次山见寄",
            "content": [
                "啼鴃匆匆又一春，别来知我更思君。",
                "略无天气花时雨，长遣人愁日暮云。",
                "手自爱弹招隐曲，心知不作送穷文。",
                "秋风鱼蟹松江上，重约论诗醉夜分。"
            ]
        },
        {
            "title": "益昌僧寺静境轩",
            "content": [
                "落照久未夕，断云低不飞。",
                "孤舟上水急，归鸟度山微。",
                "萧飒天涯鬓，淋浪醉后衣。",
                "凭栏一笑去，客梦转头非。"
            ]
        },
        {
            "title": "黄岩溪",
            "content": [
                "苍山万叠锁荒烟，百道清溪思悄然。",
                "只有东风偏识路，马蹄花发自年年。"
            ]
        },
        {
            "title": "和陈及之",
            "content": [
                "蟠龙山头行且歌，嘉陵江上重相过。",
                "人生如音不易得，举似诸人委悉麽。"
            ]
        },
        {
            "title": "送别袁公四诗",
            "content": [
                "南风一夜涨痕吹，江岫排空送衮衣。",
                "万里直愁知己远，百年长恨此公稀。",
                "眼看蜀柂沙边起，心逐吴云峡外飞。",
                "流水高山有殊遇，此生何地不瞻依。"
            ]
        },
        {
            "title": "秋日遣兴",
            "content": [
                "门前白水映青山，草满荒庭书掩关。",
                "莫恨穷居穷到骨，平生未有此情间。"
            ]
        },
        {
            "title": "江上作",
            "content": [
                "不羞烛影照苍波，独向江头步绿莎。",
                "历历风烟行地阔，冥冥云海得天多。",
                "沙晴百纲收渔市，山晚千帆殷棹歌。",
                "约取清秋弄明月，一尊重欲酹东坡。"
            ]
        },
        {
            "title": "奉和家大人将赴官舍留示及门之作",
            "content": [
                "师训勤诚数十年，此心端不愧高天。",
                "诸君体我家严意，学殖毋为齿莽田。"
            ]
        },
        {
            "title": "答委章和寄同舍韵",
            "content": [
                "论交万里外，意气薄云天。",
                "孤舟日已远，拥书夜无眠。",
                "骊珠从何来，光景明一种。",
                "椟藏怀永好，欲报心茫然。"
            ]
        },
        {
            "title": "涧壁梁公主祠武帝女也据高冢上林木郁然形开",
            "content": [
                "萧翁本胜士，诸郎多艺文。",
                "伤哉晚大谬，家国成丝棼。",
                "主昔食何邑，桃李争农芬。",
                "禁脔必王谢，风流映青云。",
                "岂其独天幸，不见台城军。",
                "曲阿故近甸，茂林有高坟。",
                "玉鱼即无恙，庙食仍蒿焄。",
                "此事乃可书，所慨荒前闻。",
                "千舟集浦溆，吉卜叩灵氛。",
                "我亦肃襟屦，一瓣崇炉薰。",
                "徘徊慨千功，江波日沄沄。",
                "谁当著奇语，歌之拟湘君。",
                "",
                ""
            ]
        },
        {
            "title": "灯下学书偶成",
            "content": [
                "学书乃一乐，人或罕知趣。",
                "而我欲成癖，矻矻了朝暮。",
                "天资苦凡弱，师法非早悟。",
                "目力又已衰，怳若在烟雾。",
                "虽然日数纸，就视辄自恶。",
                "旁人谬怂惥，定未识佳处。",
                "右军固神品，大令亦体具。",
                "嫡传张与颜，尚未肯怀素。",
                "颇怪近世评，似为米老娱。",
                "雄奇在风骨，隐括须法度。",
                "安得再少年，令我进一步。",
                "人高书乃高，此语俗子怒。"
            ]
        },
        {
            "title": "夜深至宁奄见壁间端礼昆仲倡和明日次其韵",
            "content": [
                "杉松庑门森老苍，佛屋深夜幡花香。",
                "借床健倒怳何处，梦随潜鲒的夜榔。",
                "咿哑禽语晓光净，蟋蟀草鸣朝雨凉。",
                "哦诗出门怀二妙，春涨绕山湖水黄。"
            ]
        },
        {
            "title": "黄岩新安镇膛中和王主簿春霁遣兴",
            "content": [
                "天惜花时雨易晴，鸟知人意唤春醒。",
                "归舟兀兀新安路，溪北溪南水正生。"
            ]
        },
        {
            "title": "宿宝墟庵",
            "content": [
                "水静回风度，天晴落日酣。",
                "因随渔子艇，得憩野僧庵。",
                "独饮不成醉，高怀无与谈。",
                "微吟夜寥外门内具}，一睡极清甘。"
            ]
        },
        {
            "title": "玉虚洞",
            "content": [
                "驾言玉虚游，奇绝慰心赏。",
                "馀雪明层阴，初旭上清朗。",
                "寒溪玻璃色，远壑风雨响。",
                "刺船度石濑，散策步林莽。",
                "洞门划褰开，瑶室下深广。",
                "分明堂九筵，帢匝旗五丈。",
                "壁纹妙雕刻，石骨工划磢。",
                "云霞夹日月，麾幢导龙象。",
                "异哉非人境，俨然故仙仗。",
                "犬鹿访前闻，笙鹤寄真想，",
                "天宝本衰运，灵扃为谁敞。",
                "峥嵘昔祠殿，萧瑟今废壤。",
                "谢公诗绚丽，黄郎笔豪爽。",
                "断碑亦可怜，英标复何往。",
                "把酒酹孤亭，回头叹尘鞅。",
                "幽讨方自兹，当费屐几两。"
            ]
        },
        {
            "title": "挽陆景渊主簿",
            "content": [
                "辈行吾虽晚，交情久最亲。",
                "湖山追胜赏，棋酒过比邻。",
                "满眼思群颜，伤怀已二人。",
                "君今复何往，不忍梦音尘。"
            ]
        },
        {
            "title": "晓晴",
            "content": [
                "短发日夜白，年华令我愁。",
                "平生几蜡屐，旧隐一渔舟。",
                "漫有诗陶写，应须酒拍浮。",
                "相过慰情素，数肯抱琴不。"
            ]
        },
        {
            "title": "寄通州徐居厚使君",
            "content": [
                "珍重通州守，凝香足燕清。",
                "海风喧夜永，江日汤春明。",
                "未废于灯读，应添折发生。",
                "长沙休赋鵩，归作汉公卿。"
            ]
        },
        {
            "title": "送彭子复临海令满秩",
            "content": [
                "由求政事科，量已如尽寸。",
                "后生谈天下，可笑不知分。",
                "吾曹师古心，日夜抱孤恨。",
                "脱身示墨中，未妨寻学问。"
            ]
        },
        {
            "title": "寄江阴使君叔木叔",
            "content": [
                "一麾遥驻水云间，闻说铃斋尽日间。",
                "蝗似九江那敢近，珠於合浦定先还。",
                "天人影乡从千古，贤哲功名正一斑。",
                "且续醉翁丰乐记，莫将风月负君山。"
            ]
        },
        {
            "title": "东归留别幕中同舍",
            "content": [
                "梅溪千载人，我得交其子。",
                "霜天行白日，了不受尘滓。",
                "明朝把一麾，阔步方自此。",
                "海内观典刑，岂惟吾党喜。"
            ]
        },
        {
            "title": "东归留别幕中同舍",
            "content": [
                "陈侯七闽秀，六年客西州。",
                "兰荃自芳洁，应世良优游。",
                "平生耐久朋，政复未易求。",
                "相期故不浅，抗节追前修。"
            ]
        },
        {
            "title": "晓晴",
            "content": [
                "碧海明初日，青山破宿烟。",
                "寒阴都避易，芳景正澄鲜。",
                "屋角禽声姹，池塘蝶影翩。",
                "春光吾负汝，今日一欣然。"
            ]
        },
        {
            "title": "池口阻风雨",
            "content": [
                "江头三日击扁膛，秋浦齐山欠一游。",
                "已自无人念羁客，更禁风雨作春愁。"
            ]
        },
        {
            "title": "和真长木犀",
            "content": [
                "香传万里到蚕丛，依旧江南林下风。",
                "忆著小山招隐句，不堪流落更相逢。"
            ]
        },
        {
            "title": "西溪会范叔刚用旧所寄韵",
            "content": [
                "出门烟水思微茫，客里行吟晚兴长。",
                "万里云霄自今古，百年毛发几暄凉。",
                "人间但有诗书乐，眠底何须印绶光。",
                "遥夜青灯耿霜月，非君谁共语琅琅。"
            ]
        },
        {
            "title": "雪窦妙高峰诗",
            "content": [
                "绝壑高岩面面雄，一峰孤起白云中。",
                "山连飞瀑斜通寺，人在危栾半倚空。",
                "把酒登临非易得，题诗摹写最难工。",
                "谁知妙意无穷尽，都在幽人全笛风。"
            ]
        },
        {
            "title": "送袁和叔赴淮阴尉",
            "content": [
                "底事书生用一官，强随时样著衣冠。",
                "千年蠹简人情冷，百折羊肠世路难。",
                "未必功名欺老在，且凭书信报平安。",
                "秋风我亦淮东去，留取江山对眼看。"
            ]
        },
        {
            "title": "答王甫抚干和荆江亭韵",
            "content": [
                "清诗报我来，琼玖羞木了。",
                "感我万古心，迢迢如江水。",
                "楚宫歌舞地，春农耕废址。",
                "变化日相寻，荣华何用喜。"
            ]
        },
        {
            "title": "和答司马宜春逆",
            "content": [
                "纷纷市道交，势利争攫取。",
                "煌煌鼎食家，声色自缠纠。",
                "畸人固寂寞，蓬藋侵瓮牖。",
                "春时步虚曲，植杖话农亩。",
                "清秋动幽肖，有月欠肴酒。",
                "高轩肯相过，贤哉百乘友。",
                "空寻奕秋诲，不与欢伯偶。",
                "别来雁欲宾。晴喜鸠还妇。",
                "村酤聊可载，草具亦何有。",
                "饤饾止鱼虾，扶擎杂梨藕。",
                "君侯反觞客，欲起辄被肘。",
                "意重黄金百，气豁云梦九。",
                "长篇继踵来，子建才八斗。",
                "勉和若登山，吾诗真培塿。"
            ]
        },
        {
            "title": "又寄潼川漕仲房",
            "content": [
                "巴蜀劳肤使，溪山隔岁华。",
                "一身知放国，万里岂忘家。",
                "腊雪装归辔，春风阅禁花。",
                "君王定前席，不必赋长沙。"
            ]
        },
        {
            "title": "答任检法",
            "content": [
                "文字潮州更柳州，兴来八表共神游。",
                "骅骝陇孤长鸣日，鹰隼霜天得意秋。",
                "鼎鼎百年均昨梦，纷纷一世几名流。",
                "为君倾倒平生话，不作人间儿女愁。"
            ]
        },
        {
            "title": "冷副端与诸人九日登高有诗次韵",
            "content": [
                "日薄天清山翠浓，西来万里有肖风。",
                "十分秋色嚣尘外，千古佳辰感慨中。",
                "云隐蜃楼东海碧，江涵雁字夕阳红。",
                "诗翁不负登高兴，消处觥船一棹空。"
            ]
        },
        {
            "title": "制司请都大会食",
            "content": [
                "绣衣人物冠诸台，玉帐元戎万里来。",
                "同为西川增气象，何妨北海试尊罍。",
                "休辞臈酒十分醉，要唤春风一夜回。",
                "天上德星何处聚，应从井络向三台。"
            ]
        },
        {
            "title": "梦蜀中一山寺日龙塘有龙祠余似尝屡游也别之",
            "content": [
                "客游几度到龙塘，沙路萦纡草木香。",
                "雪后江山馀壮观，秋来楼阁记新凉。",
                "百年此役何时再，万里东归吒兴长。",
                "风景留人重回首，犹须好句与平章。",
                "",
                ""
            ]
        },
        {
            "title": "挽赵子固左司",
            "content": [
                "每叹公知我，垂恩及父兄。",
                "逢人说名姓，会面写平生。",
                "近别无双鲤，伤怀忽九京。",
                "翟公门下客，誓不负交情。"
            ]
        },
        {
            "title": "送苏赞府梵满秩",
            "content": [
                "今日崔斯立，先门苏少公。",
                "九流清似镜，一坐凛生风。",
                "倾盖难为别，挥毫记所蒙。",
                "琳琅谁肯荐，早献大明宫。"
            ]
        },
        {
            "title": "答剑门朱宰和益昌夜泊韵",
            "content": [
                "好辞绝妙过邯郸，开卷清风起坐间。",
                "想见襟怀濯冰雪，如闻吟啸满云山。",
                "离亭剑阁千峰碧，归梦莱衣五彩斑。",
                "尊酒相逢更何许，秋帆回首下牢关。"
            ]
        },
        {
            "title": "恭次家大人初抵海陵官舍元韵",
            "content": [
                "灌园保必学於陵，吾事胸中有淮程。",
                "三鬴宦游苦寂寞，百年心迹定分明。",
                "逍遥朱墨尘埃外，娱乐戏文章金石声。",
                "侍奉亲闱有馀乐，不惭宜弟更宜兄。"
            ]
        },
        {
            "title": "毗陵龚君以崇见投古风思致不风依韵答之",
            "content": [
                "驱车适古道，道古世已今。",
                "翳翳逃空虚，幸有跫然音。",
                "欢言指万里，握手再沈吟。",
                "得地霜露繁，恐复江汉深。",
                "我闻道渴者，朵颐望梅林。",
                "至味欢诳口，达士多远心。",
                "天渊三旷汇，鸢鱼各飞沈。",
                "相期昆仑颠，弄月鸣瑶瑟。"
            ]
        },
        {
            "title": "和和人周次山行",
            "content": [
                "籍甚多闻友，非徒一字师。",
                "可人徐孺子，爱客郑当时。",
                "苦意频携酒，想过共话诗。",
                "琼瑶何日报，松竹岁寒期。"
            ]
        },
        {
            "title": "又谒武侯祠",
            "content": [
                "城南风景故堪怜，胜日经行意洒然。",
                "江上竹寒偏却暑，庙前柏老尚参天。",
                "堂堂不配能千古，鼎鼎何能漫百年。",
                "醉里狂歌心浩荡，为君一吸倒觥船。"
            ]
        },
        {
            "title": "即事",
            "content": [
                "江梅玉立故清妍，心友猗兰弟水仙。",
                "终日相看静无语，一时风味也堪怜。"
            ]
        },
        {
            "title": "涧壁阻风登小山四望书怀",
            "content": [
                "崇阿岩长江，荒蹊得徐步。",
                "徘徊一舒眺，邂逅豁心素。",
                "天壤故宠廓，川涂渺回互。",
                "苍烟极东溟，落日临北固。",
                "波光汇汀渚，碧色明草树。",
                "淮南平如砥，万象入指顾。",
                "低迷江都宫，队辚瓜洲戍。",
                "依依眷昔游，恻恻起遐慕。",
                "向来犹喜事，所历有奇趣。",
                "摧颓八九年，日已不如故。",
                "两脚厌行李，万里谙长路。",
                "乃穷岷山源，重到入海处。",
                "结交岂不广，览古亦云富。",
                "所抱忧国心，知非济时具。",
                "晨昏耿重闱，裘葛窘童孺。",
                "脱然决东耕，孤舟入东鹜。",
                "浸近真自喜，凌险有余惧。",
                "可怜兹丛薄，政尔淹杖屦。",
                "云容尚飞扬，风意何郁怒。",
                "人事谅难必，江神非所忤。",
                "遮蒙皇天慈，稳借一帆度。",
                "致意孙兴公，寻君遂初赋。"
            ]
        },
        {
            "title": "道中寄同舍",
            "content": [
                "山色忽相送，江流不作声。",
                "别怀初酒醒，病骨更寒侵。",
                "一笑已昨梦，百年明此心。",
                "故人应念我，数肯寄嘉音。"
            ]
        },
        {
            "title": "挽潘德夫左司",
            "content": [
                "忆侍吾兄侧，初瞻父友尊。",
                "尔来亲燕几，长复痛鴒原。",
                "山立仪刑重，春回笑语温。",
                "古今真共尽，泪下欲何言。"
            ]
        },
        {
            "title": "出沌复见江山和斗南",
            "content": [
                "底事江山照眼新，为从云梦别经旬。",
                "行吟沌口三家市，笑作天涯万里人。",
                "清夜论心真得友，白云回首奈思亲。",
                "船头又报荆州近，鱼雁书来未易频。"
            ]
        },
        {
            "title": "新毗陵守王立之书来以诗答之蜀中同寮也",
            "content": [
                "俯仰三年梦，差池万里归。",
                "双鱼蒙记忆，五马庆光辉。",
                "且说还家乐，休论与世违。",
                "平生岁寒约，搔首重依依。"
            ]
        },
        {
            "title": "秋日遣兴",
            "content": [
                "学书成癖故童心，颇复抱然得趣深。",
                "一字千金亦安用，等间容我度光阴。"
            ]
        },
        {
            "title": "寄咏东屯",
            "content": [
                "闻说东屯胜，诗仙有旧游。",
                "茅斋深翠竹，石径俯寒流。",
                "几仗千山月，锄犁百顷秋。",
                "归途客酹酒，句法傥堪求。"
            ]
        },
        {
            "title": "唐侯仲友之守台为浮梁於江象令蒋鹗考叔赋江",
            "content": [
                "江有梁，昔所无兮。",
                "台之民，难艰虞兮。",
                "我南之耕，其出于于。",
                "我北之趋，维薪维刍。",
                "匪伊薪刍，行旅载途。",
                "风雨晦冥，海婆愁予。",
                "岂无舟人，徼利以呼。",
                "逼仄沦胥，云谁之辜。",
                "",
                ""
            ]
        },
        {
            "title": "挽李中甫使君",
            "content": [
                "少日论心密，中年会面艰，",
                "相逢愈青眼，太息各苍颜。",
                "离合穷通里，悲欢梦寐间。",
                "蒙园岁寒约，秋草泣空山。"
            ]
        },
        {
            "title": "西溪僧舍书卧",
            "content": [
                "燕子风微春书长，独携书卷卧禅房。",
                "悠然一笑无人领，只有蔷薇满院香。"
            ]
        },
        {
            "title": "和项平父送别",
            "content": [
                "逐逐衣冠谒府公，渐暗楚语异吴侬。",
                "重江跋涉家何在，一饭辛勤计未工。",
                "自恐风尘冗俗语，人言山野欠疏通。",
                "夜长不寐思吾友，拨尽寒炉宿火红。"
            ]
        },
        {
            "title": "挽徐季节先生",
            "content": [
                "年过八十更精神，佚我房中自在身。",
                "检点欺心无一发，薰涵和气似三春。",
                "莫疑见识惊流俗，自是渊源到古人。",
                "前辈凋零公又往，哀哀令我涕沾巾。"
            ]
        },
        {
            "title": "中秋次仲兄韵",
            "content": [
                "万古清秋月，连年满意晴。",
                "坐从衣露湿，目恐海云生。",
                "盎盎杯中趣，悠悠世上名。",
                "柴门寺无客，不用酌公荣。"
            ]
        },
        {
            "title": "和答潘端叔见寄",
            "content": [
                "发白念少年，万事风雨过。",
                "倦游得来归，一切付懒惰。",
                "独抱杞天忧，傍徨意无奈。",
                "濠鱼定何乐，幕燕渠敢贺。",
                "叹君阳春词，激我巴里和。",
                "古来奇特事，信是英雄作。",
                "东山有晚遇，西山有终饿。",
                "拭目须早著鞭，乞与高人北窗卧。"
            ]
        },
        {
            "title": "送友人杨仲能东下以一蹴自造青云分韵得一字",
            "content": [
                "君王急搜罗，九土规混一。",
                "蜀山甚疏远，去者今稍密。",
                "夫君传才具，文字尤炳蔚。",
                "陆深簿领中，尘雾昏玉质。",
                "正应著台省，邂逅破回遹。",
                "轻膛下三峡，春浪平如席。",
                "揽观山川奇，感叹日月疾。",
                "便好作谏书，胸愤吐堙郁。",
                "薰风御炉香，一陛踏文石。",
                "此时恨见晚，端不负畴时。",
                "或求西南州，为国抚贫瘠。",
                "因以寿老亲，绣幰围画戟。",
                "日边岂无心，迟了付异日。",
                "离樽聊共持，愁思黯难释。",
                "勇去仍趣归，修途护眠食。"
            ]
        },
        {
            "title": "哭亡友胡达材",
            "content": [
                "匹马劳山县，风霜度十旬。",
                "能令万人活，不计百年身。",
                "事业秋毫尽，声华白日沦。",
                "之人才筦库，谁独上麒麟。"
            ]
        },
        {
            "title": "送别舜卿少府",
            "content": [
                "官似南昌隐，人传东野诗。",
                "才优解牛刃，笔妙画沙锥。",
                "谈笑千人敌，飞胜万里期。",
                "大门香一炷，他日看杨眉。"
            ]
        },
        {
            "title": "恭次家大人初抵海陵官舍元韵",
            "content": [
                "风饕雪虐苦侵陵，已免寒舟问水程。",
                "苇屋虚檐交夜气，边城疏鼓逗天明。",
                "囊空尚可充饥色，官冷何妨远市声。",
                "且辨新篘供一笑，竹君清绝对梅兄。"
            ]
        },
        {
            "title": "送赵简叔满秩归闽",
            "content": [
                "四海从游总弟昆，年来谁复似王孙。",
                "真情每向急难见，高义殊非薄俗论。",
                "入眼云烟归翰墨，满怀风月寄琴樽。",
                "三年丛枳劳栖凤，万里夫池合化鹍。",
                "官达於君何足道，心期令我已忘言。",
                "相思驿路梅花发，应倩清诗写梦魂。"
            ]
        },
        {
            "title": "范叔刚以诗送豆粥次韵答之",
            "content": [
                "平生画饼复炊沙，空有饥肠不受嗟。",
                "多谢殷勤饷时节，顿忘惟悴客京华。",
                "卖书未卜来同往，厚意何时报有加。",
                "为说痴人不堪饱，更思春酌对檐花。"
            ]
        },
        {
            "title": "和答陆华父",
            "content": [
                "雒都有佳人，高卧雪塞户。",
                "千载尚可期，一寒那足顾。",
                "功名诚傥来，贫贱有难去。",
                "食竹岂非凤，食虫岂非鸡。",
                "艰虞世不识，羔豚日刳刲。",
                "且须拊掌共一笑，坐上鸱夷能滑稽。"
            ]
        },
        {
            "title": "壬子元日遂安县学讲书齿饮前此四十三年钱建",
            "content": [
                "壁字尘埃四十年，满堂还喜会群贤。",
                "是非不用论今昨，礼乐从知有后先。",
                "酒外山川如动色，诗成金石迭相宣。",
                "分阳令尹强人意，乡饮彬彬更可传。",
                "",
                ""
            ]
        },
        {
            "title": "送怀马尊古赴江户掾",
            "content": [
                "文献传家旧，功名发轫初。",
                "荣华劝行色，珍重别吾庐。",
                "老丑浑无赖，殷勤独未疏。",
                "西来多雁字，数寄一行书。"
            ]
        },
        {
            "title": "早行",
            "content": [
                "畏暑装行早，江村鸡未鸣。",
                "林庐相远近，河汉正纵横，",
                "思眇关山迥，心依斗极明。",
                "小桥聊驻马，流水有佳声。"
            ]
        },
        {
            "title": "邵武李公晦方子佳士也以其祖澹轩先生吕之行",
            "content": [
                "海内非无士，南中更有公。",
                "一门严礼范，十世笃儒风。",
                "不遇心何愧，虽亡道未穷。",
                "芝兰今鼎盛，天必报阴功。",
                "",
                ""
            ]
        },
        {
            "title": "李简夫知易用其父韵见贻且示和陶一编并和二",
            "content": [
                "间中笔墨故相宜，遣兴由来不厌诗。",
                "日仰慈颜长自爱，年方强仁莫言衰。",
                "新来定得安心法，此事还胜未病时。",
                "肯共切磋须我辈，独无琼玖报先施。",
                "",
                ""
            ]
        },
        {
            "title": "九日偕同寮至破山还饮誓清亭是日上雨寻霁自",
            "content": [
                "佳节强人意，清樽洗俗愁。",
                "乍收桐叶雨，放出菊花秋。",
                "眼底山川胜，吟边草树幽。",
                "西同还正帽，一笑忆荆州。",
                "",
                ""
            ]
        },
        {
            "title": "挽赵泰州母刘夫人",
            "content": [
                "玉叶宜家旧，金花锡命稠。",
                "修龄开九秩，荣养指三州。",
                "足矣真无恋，悠然去不留。",
                "板舆行乐地，萧琴桂花秋。"
            ]
        },
        {
            "title": "闽宪法克庄以故旧吒文公五世孙明仲远徵鄙老",
            "content": [
                "老去斯文付寂寥，寒枝枯甲一遗蜩。",
                "虚言自叹零点何补，好友相求惮遥。",
                "败箧尘埃烦数子，破窗风雨每连宵。",
                "诗成明日寻梅去，共看春风转斗杓。",
                "",
                ""
            ]
        },
        {
            "title": "鄞中和张世隆总管春晓即事",
            "content": [
                "春欲归时岂得留，杜鹃声里翠阴稠。",
                "柳桥总是千丝恨，花径真成万点愁。",
                "东土云山供我老，西湖风月称公游。",
                "相逢一笑难重觅，急趁馀芳醉玉舟。"
            ]
        },
        {
            "title": "送胡婿晋远赴义乌丞",
            "content": [
                "送子官何许，稽城十舍间。",
                "清心向松竹，洗眠更湖山。",
                "学问驹千里，功名豹一斑。",
                "明年经郑驿，助我悦慈颜。"
            ]
        },
        {
            "title": "和制帅效谢康乐体",
            "content": [
                "读书在雪屋，长啸亦蜗庐。",
                "兹晨从远役，不柰为饥驱。",
                "夕棹悄烟月，朝帆暖菰蒲。",
                "情欣秋风至，体惬袢暑徂。",
                "拾鱼未妆潦，争米聊趁虚。",
                "廓落殿遐眺，舂容进前途。",
                "暮画谅何取，世用实已迂。",
                "分阃重节制，三边藉调娱。",
                "功成报天子，朝佩归与与。",
                "下客一何幸，穷途非所虞。",
                "江山待公赏，佳处小踟蹰。"
            ]
        },
        {
            "title": "于彝甫用许右丞别黄岩韵见寄亦用韵答之",
            "content": [
                "世道从来久，襟期我辈知。",
                "踌躇遂初赋，叹息考槃诗。",
                "歌断尊长破，心存喜未衰。",
                "江湖秋叶外，千里更愁思。"
            ]
        },
        {
            "title": "东归留别幕中同舍",
            "content": [
                "大蓬有奇气，人物见李侯。",
                "迥然谢凡质，霜鹘摩清秋。",
                "诏书相续来，去去蹑瀛洲。",
                "汲直在汉庭，可寝淮南谋。"
            ]
        },
        {
            "title": "送外侄莫幼明还里疗疾",
            "content": [
                "爱子天资静，能来读我书。",
                "积痾无自苦，小别未云疏。",
                "外物人难必，良师古有余。",
                "吴松春万顷，一览意何如。"
            ]
        },
        {
            "title": "和共父游青羊宫二首",
            "content": [
                "野兴偶所惬，胜游聊一寻。",
                "双台隐空曲，万竹护清空。",
                "岚翠明巾屡，风香度笑吟。",
                "端能重载酒，尽日听鸣琴。"
            ]
        },
        {
            "title": "晚望",
            "content": [
                "倚杖柴门外，蝉声晚正清。",
                "水涵初月白，山对落霞明，",
                "心迹真无事，行藏付此生。",
                "邻翁过相语，有喜近西城。"
            ]
        },
        {
            "title": "登仙木",
            "content": [
                "刘樊蝉蜕此登仙，老木当年已插天。",
                "玉骨半枯犹秀润，苍皮新长已荣鲜。",
                "蟠桃时熟三千岁，铜锹重摩五百年。",
                "化鹤未归山寂寂，徘徊谁与问因缘。"
            ]
        },
        {
            "title": "再和",
            "content": [
                "欲望中原双目断，听谈往事几心酸。",
                "百年故家好人物，尘沙流落太无端。"
            ]
        },
        {
            "title": "送张敬夫栻以追送不作远为韵赋诗五章藉手言",
            "content": [
                "平平赋褰裳，亲意许从师。",
                "四海非不广，独仰大雅姿。",
                "逡巡一再见，惨憺已复辞。",
                "霜风送旌节，远目不可追。",
                "挟经问疑义，倘许结后期。",
                "",
                ""
            ]
        },
        {
            "title": "白兴州浮嘉陵还益昌",
            "content": [
                "夜促清觞醉武兴，晓飞轻舸下鼓陵。",
                "平生海上渔樵子，此日天涯云水僧。",
                "万里身心萦老母，一年书札负交朋。",
                "秋风已定蓴鲈约，俛仰兹游记昔曾。"
            ]
        },
        {
            "title": "和答张衡仲",
            "content": [
                "我方开竹径，公肯屈篮舆。",
                "别去梦犹见，诗来锦不如。",
                "乾坤愁思里，风月醉眠馀。",
                "会卜溪桥畔，邻墙小结庐。"
            ]
        },
        {
            "title": "新春书怀",
            "content": [
                "乐国急春早，寒窗独夜分。",
                "旧期心不动，今恐老无闻。",
                "结习唯黄卷，凝愁奈折云。",
                "梅梢香渐少，还起米炉薰。"
            ]
        },
        {
            "title": "送台州沈虞卿使君入朝",
            "content": [
                "东南数十州，今惟本根地。",
                "因乃军国须，支吾亦良费。",
                "簿书高没人，大率非古意。",
                "先生海邦来，历历眼中事。",
                "诚心对天日，正色俯民吏。",
                "那无一夜惊，感叹不能寐。",
                "九重忧民深，时节苦未易。",
                "源流傥可言，请拜仁人赐。"
            ]
        },
        {
            "title": "洞庭湖",
            "content": [
                "明湖纲宇宙，春思满楼台。",
                "沙鸟一行去，风帆千里来。",
                "平生眼今饱，落日首重回。",
                "会趁江山约，还愁白发催。"
            ]
        },
        {
            "title": "和郑信卿",
            "content": [
                "绮罗丝竹沸名园，想见春风玉树前。",
                "况是天公饶一月，何妨行乐倍他年。"
            ]
        },
        {
            "title": "峡中歌",
            "content": [
                "峡中翠壁何峥嵘，排空百雉如层城。",
                "重楼复道明丹青，神剜鬼刻斧鉴精。",
                "呀然裂入兀不崩，飞流罅出悬珠璎。",
                "旌旆夹道缤逢迎，霜锋雪锷立万兵。",
                "奇峰十二剑削成，真膺等好不可评。",
                "天柱拔立千仞擎，团团石骨蒙玉冰。",
                "傍有岩穴半开扃，飞仙之宅凝神清。",
                "虾蟆下饮腹不盈，背负阴壑深窈冥。",
                "金碧满洞层云生，泓泉泠泠琴筑鸣。",
                "林端黄牛老不耕，滩回白日随人行。",
                "石马只耳梦偶灵，神祠箫鼓何铿铿。",
                "江流万古郁不平，四时雷霆风雹声。",
                "天垂匹练相回萦，日月避隐韬光明，",
                "朝云暮雨犬吠晴。山腹人家真画屏，",
                "亦有竹阁连松亭。褰裳可登呼可应，",
                "但愁蛮语无由听。我来泝峡才几程，",
                "所见如许心骨惊。阳台滟澦次第经，",
                "磨砺笔锋吾敌勍。"
            ]
        },
        {
            "title": "春日自警",
            "content": [
                "春风吹尽一川冰，野色山光弄晚晴。",
                "节物荣枯能几许，人生寒暑正堪惊。",
                "百围松桧秋毫壮，千丈罗纨尽寸成。",
                "饱食安眠欲何用，傍徨终夜月华明。"
            ]
        },
        {
            "title": "毗陵龚君以崇见投古风思致不风依韵答之",
            "content": [
                "松柏有佳色，矫矫涧欲涯。",
                "要经鸾凤棲，岂怨人迹遐。",
                "匠石初未逢，千岁甘枯槎。",
                "万牛送明堂，亦不以自夸。",
                "奇物固落落，念此毋叹嗟。",
                "君看蒿蓬茂，正足供鸣蛙。",
                "深根忍霜雪，生意日已嘉。",
                "终然拔青云，勿虑岁月赊。"
            ]
        },
        {
            "title": "和景孟山行",
            "content": [
                "翛然身在妙高峰，下有雷霆走白龙。",
                "已觉仙风换肌骨，更无尘土到心胸。",
                "悠悠今古三千劫，莽莽山川几万重。",
                "云北云南一长啸，为留余响振岩松。"
            ]
        },
        {
            "title": "和刘过夏虫五咏·萤",
            "content": [
                "太阳不敢近，宵行聊自娱。",
                "过水乱繁星，随风散平芜。",
                "车公晚差乐，几案不汝须。",
                "方谋买娉婷，斛贮明月珠。"
            ]
        },
        {
            "title": "冷副端招西郊赏樱桃",
            "content": [
                "喜趁林泉约，来同樱笋厨。",
                "绿阴浓欲滴，高竹静相扶。",
                "山晚月先上，人归鸟自呼。",
                "不徉拚一醉，此会两年无。"
            ]
        },
        {
            "title": "入福昌寺",
            "content": [
                "风日萧萧林翠开，支筇古寺独徘徊。",
                "山中不怪无人识，十五年前一度来。"
            ]
        },
        {
            "title": "闻南轩张先生下世感忱有作",
            "content": [
                "玉山已失旧端明，何事令人骨屡惊。",
                "拆石有声传建业，陨星无处吊南刑。",
                "春风未作山川暖，江水何心日夜顷。",
                "泪落中宵肠万结，眇然湖海寄吾生。"
            ]
        },
        {
            "title": "读通鉴杂兴",
            "content": [
                "南山击缶正乌乌，东市匆匆坐一书。",
                "说道中兴无过事，太阳侵蚀总缘渠。"
            ]
        },
        {
            "title": "挽王季海丞相",
            "content": [
                "旧吒通家子，容干相国尊。",
                "身犹安燕幕，心每击龙门。",
                "赤舄三年去，清朝百度存。",
                "灊峰天柱折，一恸岂私恩。"
            ]
        },
        {
            "title": "读通鉴杂兴",
            "content": [
                "清浊无心陈仲弓，圆机聊救汉诸公。",
                "末流不料儿孙误，千古黄初佐命功。"
            ]
        },
        {
            "title": "随凫岩瀑布",
            "content": [
                "高山流水去沉沉，并落长屏百仞深。",
                "暗有冲风起崖腹，散成飞雨到潭心。",
                "梯空直下知无计，攀木旁窥战不禁。",
                "好著孤亭巧相对，重来应得慰登临。"
            ]
        },
        {
            "title": "同邱直长和欧公三游洞韵",
            "content": [
                "维舟下牢关，散策上西岭。",
                "天风吹我裳，恍惚非人境。",
                "丹崖翠壁明空山，呀然洞府葱茏间。",
                "珊瑚为门玉为里，石骨千年凝绿髓。",
                "伏龙奇鬼相回环，窗户玲珑五云起。",
                "风马霓旌去不留，棋休丹灶岩之幽。",
                "流水潺潺山寂寂，时有野鹤飞迎客。",
                "提携琴酒聊一叹，呼取渔樵任争席。",
                "日暮欲归归路迷，襟期浩荡谁当知。",
                "好种桃花便终老，更寻何处武陵溪。"
            ]
        },
        {
            "title": "哭亡友胡达材",
            "content": [
                "味薄身无累，心平理自长。",
                "公卿知叔度，州里敬元方。",
                "璞玉须瑚琏，春风便雪霜，",
                "重言吾不忍，天地日苍茫。"
            ]
        },
        {
            "title": "赠策选军将张仲举其父故居乡与先君游也",
            "content": [
                "铁马横戈三十秋，天涯肯忘旧父游。",
                "看君材气万人敌，何日关河一战收。",
                "判把身心专报国，不忧骨相晚封侯。",
                "尊前感动书生恨，听说当年下宿州。"
            ]
        },
        {
            "title": "五月末如鄞舟中戏作",
            "content": [
                "七年不听丈亭潮，梦觉依然枕动摇。",
                "趁得晨钟上西流，不妨野饭向高桥。",
                "今年天故饶梅雨，是处人言好稻苗。",
                "惭愧鄞山最青眼，回环翠色总相招。"
            ]
        },
        {
            "title": "寄史同叔开叔",
            "content": [
                "千顷东湖风月中，去年厌看藕花红。",
                "可惊云水将身远，不得琴书与子同。",
                "四海人才尊一老，百年门户到三公。",
                "传家报国诸君事，心地勤收汗马功。"
            ]
        },
        {
            "title": "邑人李子宽公绰以所著十说及论孟解相示极有",
            "content": [
                "少日胸中万丈虹，著书老尚有新功，",
                "同乡我惜知君晚，善士天胡赋此穷。",
                "无椁去年非孔鲤，有家何地客梁鸿。",
                "秋风萧瑟行吟里，应有中郎识爨桐。",
                "",
                ""
            ]
        },
        {
            "title": "挽刘宣义",
            "content": [
                "叹息经纶策，山林弃此翁。",
                "独馀平日事，全见古人风。",
                "兰玉家庭美，诗书岁晚功。",
                "闾门他日过，人说汉于公。"
            ]
        },
        {
            "title": "赠分水奚令",
            "content": [
                "分手桥门外，风尘二十年。",
                "相逢非偶尔，话旧各依然。",
                "饮啄宁无地，穷通故有天。",
                "文书有馀力，心事约加鞭。"
            ]
        },
        {
            "title": "咏史",
            "content": [
                "咄咄归来技已穷，函书翻欲媚桓公。",
                "佳儿似此何须数，空使诸人恕乃翁。"
            ]
        },
        {
            "title": "挽陆景渊主簿",
            "content": [
                "世道悬千载，书生困一科。",
                "看君荣落际，重我感伤多。",
                "斜日能鏖战，春风得凯歌。",
                "平生一主簿，恸哭闭南柯。"
            ]
        },
        {
            "title": "送别袁公四诗",
            "content": [
                "绝代风流上骏奔，感公封植到孤根。",
                "云间假宠腾天路，宝画分辉照荜门。",
                "末学有心期卒业，不材无地可酬恩。",
                "从今礼数千官隔，知复何时奉一樽。"
            ]
        },
        {
            "title": "挽诸葛寿之",
            "content": [
                "幼学蒙题品，童心吒弟兄。",
                "过从十年足，悃款一家情。",
                "无力宽贫病，传书隔死生。",
                "西风吹客泪，万里寸心明。"
            ]
        },
        {
            "title": "和陈亮功张次夔二同年唱酬廉字诚字之作",
            "content": [
                "虚中答远响，不与律吕乖。",
                "惟诚贯万物，此岂欺我哉。",
                "九仞忧充井，累土期层台。",
                "汝州春风中，试坐一月来。"
            ]
        },
        {
            "title": "和方与行韵",
            "content": [
                "千里家山且寄音，小窗孤坐息深深，",
                "平生肯恃张仪舌，今日犹存赵武心。",
                "岁暮天寒休复问，梦回酒理故难禁。",
                "梅梢春信知何似，驿使来时为一寻。"
            ]
        },
        {
            "title": "挽南康冷知军",
            "content": [
                "近吒龙门御，钦闻月日评。",
                "感公非辈行，见我若平生。",
                "杖屡已陈迹，山川空复情。",
                "阶庭森玉树，端不负留耕。"
            ]
        },
        {
            "title": "腊月初七日夜梦游山林间清甚赋诗半就觉而忘",
            "content": [
                "杜门终岁少过从，一室萧然百念空。",
                "纸上陈言皆妙用，胸中馀味有新功。",
                "搘筇饱看千山月，欹枕间听万竅风。",
                "粗饭浊醪能送日，苍颜白发任成翁。",
                "",
                ""
            ]
        },
        {
            "title": "隆兴甲申仲冬回郡城宿龙泉寺遇雪",
            "content": [
                "乘兴登山寺，匆匆未暇归。",
                "偶逢天色变，忽见雪花飞。",
                "佛屋浑迷瓦，僧房半掩扉。",
                "坐看青嶂老，一知透禅机。"
            ]
        },
        {
            "title": "挽徐季节先生",
            "content": [
                "语言平谈骨清癯，谁似黄山一老徐。",
                "眼底不知人富贵，腹中惟有古诗书。",
                "平生义薄云天上，日暮家无儋石储。",
                "试问台人君识否，此翁元不事名誉。"
            ]
        },
        {
            "title": "母氏生日阴晴晏温夜后虽小雨或作或止而帖然",
            "content": [
                "草草称觞寿我亲，每惭天意俯从人。",
                "连宵又似去的雨，淑景偏回此日春。",
                "富贵何如长得健，诗书元自不羞贫。",
                "秫田五亩犹堪酿，愿作尧天百岁民。",
                "",
                ""
            ]
        },
        {
            "title": "答陈子序庠见贻",
            "content": [
                "可人无俗韵，之子故清门。",
                "直节豫章后，高名唯室孙。",
                "早知文律令，还要学根原。",
                "逆旅能频过，何妨坐达昏。"
            ]
        },
        {
            "title": "送赵舜臣知温州",
            "content": [
                "闽岭淮堧忆细侯，更烦东作谢公州。",
                "清规已出百城上，仁气便销千里愁。",
                "好去彩衣娱寿斝，归来紫橐奉宕放旒。",
                "马前雁荡风烟里，几许新诗答素秋。"
            ]
        },
        {
            "title": "秋雨旬日偶成",
            "content": [
                "积雨断行迹，满门秋草深。",
                "老禾眠水底，野菌出墙阴。",
                "懒负读书眼，间多忧国心。",
                "夜长幽梦短，清耳听虫吟。"
            ]
        },
        {
            "title": "和答陈传朋",
            "content": [
                "别来如一日，话著又三冬。",
                "信断悲鳞羽，情亲忆駏蛩。",
                "非君诗律妙，奈我客愁浓。",
                "叹息青云器，谁能识仲容。"
            ]
        },
        {
            "title": "送史册步知池洲",
            "content": [
                "人地维垣后，功名治郡初。",
                "细寻循吏传，少辍子云书。",
                "铃合间无奈，江山兴有余。",
                "由来形胜地，保障定何如。"
            ]
        },
        {
            "title": "临海道中书怀",
            "content": [
                "六月呼清风，凉气隔织绽。",
                "玄冬映窗隙，重茧不能御。",
                "天时迭乘除，人事多龃龉。",
                "怆焉感余怀，百年几寒暑。"
            ]
        },
        {
            "title": "和刘过夏虫五咏·蛛",
            "content": [
                "么虫夜飞飞，遭汝巧且缚。",
                "汝纲非坚牢，岂无风雨恶。",
                "蟹怒横戈矛，蜃喜吐楼阁。",
                "物生黠复痴，悟此一笑乐。"
            ]
        },
        {
            "title": "读士元传",
            "content": [
                "老贼狐鬼啸，汉鼎不复支。",
                "再世益州牧，忍视宗国危。",
                "烈烈左将军，四海闻英姿。",
                "东北久荡析，西南天启之。",
                "建旗入漳城，有蜀非公谁。",
                "檄璋送州印，我欲举义师。",
                "鼠辈坐敛手，豪杰趋指麾。",
                "正尔岂不济，安用谲取为。",
                "孝直反覆士，献计乃所宜。",
                "雏凤独何心，亦复喜出寄。",
                "造次杯酒间，而欲生险巘。",
                "平生大卫公，岂堪此瑕疵。",
                "向来隆中语，荆益实素期。",
                "惜不同兹役，次第观所施。",
                "士元早捐世，未必为汉悲。",
                "我诗订千古，当有神明知。"
            ]
        },
        {
            "title": "雪夜叹",
            "content": [
                "折竹声相闻，想见雪深尺。",
                "愁杀小臣心，桥山葬明日。"
            ]
        },
        {
            "title": "挽先兄外舅施文子支使",
            "content": [
                "天质全浑厚，乡评独老成。",
                "箕裘三叶盛，椿桂一时荣。",
                "宾席疑年少，官曹叹眼明。",
                "归来江路永，那忍望铭旌。"
            ]
        },
        {
            "title": "到荆州春物正佳枢使王公招宴欢甚已而幕府诸",
            "content": [
                "簪弁从元侯，芳辰奉良宴。",
                "海棠映月烛，夜久星河转。",
                "孤舟万里客，邂逅惊深眷。",
                "惭无仲富赋，荆州乃堪恋。",
                "",
                ""
            ]
        },
        {
            "title": "挽王季海丞相",
            "content": [
                "海量真无满，天和得大全。",
                "朝仪觌麟凤，仙骨称貂昱。",
                "分陕初聊尔，骑箕遂窅然。",
                "平生融洩乐，端不舍黄泉。"
            ]
        },
        {
            "title": "送赵仲礼入大理寺簿",
            "content": [
                "彩服兹颜喜，纶音宠渥新。",
                "教忠当事主，顾养苦思亲。",
                "杭苇东西近，邮筒早晚频。",
                "宗公天下镇，眉寿保千春。"
            ]
        },
        {
            "title": "到荆州春物正佳枢使王公招宴欢甚已而幕府诸",
            "content": [
                "初日明远岸，绿芜满平川。",
                "天宇呈春姿，物物怀芳妍。",
                "长堤行车马，高楼余管弦。",
                "由来大国楚，风景故依然。",
                "",
                ""
            ]
        },
        {
            "title": "遂安同官蒋主簿满秩归宜兴相见杭都以诗别之",
            "content": [
                "溪阁小亭乐有馀，分携万里意何如，",
                "却怜倦鸟投林后，尚及棲鸾振翼初。",
                "发白相看无可奈，眼青如旧未应收。",
                "熟闻阳羡佳山水，会许扁舟问所居。"
            ]
        },
        {
            "title": "入剑门和少陵韵",
            "content": [
                "客还入剑门，纵览形势壮。",
                "两崖摩青天，石城岌相向。",
                "风云郁惨澹，神鬼见情状。",
                "重关一何危，哀壑不可傍。",
                "岩蹲虎豹怒，水落龙蛇放。",
                "英雄意习扬，行路色沮丧。",
                "杀人古如麻，俛仰有余怆。",
                "我游亦何事，哦诗神颇王。",
                "杜陵千年句，角逐不得让。",
                "过关一雨凉，浓绿出千嶂。",
                "独酌无与歌，怀人复怊怅。"
            ]
        },
        {
            "title": "子宝东归以嘤其鸣矣求友声为韵作古诗七章宽",
            "content": [
                "教不贵多言，小知非大受。",
                "力久有天得，海涵耐用负。",
                "少年今白发，谁与鞭其后。",
                "诗来读百过，君真吾畏友。",
                "",
                ""
            ]
        },
        {
            "title": "梁山刘制参园亭",
            "content": [
                "刘侯家有相业堂，东都旧第城中央。",
                "剑南参谋今日发，官班且复尚书郎。",
                "买田筑室蟠龙下，闺门孝友师一乡。",
                "好园十亩当道入，绿竹万个搀天长。",
                "池亭面势各有趣，花木手种新成行。",
                "客来呼酒径留饮，小鬟妙舞工持觞。",
                "人生适意但如此，何用尘土纷劻勷。",
                "我来度峡五十日，山深路恶神惨伤。",
                "眼明此邦万石壩，况逢好事空徜徉。",
                "野鹤寮中最清绝，蜡梅水仙方弄香。",
                "为公一醉出门去，祝公眉寿长康强。"
            ]
        },
        {
            "title": "四明山记游八十韵",
            "content": [
                "平生抱遐尚，抚剑远行游。",
                "迹谢声利牵，心与岩壑谋。",
                "东征泛沧海，南惊逾丹丘。",
                "西登峨峨啸，北望关陇愁。",
                "匡庐挽归辔，名字横九州。",
                "出门宛在眼，欲往辄不酬。",
                "人事具好乖，山灵岂吾分。",
                "忽近益可笑，投老空自尤。",
                "兹辰下芳香，会心得良俦。",
                "赢良幸易足，决策遂所求。",
                "中宵雨声断，逗晓霁色浮。",
                "天容极莹净，风气正和柔。",
                "瘦筇挟篮舆，野服兼轻裘。",
                "遥遥指林麓，欣欣听溪流。",
                "试屐请贤岭，弭盖白水湫。",
                "飞湍响淙潺，怪松韵萧飕。",
                "艰然小羊额，喘若料虎头。",
                "甓石访岁期，负樵歌道周。",
                "百折快一眺，千里森双眸。",
                "峰峦何绵聊，脉络相缠缪。",
                "化钧妙融结，神工巧雕锼。",
                "长风动溟渤，洪涛簸瀛洲。",
                "居鳌出贔屭，游龙绕蚴醪。",
                "鲸鹏恣摩汤，虫鱼纷叠稠。",
                "万怪各起伏，千帆递行留。",
                "或坦若几席，或峨若冠旒。",
                "或排若剑戟，或剡若戈矛。",
                "或舞若鸾凤，或骤若骅骝。",
                "或若戏狻猊，或若斩貔貅。",
                "俨然开明堂，玉帛朝诸侯。",
                "赫然会岐阳，长围方大块。",
                "鏖战临工平，坚壁持鸿沟。",
                "广野列车骑，中军严旆斿。",
                "开譬洪茫茫，变化久悠悠。",
                "愕眙不得语，形容那可侔。",
                "仙树四十围，蟠根几千秋。",
                "老干枯不死，新荣翠相樛。",
                "飚驭定来止，桑田行验不。",
                "遗迹信所闻，轻举当何由。",
                "东财径崇冈，左右罗平畴。",
                "人家散鸡犬，村坞来羊牛。",
                "官片毕薪炭，春事动耝耰。",
                "土腻少沙石，气寒无麦麰。",
                "荒蹊夹桃李，密荫间梧楸。",
                "是中可避世，何劳更乘桴。",
                "骈岩下苍峭，别岫争崒崷。",
                "熟知一刹胜，逝肯中道休。",
                "杖锡毁巉绝，雪窦仍阻修。",
                "停云朝漠漠，刚风书飂飂。",
                "盘磴度方桥，广宇连飞楼。",
                "珠玑错藻绣，金碧照彤髹。",
                "撞钟食千指，鸣板灯百篝。",
                "真成天上居，不涉人间忧。",
                "周遭富佳致，徜徉得穷搜。",
                "妙峰远色凑，锦镜波光浏。",
                "两溪来活活，千丈落漉漉。",
                "深瀑摽随凫，空潭隐灵虬。",
                "倒窥凛欲眩，俯掬清敢漱。",
                "涧草高下积，岩花零乱抽。",
                "挂壁邮猱捷，食芩闻鹿呦。",
                "日长转睍睆，雾暗啼钩辀。",
                "修生奏琴瑟，细溜锵琳璆。",
                "占晴喜哢鹊，畏雨愁呼鸠。",
                "何妨共斋钵，且复荐茶瓯。",
                "老僧颇好事，幅画肯见投。",
                "随意宿山房，无眠听更筹。",
                "念昔身万里，及此天一陬。",
                "登临世界阔，挽仰戏月遒。",
                "荣辱两蜗角，聚散一海沤。",
                "尘鞅自束缚，名场相敌雠。",
                "不念猿鹤怨，坐令泉石羞。",
                "心期晚乃惬，俗驾我尚优。",
                "胜具学支许，奇踪非陵刘。",
                "时哉山梁雉，乐矣濠上鯈。",
                "聊追兴公赋，不叹柳子囚。",
                "招招知音子，为我同声讴。"
            ]
        },
        {
            "title": "送刘苏州诚之帅夔门",
            "content": [
                "了了八阵碛，巍巍三峡堂。",
                "竹枝歌感慨，曲米醉淋浪。",
                "今古英雄思，风流翰墨场。",
                "公行秋水落，稳稳上瞿唐。"
            ]
        },
        {
            "title": "挽吴给事芾",
            "content": [
                "早岁规模大，中年出处明。",
                "两朝高献纳，六郡凛威名。",
                "虽作收身去，终余报国诚。",
                "秣陵天下计，惆怅此时情。"
            ]
        },
        {
            "title": "三泉龙门",
            "content": [
                "苍山石骨高棱层，缭断谷口如坚城。",
                "何年穴作瓮门入，豁然天地中开明。",
                "门深十太碧铁色，错落鳞甲潜光晶。",
                "溪声泻出骇风雨，岩泉乱滴纷珠璎。",
                "老藤翠木蔚回合，幽花好鸟相逢迎。",
                "异哉人世有此境，顾盼萧爽心骨惊。",
                "想见伏龙擘山出，澒洞水雹轰雷霆。",
                "不然避秦客仙去，中有桃花门不扃。",
                "谷深路窈望不极，有泉可濯田可耕。",
                "何当颛此一丘壑，家在东吴空复情。"
            ]
        },
        {
            "title": "鄞城通守厅和潘文叔梅花韵",
            "content": [
                "未将春草贮鸣蛙，寂寞西湖处士家。",
                "正喜数枝斜更好，聊沽一醉醒还赊。",
                "骨清是我氷霜侣，心赏从渠锦绣华。",
                "不厌相过娱夜永，摘芳和雪试煎茶。"
            ]
        },
        {
            "title": "月前韵感事",
            "content": [
                "驹去不食藿，马佚能伤葵。",
                "烈士多慷慨，耿耿谁当知。",
                "起吟清夜阑，边月明春闺。",
                "雨心杜陵老，澒洞终南齐。"
            ]
        },
        {
            "title": "再和商卿",
            "content": [
                "近识城南吴市仙，千岩活句得真专。",
                "令人向壁卧三日，悔我读书空十年。",
                "樽酒细论还得否，风帆欲去独依然。",
                "从今千里清秋梦，长在高山流水边。"
            ]
        },
        {
            "title": "挽所子美侍郎",
            "content": [
                "荣禄连三纪，贤劳匝四方。",
                "风烟鬓苍白，道路马玄黄。",
                "不是论思晚，终然疾病妨。",
                "谁书循吏传，处处有甘棠。"
            ]
        },
        {
            "title": "宿上方院祷晴",
            "content": [
                "鹊为晚晴喜，山如秋夜凉。",
                "蝉声起竽瑟，云影散牛羊。",
                "神理应难昧，民忧得自康。",
                "平生蔬笋腹，不厌宿僧房。"
            ]
        },
        {
            "title": "望建康诸山",
            "content": [
                "白沙城上望金陵，满眼风烟草树青。",
                "山色千年围故国，江流万里赴沧溟。",
                "惊心采石瓜洲渡，搔首长干白下亭。",
                "一笑书生强多事，萧萧飞雁落寒汀。"
            ]
        },
        {
            "title": "送别袁公四诗",
            "content": [
                "几年静镇绝喧嚣，百吏承风服教条。",
                "惠养疲羸深保障，搜延英俊盛旌招。",
                "忧先储粟千仓满，威讋边烽万里消。",
                "已揭成规在藩屏，政须人望神班朝。"
            ]
        },
        {
            "title": "冷副端与诸人九日登高有诗次韵",
            "content": [
                "彭泽归心似酒浓，蓴鲈嗟已负秋风。",
                "文书雁鹜喧呼里，尊俎江山梦寐中。",
                "采菊谁搴三径绿，赐萸休想一枝红。",
                "朝来快读诗仙句，犹得尘衿一洗空。"
            ]
        },
        {
            "title": "挽李中甫使君",
            "content": [
                "忆奉先人窆，深勤长者车，",
                "哀辞推杰作，虞主为佳书。",
                "今日君仙去，秋阴我病余。",
                "莫酬三施重，缄泪洒幽墟。"
            ]
        },
        {
            "title": "答简夫",
            "content": [
                "拂拭瑶琴听我歌，汤汤三叹又峨峨。",
                "了知世道从来久，长觉人心苦太多。",
                "便踏早朝陪凤辇，更忧春梦隔鲸波。",
                "此生付与天公竟，铁杵成针取次磨。"
            ]
        },
        {
            "title": "唐侯仲友之守台为浮梁於江象令蒋鹗考叔赋江",
            "content": [
                "江有梁，维今始兮。",
                "台之民，难天启兮。",
                "邦有父母，视民如子。",
                "民号於溺，侯曰由己。",
                "乃相乃谋，乃筑乃峙。",
                "其桴聊聊，共舟齿齿。",
                "民不知江，有道如磔。",
                "我醉我牛，云胡不喜。",
                "",
                ""
            ]
        },
        {
            "title": "挽石应之提刑",
            "content": [
                "昨岁吴六瞧，勤勤慰我穷。",
                "归来愁未憗，想望渺难同。",
                "契阔今三叹，交游并一空。",
                "哀哀盖棺了，馀论若为公。"
            ]
        },
        {
            "title": "唐侯仲友之守台为浮梁於江象令蒋鹗考叔赋江",
            "content": [
                "我梁既成，我民既平。",
                "侯知不矜，侯心载宁。",
                "帝曰汝归，其车宵片。",
                "予欲济川，邦因是经。",
                "民留我侯，敢与帝争。",
                "我帝我侯，眉寿无疆。",
                "",
                ""
            ]
        },
        {
            "title": "五月二十日还旧居有感",
            "content": [
                "晨光澹凉月，霁宇来清风。",
                "轻舟泛涟漪，初旭升瞳曨。",
                "水气散洲渚，蔓花缀榛丛。",
                "我行何所之，故林翳蒿蓬。",
                "舍掉理幽径，开颜揖前峰。",
                "出门望平皋，良苗郁以葱。",
                "恭惟昔先人，有此一亩宫。",
                "遗字满尘壁，所忧非困穷。",
                "但愿君与相，燮调致年丰。",
                "前途虽绵邈，初心如可辨。",
                "云何十年外，低徊犹有惮。",
                "蟋蟀鸣我阶，秋风岁将宴。",
                "日月岂待人，及今当自谏。"
            ]
        },
        {
            "title": "到荆州春物正佳枢使王公招宴欢甚已而幕府诸",
            "content": [
                "幕府尽时彦，淇辈非所伦。",
                "欢言念游子，载酒临江津。",
                "醉别足可惜，俛仰迹易陈。",
                "相期崇明德，芳烈垂千春。",
                "",
                ""
            ]
        },
        {
            "title": "吴文伯用李允蹈追字韵赠亦次答之",
            "content": [
                "鸡鸣市声起，冠盖日相追。",
                "终然寡同调，千里怀风期。",
                "忆从十年前，识君黄绢诃。",
                "安知淮海来，得此埙箎吹。",
                "武库森器宝，清庙陈尊彝。",
                "持君胸中富，自足夸一时。",
                "况今亨衢开，秣马随所之。",
                "功名何足道，谈笑观指麾。",
                "交情无远近，人事有合离。",
                "他年一尊酒，长恐劳相思。"
            ]
        },
        {
            "title": "挽南安钱知军佖",
            "content": [
                "风雅犹家学，精明独吏师。",
                "与人无轸域，於道不磷缁。",
                "天理终堪信，乡评久更思，",
                "见公虽已晚，恸哭为相知。"
            ]
        },
        {
            "title": "丁未仲夏海陵官舍家大人赏月作诗恭和元韵",
            "content": [
                "官署成乡社，人圆月正圆。",
                "清叹间里共，真乐酒中全。",
                "兴到因怀旧，诗成拟问天。",
                "芳樽幸长照，后会敢迁延。"
            ]
        },
        {
            "title": "送别常汉度知县",
            "content": [
                "世缘伤巧亦伤我，万古浮云瞬息过。",
                "唯有平心供日用，妙於养气发天和。",
                "细看局度兼诸老，谁道人才各一科。",
                "卓鲁从来公辅器，攀辕卧辙奈君何。"
            ]
        },
        {
            "title": "斗南竹林祠歌",
            "content": [
                "君不见唐河诸将兵马回，河朔百城门不开。",
                "边烽夜举天子怒，六龙晓发鸣春雷。",
                "金陵玉壘中道惑，澶渊一掷吁难哉。",
                "当时事势在国史，莱公之功不其伟。",
                "幽燕可还敌可臣，西顾宁论夏州李。",
                "用公不尽天所惜，天不生公更谁恃。",
                "嗟公雄豪从少年，如虎在山龙在渊。",
                "淮阴指撑楚归汉，望诸叱咤齐为燕。",
                "两朝五起岂不遇，胶漆摆撼难为坚。",
                "瘿相谗巧亦云极。鹤相恶谋何卒卒。",
                "青衫到骭吾一咍，羊酒道尔堪恤。",
                "可怜夷獠护装囊，相见神明扶正直。",
                "公安插竹南迁时，手回造化理不疑。",
                "云车风驭今来否，迎神送神姑尔为。",
                "萧萧寒绿泣江雨，长似襄阳堕泪碑。"
            ]
        },
        {
            "title": "次仲氏韵",
            "content": [
                "麴生真得圣之清，风味超然一座顷。",
                "肯向春寒慰牢落，令人心事转和平。"
            ]
        },
        {
            "title": "挽曾仲躬侍郎之室秦国太夫人冯氏",
            "content": [
                "数近期颐寿，尊封大国秦。",
                "三从皆鼎食，九族尽朝绅。",
                "神剑须重合，蟠桃不再春。",
                "只令彤史载，备福更何人。"
            ]
        },
        {
            "title": "送彭大老提舶泉南",
            "content": [
                "一时人物到如今，人望先生日已深。",
                "愿以苍生置怀抱，勿因空谷有遐心。"
            ]
        },
        {
            "title": "赠篆字高光远秀才",
            "content": [
                "书家千载得阳冰，想像规模亦眼明。",
                "心手相忘容力到，风姿迥出自天成。",
                "屠龙绝技常难售，画虎何人浪自名。",
                "良苦穷途说奇字，谁能载洒似西京。"
            ]
        },
        {
            "title": "挽楼文昌母安康太夫人汪氏",
            "content": [
                "积庆源流远，娠贤社稷光。",
                "斯文今北斗，举代一文昌。",
                "象服山河寿，斑衣日月长。",
                "生刍此时事，四海为悲凉。"
            ]
        },
        {
            "title": "书西溪僧壁",
            "content": [
                "问讯前贤沧海边，遥堤烟草故依然。",
                "谁言筦库功名薄，已活淮民二百年。"
            ]
        },
        {
            "title": "挽李中甫使君",
            "content": [
                "圭玉身无玷，春风物自熙。",
                "学非随俗尚，心故有天知。",
                "里社成邹鲁，交游不惠夷。",
                "思君兼众美，凋落使人悲。"
            ]
        },
        {
            "title": "挽徐居厚寺簿",
            "content": [
                "海内标元礼，毫端跨子长。",
                "学如开武库，材何壮明堂。",
                "忧患双蓬鬓，功名一郡章。",
                "汗青须好传，公死未应亡。"
            ]
        },
        {
            "title": "和甄云卿诗",
            "content": [
                "谁贪上常误长平，白日尘沙万里冥。",
                "死骨不应雠未雪，哀歌长觉气如屏。",
                "经生未减公孙董，边将何如去病青。",
                "安得君侯提八陈，春风犁偏漠南庭。"
            ]
        },
        {
            "title": "送彭大老提舶泉南",
            "content": [
                "人言西府厌编摩，归卧方山意若何。",
                "出处无心亦无累，宁知世上有风波。"
            ]
        },
        {
            "title": "挽胡子瑞",
            "content": [
                "三十年间事，论交踵父兄。",
                "叩门时下榻，话旧各伤情。",
                "我亦华双鬓，君仍隔九京。",
                "滞留违一恸，肠断暮云横。"
            ]
        },
        {
            "title": "小舟过吴江风雨大作夜泊三家村翌日风回到家",
            "content": [
                "短篷仅容坐，一滴不通雨。",
                "不料西南风，滂沛遽如许。",
                "荡摇首屡觞，跧弯背欲偻。",
                "笔经四桥侧，心动不敢语。",
                "茫洋万顷天，一叶纵掀舞。",
                "翻思田舍乐，甚念稿人苦。",
                "黄错随意泊，古木荫灵宇。",
                "小作鸡酒愿，欲祷辞未吐。",
                "觉来风回东，快便谁所与。",
                "平明八十里，到家日未午。",
                "万事一翻覆，戚欣何处所。",
                "舟定稍按摩，起身试步武。",
                "一室有余宽，洗杓命儿女。",
                "门外风涛急，闭门良可御。",
                "",
                ""
            ]
        },
        {
            "title": "母氏生日",
            "content": [
                "两年万里望飞云，惭愧慈亲费倚门。",
                "好在兰陔扶白发，依然梅蕊照清樽。",
                "斑衣愿保长称寿，石窌仍看叠拜恩。",
                "更问何时足怀抱，诜诜玉雪弄重孙。"
            ]
        },
        {
            "title": "读通鉴杂兴",
            "content": [
                "柴门三叩略从容，感激聊酬大耳公。",
                "常驱牛趁机春雨，人前元不似英雄。"
            ]
        },
        {
            "title": "题寒草岩",
            "content": [
                "寒草岩前春鸟啼，桃花无数点清溪。",
                "我行已到神仙窟，不比渔郎此路迷。"
            ]
        },
        {
            "title": "留妻兄张伯高",
            "content": [
                "千里三年别，轮肠日万周。",
                "交亲谁得似，声气早相求。",
                "把手儿能笑，开樽妇可谋。",
                "天寒须且住，未放剡溪舟。"
            ]
        },
        {
            "title": "章荆州再招宴渚宫重湖",
            "content": [
                "平生绛帐马荆州，肯念天涯万里舟。",
                "百丈便从沙岸发，聊镳还作渚宫游。",
                "芙蓉满意留连客，橙橘随时断送秋。",
                "不惜重湖重一醉，明朝巴峡暮猿愁。"
            ]
        },
        {
            "title": "陪间荆州九日登高晏示坐中呈二帅",
            "content": [
                "龙山东畔细腰宫，荆蜀元戎一笑同。",
                "正复楼台看戏马，何妨丝管送飞鸿。",
                "红萸黄菊年华里，落木长江晚思中。",
                "下客无才敌嘲弄，聊须整帽向西风。"
            ]
        },
        {
            "title": "碧云即事",
            "content": [
                "唧唧秋蛩鸣，耿耿秋夜长。",
                "简篇负初心，枕簟怯新凉。",
                "朝曦入疏牖，宿云散前冈。",
                "归欤一叶舟，浩歌听沧浪。"
            ]
        },
        {
            "title": "胡元迈集句作宫词二百求题跋为书两章",
            "content": [
                "五侯鲭具人间味，百衲衣裒天下工。",
                "宫体故宜供帖子，玉堂何日唤诗翁。"
            ]
        },
        {
            "title": "元日自警",
            "content": [
                "王春肇嘉气，天命未敢知。",
                "四十六年非，今日正一之。",
                "昭昭汝初心，敬戒以自持。",
                "神明监屋漏，此语不可欺。"
            ]
        },
        {
            "title": "赠淳安赵令",
            "content": [
                "吴越风声近，邾滕壤地邻。",
                "频书期面语，一见剧情亲。",
                "我本江海士，君真台阁人。",
                "莫忘今夕话，努力寿斯民。"
            ]
        },
        {
            "title": "七月一日独游顶山上方院",
            "content": [
                "涧水有奇观，山蝉发清歌。",
                "穹林翠光合，深谷凉风多。",
                "孤游正寂历，伫立久婆娑。",
                "平生颇须此，欲去意如何。"
            ]
        },
        {
            "title": "子宝东归以嘤其鸣矣求友声为韵作古诗七章宽",
            "content": [
                "哲人重出处，外物非所荣。",
                "凤包不吸粟，鸿冥安可矰。",
                "早知屠羊肆，无所用三牲。",
                "傥来变傥去，不平何足鸣。",
                "",
                ""
            ]
        },
        {
            "title": "挽陆景渊主簿",
            "content": [
                "儿女今何似，门阑想寂然。",
                "哀哀未白发，莽莽就黄泉。",
                "淮浦西风外，云溪宰木边。",
                "缄辞致千里，雨泪不能湔。"
            ]
        },
        {
            "title": "送池子文",
            "content": [
                "巾山秋思俯晴江，樽酒怀人惜异邦。",
                "千里谁能携客枕，一灯还此对寒窗，",
                "圣门莫忘心期远，文鼎何妨笑力扛。",
                "去去成名深自警，白云飞处倚门双。"
            ]
        },
        {
            "title": "挽曾原伯大卿",
            "content": [
                "世岂无全德，今犹见古人。",
                "大圭非刻画，天醴自清醇。",
                "未说功名地，犹令宇宙春。",
                "苍茫何处觅，丹素岂精神。"
            ]
        },
        {
            "title": "挽徐居厚寺簿",
            "content": [
                "始见偏何晚，新知不太深。",
                "书来浑一束，情厚有兼金。",
                "悄悄中宵别，哀哀万古心。",
                "有怀终挂剑，雪涕独难禁。"
            ]
        },
        {
            "title": "自警",
            "content": [
                "忿燥肝或裂，惧剧胆能破。",
                "吾身幸无苦，及兹无乃过。",
                "虚中阅万物，谷响聊应和。",
                "可令蟆蚀月，竟作蚁随磨。",
                "根危实易感，骤咽忽已唾。",
                "何当安知山，持用警氏惰。"
            ]
        },
        {
            "title": "寄高司户",
            "content": [
                "一官何用落边州，索漠风烟两见秋。",
                "犹喜逢君结诗社，如何别我向糟丘。",
                "高怀谁与论醒醉，杰句能无忆唱酬。",
                "万里云开对明月，相思清兴满南楼。"
            ]
        },
        {
            "title": "赠闾近道人",
            "content": [
                "子下几人能具眼，世间万事可忘言。",
                "犹将笔墨澜翻说，多笑先生不惮烦。"
            ]
        },
        {
            "title": "挽司马季若知郡",
            "content": [
                "榘薙犹前辈，襟怀更古风。",
                "子孙如谢傅，宾客爱山公。",
                "乔木千年思，晨星一瞬宛。",
                "彬彬看祠事，盛德世无穷。"
            ]
        },
        {
            "title": "上皇八十庆寿赦书至海陵敬成三十二韵",
            "content": [
                "禹迹乾坤旧，尧天日月新。",
                "龙躔临丙午，凤历首庚辰。",
                "卦直三阳泰，时通万物屯。",
                "暖音鸣嶰律，淑气鼓鸿钧。",
                "奕叶炎精旺，重光帝位真。",
                "昌期周一纪，正统接千春。",
                "盛事当今最，闳休受命申。",
                "慈皇跻八秩，天子寿双亲。",
                "宝册尊名衍，璇霄庆黄阵。",
                "昕朝移警跸，法仗翼先绅。",
                "晴日明黄道，和风度紫宸。",
                "欢声拥都市，喜色动君臣。",
                "陛戟三呼迥，箫韶九奏均。",
                "玉卮前肃穆，天语听温淳。",
                "拜舞班行退，邮传诏令谆，",
                "丰章加等列，旷泽浃兵民。",
                "三殿承颜邃，重孙奉酒频。",
                "叹如留晷景，跪起用家人。",
                "礼乐清都表，辉华率土滨。",
                "仪刑知子职，命赐侈君仁。",
                "即事论今昔，储祥轶混沦。",
                "陶姚非与子，文武尚臣辛。",
                "笑乐徒夸汉，规为陆袭秦。",
                "大安惭养志，西内益伤神。",
                "孰与深慈孝，昭哉绝配邻。",
                "内朝兼燕喜，视膳极常珍。",
                "家法长忠厚，渊衷愈畏寅。",
                "庙郊歆悦豫，宗社巩持循，",
                "世已歌天保，皇应感召旻。",
                "百年馀蛊弊，一日待经纶。",
                "雠敌终禽馘，神州复广轮。",
                "莫留毫发恨，作颂勒坚珉。"
            ]
        },
        {
            "title": "和陈亮功张次夔二同年唱酬廉字诚字之作",
            "content": [
                "早韭到晚菘，紫蓼用绿葵。",
                "古为声节士，此昧良自知。",
                "银鞍黄金络，绮户芙蓉闺。",
                "丈夫各自适，物理那能齐。"
            ]
        },
        {
            "title": "挽钱仲耕运使",
            "content": [
                "乐易无畦畛，宽平不细苛。",
                "人才随世狭，时望独公多。",
                "献纳开丹禁，风神照紫荷。",
                "谁令终远外，百岁转蓬科。"
            ]
        },
        {
            "title": "偶成",
            "content": [
                "小斋随分有琴书，此外萧然一物无。",
                "地僻最饶间意味，日长还得睡工夫。",
                "四时风月吾心友，千里云山古画图。",
                "天赐彩衣如鹤发，箪瓢足矣更何须。"
            ]
        },
        {
            "title": "即事",
            "content": [
                "凝云淡淡山苍苍，在影下照生湖光。",
                "渔舟散入绿苹去，划破琉璃三四行。"
            ]
        },
        {
            "title": "送陆华父归越",
            "content": [
                "四海桐江陆使君，阿咸诗律更通神。",
                "时无势力能推毂，独使文章老斩轮。",
                "万卷诗书堪遗子，千岩风月未全贫。",
                "青鞋布袜云门路，鸡黍容吾叩主人。"
            ]
        },
        {
            "title": "挽潘德夫左司",
            "content": [
                "综理何精密，胸中故坦然。",
                "爱民真为国，事世不欺天。",
                "霜气星台表，春风竹马前。",
                "湘江尽南海，遗绩尚千年。"
            ]
        },
        {
            "title": "读通鉴杂兴",
            "content": [
                "渭上耕屯望一秋，鼓行那复更迟留。",
                "落星误尽痴儿辈，长说宣王抗武侯。"
            ]
        },
        {
            "title": "哭东莱吕先生",
            "content": [
                "恸哭斯文祝，苍茫何问天。",
                "百年曾未半，千载忍无传。",
                "梁木谁扶厦，狂澜莫障川。",
                "吞声言不忍，有泪彻重泉。"
            ]
        },
        {
            "title": "送高南仲之华亭",
            "content": [
                "子向云间去，吾空泽畔吟。",
                "长因句中眼，不忘别时心。",
                "梁大蟠根大，渊泉汲绠深。",
                "丈夫千载事，莫待鬓霜侵。"
            ]
        },
        {
            "title": "泛东湖风浪作复止",
            "content": [
                "万顷重湖东复东，意得得怕打头风。",
                "故畦遗穗粼粼在，野水寒林处处通。",
                "鸿雁汀洲渺葭苇，牛羊篱落见儿童。",
                "衣冠尘土空头白，惭愧扁舟把钓翁。"
            ]
        },
        {
            "title": "挽李中甫使君",
            "content": [
                "发轫期行志，鸣琴最得民。",
                "渊鱼何用察，桑雉本来驯。",
                "可叹双旌暮，犹歌五袴新。",
                "谁为良吏传，吾欲表斯文。"
            ]
        },
        {
            "title": "送张敬夫栻以追送不作远为韵赋诗五章藉手言",
            "content": [
                "轩冕付傥来，良贵应自有。",
                "若人出处间，与世揭山斗。",
                "雅宜践高门，断国极可不。",
                "临风耿予思，雾雨深稂莠。",
                "凛然岩冬柏，特立终耐久。",
                "",
                ""
            ]
        },
        {
            "title": "山庵即事",
            "content": [
                "田田荷叶作老色，楚楚菊丛生细香。",
                "落日空山归鸟尽，夫筇独自到池塘。"
            ]
        },
        {
            "title": "题黄岩溪",
            "content": [
                "得雨溪声壮，无风云气多。",
                "山花依翠竹，滩石乱寒莎。",
                "樵父谷中出，牧儿牛背歌。",
                "逢人间尘世，扰扰意如何。"
            ]
        },
        {
            "title": "舟宿莫城",
            "content": [
                "泽国寒初重，霜天晚自温。",
                "孤舟一杯酒，斜月数家村。",
                "美睡聊相补，劳生得列论。",
                "烛湖疑在眼，灯火闭柴门。"
            ]
        },
        {
            "title": "挽所子美侍郎",
            "content": [
                "万里鹏才息，千年鹤近归。",
                "光荣大所羡，间乐意终违。",
                "碧海沉佳气，空山送落晖。",
                "翟公生死冢，雨泪独沾衣。"
            ]
        },
        {
            "title": "送别惟肖赞府",
            "content": [
                "如椽老笔健文章，枉对槐间雁鹜行。",
                "只共低头了官事，忽惊举手劝离觞。",
                "百年可落尘埃梦，一瓣曾薰知见香。",
                "珍重平生安东法，穷通何地不徜徉。"
            ]
        },
        {
            "title": "挽周南夫寺簿",
            "content": [
                "狱寺平反助，仪曹簿正明。",
                "嘉猷新入告，天语重恩荣。",
                "起滞方如此，论功百未成。",
                "茫茫天理昧，叹惜恨难平。"
            ]
        },
        {
            "title": "送彭子复临海令满秩",
            "content": [
                "君侯古循吏，及物如春家，",
                "民间自宁一，堂上何从容。",
                "平生眼中人，此尹未易逢。",
                "吏道益可悲，非君吾孰从。"
            ]
        },
        {
            "title": "赠桐庐县令",
            "content": [
                "偶然姓字齿乡评，若误旁人问弟兄。",
                "五斗还来作邻社，一杯真此定宗盟。",
                "公怀荦荦英雄事，我独区区丘壑情。",
                "便看蛟龙擘云起，何由鸿雁作行鸣。"
            ]
        },
        {
            "title": "送胡婿晋远赴嘉兴酒官",
            "content": [
                "逃暑吾无地，将家子在涂。",
                "随宜简人事，莫久往行都。",
                "最肯加餐否，刚能却酒无。",
                "功名殊未晚，爱惜万金躯。"
            ]
        },
        {
            "title": "傅惟肖赞府假西游集作长篇送还奇甚次其韵",
            "content": [
                "醉乡不游游睡乡，眼花对案如迷藏。",
                "梦踏秋草悲蛩螀，风松露菊三径荒。",
                "忽然欠伸日在廊，悟此身世何荒唐。",
                "故书弃掷尘满箱，鲁堂不复闻丝簧。",
                "镜中容颜老不扬，浪求斗升助糟糠。",
                "江湖兰佩芙蓉裳，踟蹰不归愁断肠。",
                "伟君威凤鸣朝阳，文章五色照我傍。",
                "艳如屈宋班马香，千载作者蔚相望。",
                "对床泮水月满堂，追游山椒款宝坊。",
                "剧谈爝火明寒窗，何如光芒万丈长。",
                "空吟平子四愁章，欲报英琼无可将。",
                "明朝痴儿公事忙，从今谢君当括囊。"
            ]
        },
        {
            "title": "挽诸葛寿之",
            "content": [
                "命矣三年病，在乎百岁期。",
                "尸饔犹有母，传业更无儿。",
                "便作平生尽，空多国士知。",
                "增光在金友，人得记埚篪。"
            ]
        },
        {
            "title": "万景楼三首用韵",
            "content": [
                "皛皛三江水，岧岧百尺楼。",
                "云山接南训，风景冠西州。",
                "徙倚乾坤大，徘徊岁月流。",
                "明朝怅回首，湖海一归舟。"
            ]
        },
        {
            "title": "山庵感旧",
            "content": [
                "短桥横涧有粗庐，俨立苍髯六丈夫。",
                "长忆儿时弄泉石，谁令学宦走江湖。",
                "泠风试作琴三叠，凉月还须酒一壶。",
                "杖屡无忘数来往，不妨樵路小崎岖。"
            ]
        },
        {
            "title": "杭都旅舍腊日感事",
            "content": [
                "三年腊日常为客，愁绝梅花独自看。",
                "万里尘沙走西蜀，九衢风雪卧长安。",
                "生来可是儒冠误，老去偏知世路难。",
                "安得长间伴溪叟，醉歌时掣钓鱼竿。"
            ]
        },
        {
            "title": "石应之校书招同胡崇礼赵几道几道饮白莲社晚",
            "content": [
                "白莲远公社，不能致渊明。",
                "雷峰峰下庵，乃复浪此名。",
                "野客当暑来，喜甚荷风生。",
                "柳渚睇窈窕，竹房步纡萦。",
                "西轩正虚寂，一镜湖光平。",
                "小饮试谈噱，高吟发幽清。",
                "两士幕府彦，主人芸阁英。",
                "我虽漫浪者，颇复同胜情。",
                "六合自今古，百年各经营。",
                "悠然一笑粲，急雨催诗成。",
                "",
                ""
            ]
        },
        {
            "title": "山庵秋夕",
            "content": [
                "山晚下樵牧，秋声生夜长。",
                "精庐脱尘想。倦枕惬新凉。",
                "万里一筇在，百年双鬓苍。",
                "定知间有味，不必醉为乡。"
            ]
        },
        {
            "title": "自东屯夜还舟中",
            "content": [
                "白帝水云暗，东屯灯火归。",
                "春泥悭弊屐，山雨湿征衣。",
                "远役谅难践，胜情那得违。",
                "关城吏相笑，痴绝似君稀。"
            ]
        },
        {
            "title": "三用妙沙字韵简叔刚",
            "content": [
                "雄心八骏骋流沙，猛气千人废咄嗟。",
                "总有画图堪叹息，应无大药驻容华。",
                "田园终胜为形役，餐饭聊须努力加。",
                "此语非君谁举似，夜阑清坐落灯花。"
            ]
        },
        {
            "title": "题光福刘伯祥所藏东坡枯木及渔村落落照图",
            "content": [
                "夕阳雁影江天，明月芦花醉眠。",
                "乞我烟波一叶，伴君西塞山边。"
            ]
        },
        {
            "title": "见岩桂有感",
            "content": [
                "苦被天香恼，葱珑又一枝。",
                "年年秋好处。故故月明时，",
                "胜绝何妨晚，凄凉却直宜。",
                "客愁添白发，辜负小山期。"
            ]
        },
        {
            "title": "和简叔",
            "content": [
                "落日衔山山更青，间云敛尽绿烟横。",
                "危亭独倚阑干遍，又听疏钟第一声。"
            ]
        },
        {
            "title": "和答吴斗南中秋见怀并约五子合见过",
            "content": [
                "百里平湖一夜舟，跂予东望渺离愁。",
                "可能无意山阴雪，空复相思楚泽秋。",
                "宣待君今即召，草堂移我欲归休。",
                "诗来已拜千工诺，得得开帆莫转头。"
            ]
        },
        {
            "title": "挽李中甫使君",
            "content": [
                "书卷平生事，篝灯静夜分。",
                "韵钧奏韩柳，黼黻补卿云。",
                "不鄙频挥尘，曾窥一运斤。",
                "词人嗟不遇，地下早修文。"
            ]
        },
        {
            "title": "挽方躬明运使",
            "content": [
                "少学真山立，中年久陆沉。",
                "斗牛光淡荡，湖海气雄深。",
                "晚节储边策，平生许国心。",
                "呜呼死诸葛，松柏坐萧森。"
            ]
        },
        {
            "title": "留妻兄张伯高",
            "content": [
                "叹息青云器，功名指掌中。",
                "星星今一老，衮衮看诸公。",
                "饮剧休辞醉，文高不送穷。",
                "丈夫心事在，未许俗人同。"
            ]
        },
        {
            "title": "闻南轩张先生下世感忱有作",
            "content": [
                "中原天意定何发，岂谓人才不素储。",
                "前辈老成今殄瘁，丁年豪隽重萧疏。",
                "武侯岁晚出师表，贾谊平生流涕书。",
                "社稷无疆恩泽厚，小臣何敢议盈虚。"
            ]
        },
        {
            "title": "海陵岁暮",
            "content": [
                "城郭依荒草，风云带极边。",
                "犹多故时老，共说太平年。",
                "岁聘皇华去，秋防戍鼓眠。",
                "谁知明主意，拊髀忆青毡。"
            ]
        },
        {
            "title": "侄孙诗",
            "content": [
                "寿母重孙始见渠，天教四世保同居。",
                "精神已是千金子，事业应须万卷书。",
                "亲戚满前非落寞，杯盘随分不萧疏。",
                "晬盘先揽文房宝，他日无优入异闾。"
            ]
        },
        {
            "title": "送德安五休司户",
            "content": [
                "相逢何必早，倾盖已知心。",
                "璞玉常金质，高山流水音。",
                "眼中江汉阔，别后雪云深。",
                "莫作穷途难，功名始自今。"
            ]
        },
        {
            "title": "挽刑邦用",
            "content": [
                "十载潜心学有方，韬藏曾不露锋鋩。",
                "前途万里能脂辖，此志伤君死未忘。"
            ]
        },
        {
            "title": "石龟古梅",
            "content": [
                "妙绝人间独此逢，石龟峰下野桥东。",
                "亭亭玉骨氷肌子，栉栉苍髯绿发翁。",
                "偃蹇生怀千古意，萧疏元是一家风。",
                "何妨少入时人眼，鼎鼐终论第一功。"
            ]
        },
        {
            "title": "寄通州徐居厚使君",
            "content": [
                "久已安时论，狂因叹史才。",
                "及知前辈少，谁说过江来。",
                "日月间难得，星霜老易催。",
                "阳秋百年事，作意莫迟回。"
            ]
        },
        {
            "title": "上史魏公寿三首",
            "content": [
                "清都绛阙拱慈皇，鹤驾鸡鸣起未央。",
                "父子至情如一日，国家庆事冠前王。",
                "公功实作风云旧，帝学于今日月光。",
                "天寿两宫千万岁，端留元老赞明昌。"
            ]
        },
        {
            "title": "郑倅是岁七月同游和余韵复和酬之",
            "content": [
                "高人遗世纷，山水好常酷。",
                "监州当暑来，风露劳栉沐。",
                "千里生清凉，万象入睐瞩。",
                "公余事幽讨，驾言访容谷。",
                "岂知丛尔县，有此壮哉瀑。",
                "飞盖缭崇阿。响屐穿翠簏。",
                "林声疑雨鸣，石怪若斧覆。",
                "辉辉倚天剑，凛凛寒水玉。",
                "画图见所稀，瑶琴写难足。",
                "余霏湿巾袂，莹色照眉目。",
                "平生此会心，一笑欲捧腹。",
                "酒间出新篇，明珠粲盈掬。",
                "留作岩壑光，长令鬼神伏。",
                "东山怀太傅，濂溪相茂叔。",
                "逸兴渺乾坤，真赏谢丝竹。",
                "何由频执鞭，云峰恣游宿。"
            ]
        },
        {
            "title": "和仲氏除夕书怀",
            "content": [
                "头颅遂如许，忽忽意多违，",
                "渐合知天命，能无悟昨非。",
                "春觞欣母寿，秋谷为民祈。",
                "猿鹤应催我，尘埃好振衣。"
            ]
        },
        {
            "title": "九日偕同寮至破山还饮誓清亭是日上雨寻霁自",
            "content": [
                "九日仍良宴，三年记此亭。",
                "寒花还粲粲，衰鬓转星星。",
                "薄宦惊离合，浮生任醉醒。",
                "明年应话我，千里越山青。",
                "",
                ""
            ]
        },
        {
            "title": "和项平父送别",
            "content": [
                "长江风景旧闻知，雪里经行变大奇。",
                "官舍荒凉乏松竹，边城清晏少文移。",
                "有时怀古登临久，自省无才职分卑。",
                "白日闭门还独笑，读书吾亦太营私。"
            ]
        },
        {
            "title": "悼赵提干",
            "content": [
                "伟岩佳公子，功名中自强。",
                "力臻门户立，学务本源长。",
                "命服空遗像，斑衣负北堂。",
                "增辉赖金友，笔墨妙揄扬。"
            ]
        },
        {
            "title": "和李季章校书西湖即事三首",
            "content": [
                "舴艋填芳渚，秋千闹粉墙。",
                "人争桃李节，吾忆藕花凉。"
            ]
        },
        {
            "title": "寄王明叔提干",
            "content": [
                "万里锦官城，经年吒友生。",
                "笑谈元不数，心迹故难并。",
                "别酒梅花粲，追途江月明。",
                "书来犹缱绻，三叹故人情。"
            ]
        },
        {
            "title": "句",
            "content": [
                "牛车担负愧高义，当知薄命非倪宽。"
            ]
        },
        {
            "title": "东归留别幕中同舍",
            "content": [
                "我家客星里，少小钓寂寞。",
                "推迁堕尘纲，世味终然薄。",
                "万里携一身，俛仰叹今昨。",
                "抖擞莱子衣，归欤老林壑。"
            ]
        },
        {
            "title": "客思",
            "content": [
                "意作西江去，其如客思何。",
                "无情秋色老，不尽楚山多。",
                "且赋南蛮句，休怀下里歌。",
                "平生一柱观，明日得经过。"
            ]
        },
        {
            "title": "鄞川道中呈友人",
            "content": [
                "青山不断烟苍苍，梅花如雪东风香。",
                "春来天地恰十日，眼见草木生辉光。",
                "清溪行舟暮鸣橹，并舡开樽共君主。",
                "人生邂逅自可怜，明日江东听江雨。"
            ]
        },
        {
            "title": "和楼尚赋赵大资大资重楼柏梁体",
            "content": [
                "浙中岩壑天下雄，越绝宛委吴穹窿。",
                "钟奇角秀劳神工，复有四明冠南东。",
                "云南云北森横纵，仟圣所宅光葱珑。",
                "公楼极览面面同，江霏海日开冥濛。",
                "翠屏列立千万峰，胜画孔雀乡芙蓉。",
                "春晴百花度香风，秋原下瞰禾黍芃。",
                "城郭游人纷蝶蜂，笙歌间发罗绮丛。",
                "我公心境百炼铜，眼底万物归陶熔。",
                "姬公胡留曲阜封，东平骠骑合侍中。",
                "小出勋业垂无穷，手扶日毂驾六龙。",
                "丹心正色羞容容，飘然谢出明光宫。",
                "坐收全名擅高踪，锦衣故里还过逢。",
                "筑室百堵声隆隆，雅素不穷丹雘功。",
                "移花种竹亲圃农，直嫌看山隔崇墉。",
                "层楼开豁星斗胸，晨登坐达夕鼓咚。",
                "有书满架酒不空，眼明脚健颜颊红。",
                "身佩安危唐晋公，何妨绿野对洛嵩。",
                "文昌更似香山翁，与公胜日长相从。",
                "一谈一笑如春浓，清叹不奏淫乐矇。",
                "高山流水操处钟，新篇络绎疲奴僮。",
                "寒生感公恩义重，草根窃亦吟秋虫。",
                "扁舟登门频宿舂，敢逐炎凉如燕鸿。"
            ]
        },
        {
            "title": "二月十十五同赵景孟胡晋远游四明山",
            "content": [
                "乍晴天宇莹无尘，短策轻衫发兴新。",
                "过鸟一声如劝客，青山万叠总迎人。",
                "回头便与氛埃隔，入眼真於水石亲。",
                "尽意登临休计日，此行端不负芳春。"
            ]
        },
        {
            "title": "子宝东归以嘤其鸣矣求友声为韵作古诗七章宽",
            "content": [
                "一年三送君，到家能几程。",
                "白云耿我怀，更想啼孩婴。",
                "过门道无恙，忧端幸少平。",
                "因之慰猿鹤，无为长怨声。",
                "",
                ""
            ]
        },
        {
            "title": "挽公阳杨秉修处士",
            "content": [
                "饱说杨居士，沉浮楚越间。",
                "高怀渺云海，健句压江山。",
                "岁晚还家乐，生平满意间。",
                "合存耆旧传，百世表乡关。"
            ]
        },
        {
            "title": "顶山祷雨",
            "content": [
                "官身缚尘事，日日如丝棼。",
                "驾言适秋郊，开颜慰艰勤。",
                "大田平如席，多稼绿於云。",
                "早熟有饷获，晚播方耦耘。",
                "停鞭问父老，笑语何欣欣。",
                "今年大好麦，稻复当十分。",
                "天应怜百姓，似亦怜令君。",
                "我本无善政，谤骂常纷纭。",
                "独惭龙公赐，一念如相闻。",
                "尚忧北山外，渐有龟坼文。",
                "为尔乞终惠，洁济炷炉薰。",
                "何当足吾愿，丰年周九垠。"
            ]
        },
        {
            "title": "挽叶无咎",
            "content": [
                "偃室多宾客，周南隔岁年。",
                "我穷甘悄悄，君义独悁悁。",
                "病著心何壮，书来墨尚鲜。",
                "含桃饷进节，一念卫悽然。"
            ]
        },
        {
            "title": "挽石应之提刑",
            "content": [
                "芹泮清灯夜，山亭皂盖春。",
                "重更双使节，总为两淮民。",
                "德意人人浃，工夫事事新。",
                "帝城车马外，才此寄经论。"
            ]
        },
        {
            "title": "挽钱仲耕运使",
            "content": [
                "濒海安监筴，潢池息盗兵。",
                "上常高计画，公不谓功名，",
                "恻怛忧郁志，驱驰报国情。",
                "双溪遗爱，歌颂未收声。"
            ]
        }
    ]
}