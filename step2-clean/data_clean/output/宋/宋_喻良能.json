{
    "dynasty": "宋",
    "author": "喻良能",
    "intro": "",
    "items": [
        {
            "title": "磬湖居士得片石于斗坡山其长五尺其广一尺有",
            "content": [
                "六丁驱石日本，堕落斗坡山中。",
                "一片苍珪紫玉，几回秋雨春风。",
                "不假镌镵刻削，自然巧妙嵌空。",
                "居士置之朝爽，是谓飞来小峰。",
                "",
                ""
            ]
        },
        {
            "title": "送洪右史赴召三首",
            "content": [
                "胸蟠补衮五色丝，笔驱波涛三峡词。",
                "上追班马真辈行，下视燕许如儿嬉。",
                "拙工废绳那足道，巧匠缩手今当施。",
                "前途着鞭政须急，玉堂独步非公谁。"
            ]
        },
        {
            "title": "琵琶亭",
            "content": [
                "琵琶人去几经秋，司马青衫亦故丘。",
                "唯有当时亭下水，无情依旧更东流。"
            ]
        },
        {
            "title": "奉酬王宗丞用宿大木寺韵见赠",
            "content": [
                "誉处千钧重，文章一世雄。",
                "诗工穿月胁，檄好愈头风。",
                "北岳关山碧，南州荔子红。",
                "使君今北海，还许一樽同。"
            ]
        },
        {
            "title": "读书",
            "content": [
                "傍砌看黄妳，临池诵子虚。",
                "顾惭虽耗忘，聊复惜居诸。",
                "屋上两鸜鹆，波间双鲤鱼。",
                "疑他不识字，何事也听书。"
            ]
        },
        {
            "title": "题听雨轩",
            "content": [
                "小轩在官舍，不与嚣尘并。",
                "清池浸窗槛，修篁碍檐楹。",
                "几当迢迢夜，听此潇潇声。",
                "怀哉对床约，辗转难为情。"
            ]
        },
        {
            "title": "怀东嘉先生因诵老坡今谁主文字公合把旌旄作",
            "content": [
                "直道盖中朝，雄名横六合。",
                "吾道其非邪，胡为未舟楫。",
                "",
                ""
            ]
        },
        {
            "title": "李大著惠示诗卷次韵首篇为谢献之",
            "content": [
                "辱赠舂容卷轴新，悬知蚤岁擅诗声。",
                "千林有韵霜风劲，一点无尘霁月清。",
                "细味班香兼宋艳，自惭白俗与元轻。",
                "欲哦恶语赓妍倡，一夜昏花对短檠。"
            ]
        },
        {
            "title": "留别王嘉叟检正",
            "content": [
                "初寮久已往，今谁主文盟。",
                "王公有嫡孙，见者服且惊。",
                "胸中九云梦，笔端三折拔。",
                "招致道山中，掉头不肯应。",
                "论事常山蛇，持身玉壶冰。",
                "平生谢先容，要津真自登。"
            ]
        },
        {
            "title": "岩桂",
            "content": [
                "枝头金粟色偏匀，空里非烟气自薰。",
                "莫把白旃檀漫比，香浓犹得逆风闻。"
            ]
        },
        {
            "title": "次韵逢使君寺丞见赠",
            "content": [
                "冰花零乱飞庭户，夜色晶莹似三五。",
                "诗仙晓赠白雪篇，便觉清风追吉甫。",
                "区区五斗不知疲，故园应有北山移。",
                "冻冷不暇搜佳句，千里归心到乡树。"
            ]
        },
        {
            "title": "游柴桑怀渊明二绝",
            "content": [
                "语客归休醉欲眠，素琴虽蓄本无弦。",
                "南窗寄傲北窗卧，买断清风不用钱。"
            ]
        },
        {
            "title": "二月十五日陪府公出郊劝农",
            "content": [
                "雨过郊原草色匀，元戎小队出城闉。",
                "聊穿阡陌沟塍路，遍劝耡耰襫人。",
                "红杏梢头春意好，绿杨深处鸟声新。",
                "此行端为劭农设，肯学醺酣吐锦茵。"
            ]
        },
        {
            "title": "题李通判断桥图",
            "content": [
                "桥上笋舆岌岌，桥下浪波沄沄。",
                "但觉往来无恼，不知观者伤神。"
            ]
        },
        {
            "title": "咏怀",
            "content": [
                "一夔方佐舜，二公还相周。",
                "三杰从高祖，四皓屈留侯。",
                "五龙翔日边，六逸啸溪头。",
                "七贤傲竹林，八仙隐糟丘。",
                "九老山中卧，十友方外游。",
                "百炼竟不变，千载存风流。",
                "名节良足贵，万事真悠悠。"
            ]
        },
        {
            "title": "思归",
            "content": [
                "五载怀归不得归，故园想像每依依。",
                "蚕生村落桑黄长，麦熟田家稚子肥。",
                "谷鸟缓歌金缕曲，箨龙浑著老莱衣。",
                "一篇未就张衡赋，漫向成均咏式微。"
            ]
        },
        {
            "title": "题归宗寺",
            "content": [
                "寺因逸少曾为宅，峰自秦皇已得名。",
                "不独山南称最古，故应江左号尤清。",
                "路趋绛阙山梁险，奁隐金轮石镜明。",
                "谁信尘埃倦游客，西风还许杖藜行。"
            ]
        },
        {
            "title": "送侍御帅夔府",
            "content": [
                "四海犹多事，中原未版图。",
                "皇心思启沃，赤子望沾濡。",
                "八阵难留滞。三阶拱进趋。",
                "藏弘宁有意，江左待夷吾。"
            ]
        },
        {
            "title": "彦礼知丞上巳过访流觞於爱山之曲水",
            "content": [
                "年来曲水竞流觞，元巳夫君访草堂。",
                "波撼石麟杯斝乱，风翻花片笑谈香。",
                "哦松适意清篇富，闭户端忧白日长。",
                "更约来年春好处，重来相与醉沧浪。"
            ]
        },
        {
            "title": "次韵郭删定观潮四绝",
            "content": [
                "忆昔初为总角儿，年年秋后厌旌旗。",
                "只今廓廓浑无事，樽酒何妨乐圣诗。"
            ]
        },
        {
            "title": "寄周彦礼知丞楼文举司理",
            "content": [
                "从容里闬待时须，二老风流孰与俱。",
                "迁善节香如故否，望云迎月更佳无。",
                "醲寒凛凛侵衣袂，薄雪斑斑入书图。",
                "欲把一杯论旧事，五年魂梦隔江湖。"
            ]
        },
        {
            "title": "为周提宫题尚友堂",
            "content": [
                "先生高节昭流俗，未应名宦能羁束。",
                "归来卜筑傍泉石，洒落轩楹照山谷。",
                "外罗君子六千人，中有插架三万轴。",
                "我尝一日坐其间，至今清兴犹堪掬。"
            ]
        },
        {
            "title": "读书",
            "content": [
                "一饱无馀事，平生万卷书。",
                "短檠头雪白，端为惜居诸。"
            ]
        },
        {
            "title": "次韵王待制游东坡留题十一绝",
            "content": [
                "前代乐天今复见，后身元亮更何疑。",
                "百年人物有谁在，千古声名无尽时。"
            ]
        },
        {
            "title": "立秋日迓宣谕中丞奉怀宋嗣宗",
            "content": [
                "绣斧离朝右，羸骖走道周。",
                "侵星宵不寐，曝日夕初休。",
                "天地方炎暑，山林漫早秋。",
                "广文官舍静，应念汗交流。"
            ]
        },
        {
            "title": "对厅口号",
            "content": [
                "欢声喜气溢黄堂，解愠风清化日长。",
                "簪绂尽倾千里目，冕旒遥祝万年觞。",
                "韵敲碧玉檀栾嫩，色斗红妆菡萏香。",
                "共庆庞恩新浃洽，圣君文母寿无疆。"
            ]
        },
        {
            "title": "凝霜阁",
            "content": [
                "归然飞阁榜凝霜，雪散冰丸却暑方。",
                "治郡风流无处觅，只应栋宇是甘棠。"
            ]
        },
        {
            "title": "王丞相生辰",
            "content": [
                "金华千仞摩穹苍，双溪迢迢碧流长。",
                "清淑之气从风翔，霜缣雾縠不足当。",
                "真贤挺生金玉相，上撷屈艳薰班香。",
                "畴昔视草居明光，鸿文大册压常杨。",
                "既升紫枢兵气扬，运筹决胜如子房。",
                "鸿钧一气转混茫，相吉崇璟何足方。",
                "直与夔龙为雁行，烟火万里俱耕桑。",
                "冠带百蛮走梯航，玉皇案前勤赞襄。",
                "坐令我宋如虞唐，中书事业殊未央。",
                "二十四考嗤汾阳，北堂西母寿而康。",
                "荣封大国富井疆，锦衣命服粲煌煌。",
                "麻姑一半鬓未霜，亭亭玉树阶兰芳。",
                "徽献凝操书道昌，向来王谢今只王。",
                "十倍江左浩莫量，四海同词祝寿觞。",
                "愿公寿比赤松强，永作一柱扶明堂。"
            ]
        },
        {
            "title": "谢监丞子长雪中四绝",
            "content": [
                "江边钓雪翁荷笠，道上行人马度桥。",
                "说与儿童须爱惜，莫贪琼屑撼长条。"
            ]
        },
        {
            "title": "湖上二绝",
            "content": [
                "轻阴疏雨帝城西，目断裙腰绿正齐。",
                "处处春风围绣幕，行云莫与湿障泥。"
            ]
        },
        {
            "title": "寄张君玉",
            "content": [
                "橘亭一别五回冬，寤寐何曾置此翁。",
                "二十五声秋后点，八千里外月明中。",
                "夫君不寄平安信，而我方栖簿领丛。",
                "三峡江高天共远，侧身西望兴何穷。"
            ]
        },
        {
            "title": "次韵马驹父晚菊五绝",
            "content": [
                "朔风吹冷破檀心，浥露匀铺琐碎金。",
                "喜见鲜鲜长踊跃，只应吏部独知音。"
            ]
        },
        {
            "title": "王枢使生辰",
            "content": [
                "金华千古赤松宅，中有初平叱羊石。",
                "双溪衮衮泻苍波，三洞潭潭接天碧。",
                "钟英孕粹昴星精，文章蚤岁瑞王廷。",
                "横飞直上九万里，红颜两鬓何青青。",
                "金銮畴昔挥毫处，尝草尺书招赞普。",
                "职亲孰听玉宸钟，夜分更秉金莲炬。",
                "只今右府冠枢衡，坐运精神驱五兵。",
                "一烽莫睹狼烟燧，四海不闻金革声。",
                "苍生颙颙待霖雨，黄屋便蕃颁异数。",
                "姓名久已覆金瓯，东街行筑沙堤路。",
                "江左夷吾望更尊，二十四考何足论。",
                "已见威棱动蛮貊，会看勋业照乾坤。",
                "六十门生焚蕙炷，再拜祝公如卫武。",
                "柱石皇家不计年，长容矿质入陶甄。"
            ]
        },
        {
            "title": "至德",
            "content": [
                "至德春山紫翠堆，楚东征吏又重来。",
                "是中正好觅佳句，扪腹自怜无此才。"
            ]
        },
        {
            "title": "偶成",
            "content": [
                "寓居东青城北端，夏室阴阴簟色寒。",
                "瓜盘那复集蝇蚋，研沼似欲生波澜。",
                "奇奇怪怪石几壑，谡谡苍苍竹数竿。",
                "枕扇衣斑自不恶，时文思索愧空餐。"
            ]
        },
        {
            "title": "怀东嘉先生因诵老坡今谁主文字公合把旌旄作",
            "content": [
                "作诗必坡老，作文必欧公。",
                "欲知鸣道心，端与二公同。",
                "",
                ""
            ]
        },
        {
            "title": "同德坊寓居",
            "content": [
                "天地方摇落，江湖入梦思。",
                "三为京辇客，十见载华移。",
                "亹亹金闺直，萧萧素发垂。",
                "残年饱吃饭，细诵少陵诗。"
            ]
        },
        {
            "title": "次韵杨廷秀郎中游西湖十绝",
            "content": [
                "裴园亭榭水之滨，草树云烟满目横。",
                "尽日对山仍把酒，兹游绝胜若耶行。"
            ]
        },
        {
            "title": "游鹿田三洞",
            "content": [
                "东西两鹿田，上下三洞天。",
                "苔径劣容足，石门低及肩。",
                "乳窦断还滴，天窗皓仍玄。",
                "何当出樊笼，悠哉聊永年。"
            ]
        },
        {
            "title": "乙未咏梅",
            "content": [
                "疏枝倚竹更临池，一饷清寒瘦雪肌。",
                "恰似玉儿初识面，朱唇苏颊总相宜。"
            ]
        },
        {
            "title": "谢监丞子长雪中四绝",
            "content": [
                "万玉妃来遣目迷，缟裙练帨颤鸾篦。",
                "令人却忆桐川路，粉蘂垂垂照玉谿。"
            ]
        },
        {
            "title": "侍亲由三山还东阳",
            "content": [
                "南雪不到地，玄冬偏满山。",
                "春风仍料峭，彩袂正斓斑。",
                "广厦千间静，虚空一宿閒。",
                "此身如羽翼，飞倦始知还。"
            ]
        },
        {
            "title": "席上",
            "content": [
                "奉常珍重末僚情，许以疏慵簉俊英。",
                "已办初筵酬物色，更将馀事到诗盟。",
                "贪吟不惜挥貂笔，忍醉何妨釂兕觥。",
                "细踏芳菲过腴润，桃蹊红雨报新晴。"
            ]
        },
        {
            "title": "伯兄由临海归省出示近诗次韵奉别",
            "content": [
                "相别既四载，相看如友生。",
                "未成投辖饮，先作倒衣迎。",
                "夜雨方同听，秋风又独行。",
                "不堪分手处，霜重雁行轻。"
            ]
        },
        {
            "title": "过分水岭初出建宁界",
            "content": [
                "辛卯逾闽峤，淳熙出建关。",
                "弥漫第五渡，险绝百重山。",
                "近夏凉风发，新晴丽景还。",
                "翠烟飞缥缈，好乌语绵蛮。",
                "密树青罗幄，连峰碧玉环。",
                "野英纷剨剨，岩溜碎潺潺。",
                "小艇横清泚，飞桥截碧湾。",
                "机舂流水激，架厂石崖悭。",
                "紫笋和泥采，青梅带叶攀。",
                "未能供旨味，聊得悦慈颜。",
                "取醉三杯适，欹眠一饷闲。",
                "自怜霜鬓白，人羡彩衣斑。",
                "物色挥毫里，家山隐几间。",
                "狂歌聊尔耳，同志傥吾删。"
            ]
        },
        {
            "title": "曲水",
            "content": [
                "不是山阴画，清流曲更方。",
                "欲知三面景，绝胜九回肠。"
            ]
        },
        {
            "title": "有感二首",
            "content": [
                "冉冉新华发，飕飕敝黑裘。",
                "一官方半刺，六十已平头。",
                "稠叠耶溪泛，崎岖禹穴游。",
                "未能江海去，聊作稻粱谋。"
            ]
        },
        {
            "title": "题蓝田松竹图",
            "content": [
                "风姿凛凛千君子，冠剑堂堂两大臣。",
                "著我中间哦五字，只应斯立是前身。"
            ]
        },
        {
            "title": "次韵陈鲁望郎中",
            "content": [
                "笔底词华盛，宁论大小山。",
                "敷腴建安际，古澹贞元间。",
                "未许窥三昧，时容见一斑。",
                "草堂诗律在，风味唤仍还。"
            ]
        },
        {
            "title": "读侍御去国集次韵卷首赴召",
            "content": [
                "先生一饭不忘主，诗句端如杜少陵。",
                "敬读新编二百首，凛然风采照隆兴。"
            ]
        },
        {
            "title": "送参议林郎中",
            "content": [
                "人孰不识面，相知贵知心。",
                "唯我与夫子，倾盖成断金。",
                "畴昔居京邑，庀职偶相临。",
                "肯纡钟期聪，俯听牙弦琴。",
                "讲说三百篇，一一蒙赏音。",
                "朅来钟山旁，休沐同搜吟。",
                "联镳照湖侧，携手天衣岑。",
                "飞鸣互嘤嘤，和乐长愔愔。",
                "无诗不属和，有酒相与斟。",
                "饷我破羌帖，佳妙同来禽。",
                "复遗先圣像，摹写自孔林。",
                "二年如巨蛩，一旦辰与参。",
                "襟期自兹远，诗盟几时寻。",
                "愿言蚤盍簪，无为徒滞淫。"
            ]
        },
        {
            "title": "挽盐官县丞何公",
            "content": [
                "先子生辛未，齐年见此翁。",
                "从容六纪内，隐约古人风。",
                "教子从书积，延宾畏酒空。",
                "阶前桃杏色，依旧入帘红。"
            ]
        },
        {
            "title": "喜雪",
            "content": [
                "同云生旧腊，积雪入新春。",
                "野色连沧海。驩声动紫宸。",
                "峰峦朝掩映，楼阁夜精神。",
                "莫展山阴画，虽工不是真。"
            ]
        },
        {
            "title": "磬湖偶成",
            "content": [
                "只欠退之盘谷序，已成摩诘辋川图。",
                "暮年宁复须西子，不用扁舟向五湖。"
            ]
        },
        {
            "title": "被檄之上饶言还未几又复往焉至小渡遇雨遣兴",
            "content": [
                "檄至方云急，吾行敢滞留。",
                "朔风经小渡，细雨过中洲。",
                "冉冉新斑鬓，飘飘敝黑裘。",
                "欲知来往久，三见月如钩。",
                "",
                ""
            ]
        },
        {
            "title": "种水仙酴醿",
            "content": [
                "酴醿水仙皆玉英，请借汝南言以评。",
                "水仙内润叔慈似，酴醿外朗似慈明。"
            ]
        },
        {
            "title": "访何茂恭於南湖作三绝句",
            "content": [
                "十里相望烟树，旬月不绝篮舆。",
                "漱石枕流戏彩，浮家泛宅南湖。"
            ]
        },
        {
            "title": "送交代李丞元举",
            "content": [
                "蓝田松下日栖迟，不比韩公作记时。",
                "鹢首千行攀别泪，牛腰几轴送行诗。",
                "我无楚尾歌来暮，君有齐民颂去思。",
                "自是中年多作恶，可堪烟雨话分离。"
            ]
        },
        {
            "title": "石钟山",
            "content": [
                "南北两石钟，上下一水侧。",
                "造物妙鎔冶，蜚廉巧撞击。",
                "镗鞳仍噌吰，歌钟与无射。",
                "丰山吾焉知，蒲牢尔何力。",
                "咨余久愿游，偶此事行役。",
                "时秋风飕飕，日暮水激激。",
                "初如钧天鸣，乍若金奏寂。",
                "入耳粹而清，洗心欣以怿。",
                "怪奇有如此，游览谁能测。",
                "发端示来今，注经人姓郦。"
            ]
        },
        {
            "title": "渡江至侯官镇记所见",
            "content": [
                "破腊侵星渡急流，晓风吹动黑貂裘。",
                "黄云不断碧云暗，荔子林边甘蔗洲。"
            ]
        },
        {
            "title": "次韵郭删定观潮四绝",
            "content": [
                "身到钱塘江上初，端如碧海挂新图。",
                "不知洗眼观潮日，豁得平生俊气无。"
            ]
        },
        {
            "title": "次韵张持荷桂花",
            "content": [
                "别驾风流继竹林，名园幽榭水云深。",
                "匀铺叶底森森碧，细糁枝头粟粟金。",
                "酒酌香浮杯面蚁，诗成霜洒月中砧。",
                "清芬冉冉仍多韵，不比晴窗一穗沉。"
            ]
        },
        {
            "title": "饮饯王共父分韵得转字",
            "content": [
                "子猷风味最诸王，墨妙文工眼如电。",
                "惯吟疏雨滴梧桐，解道澄江净如练。",
                "去年落笔中书堂，姓名高彻蓬莱殿。",
                "至尊动色催除目，俾向兰台参俊彦。",
                "要成远业待时须，故遣读书破万卷。",
                "夫何归思动岷峨，自请题舆近乡县。",
                "学省诸公怅别离，击鲜载酒开芳燕。",
                "欲浇胸次数日恶，剩作林亭百壶饯。",
                "落花送酒舞缤纷，乱絮催诗飞眩转。",
                "临歧那用赋销魂，但要修门重会面。"
            ]
        },
        {
            "title": "次韵宗郎中师仁见示古风",
            "content": [
                "平生癖瘀诗，业债馀清净。",
                "但已心孔开，敢夸笔锋劲。",
                "疾书或欹斜，所向必雅正。",
                "顾惭非晋人，出语那韵胜。",
                "亦好三亩园，松竹互掩映。",
                "门阑虽间启，俗客未省迎。",
                "岂唯惬幽情，颇复动诗兴。",
                "朅来古泮宫，未谙麋鹿性。",
                "何处更有诗，抗走足不定。",
                "宗英出大篇，重此绿绮赠。",
                "未应费推敲，讵止工竞病。",
                "此作不为妙，妙处知难更。",
                "吟坛将风雅，琐尾宜退听。",
                "贺白真雁行，离骚可奴命。",
                "熟复句中眼，如对麈尾柄。",
                "迷途获指南，从此识畦径。",
                "自应形赞叹，谁复献嘲评。",
                "佳处未易知，当有识者证。"
            ]
        },
        {
            "title": "怀东嘉先生因诵老坡今谁主文字公合把旌旄作",
            "content": [
                "不见我公久，摇摇动心旌。",
                "敢以一瓣香，为公罄精诚。",
                "",
                ""
            ]
        },
        {
            "title": "留别王状元二十四韵",
            "content": [
                "才大文章伯，忠纯社稷臣。",
                "七州钟秀异，孤屿赋精神。",
                "德蕴圭璋润，胸涵海岳春。",
                "麟经频得隽，槐市早称珍。",
                "宿弊时方革，皇纲上正亲。",
                "大廷清问降，空臆谠言陈。",
                "力补严宸衮，深撄睿主鳞。",
                "一元追董相，多诈耻平津。",
                "文擅无双价，胪传第一人。",
                "声华飞宇宙，风采耸簪绅。",
                "贵纸宁堪数，回天仅足伦。",
                "施行均令甲，奖谕见丝纶。",
                "未覆金瓯墨，聊为绿水宾。",
                "爱民如赤子，束吏似生薪。",
                "鉴水书题遍，稽山赋咏频。",
                "却梅清节著，诬狗滞寃伸。",
                "贱子嗟何幸，同年盖宿因。",
                "糟糠聊摄局，山水获联茵。",
                "醇酎容沾醉，新诗许效颦。",
                "独蒙青眼旧，端异白头新。",
                "酬倡几千首，从游殆十旬。",
                "笑谈将契阔，肝胆政轮囷。",
                "帝梦方思说，天民伫起莘。",
                "不才虽苦窳，终始愿陶钧。"
            ]
        },
        {
            "title": "廿五兄宣义见招偕诸弟赴新亭宴集即席有作",
            "content": [
                "潇洒新亭好，松长桂亦稠。",
                "清秋集鸿雁，暇日劝觥筹。",
                "既远含香直，何辞秉烛游。",
                "主人情义重，终宴不知休。"
            ]
        },
        {
            "title": "次韵赵景明呈许明府",
            "content": [
                "卜昼开英集，瑶林映珷玞。",
                "顾惭梅隐吏，缪接范莱芜。",
                "官柳春犹浅，江梅韵亦孤。",
                "他年想风味，应有汭川图。"
            ]
        },
        {
            "title": "次韵戏彩老人重阳怀故园作",
            "content": [
                "潇洒秋容雨后天，丹青端似倩龙眠。",
                "故园绿竹应今日，异县黄花又一年。",
                "微禄只堪供菽水，菲材安敢拟渊骞。",
                "日来王事欣多暇，聊向樽前一粲然。"
            ]
        },
        {
            "title": "三月二十六日工部宿直",
            "content": [
                "邃宇近霄汉，微风摇竹梢。",
                "漏声通五夜，钟韵自三茅。",
                "衣裌偏宜睡，杯单讵用庖。",
                "夙兴那敢后，鸡唱已嘐嘐。"
            ]
        },
        {
            "title": "月桥诗",
            "content": [
                "天迥月逾晶，地偏人亦静。",
                "箫然寻丈桥，寄此绿净境。",
                "洗盏荐寒光，掬泉弄清影。",
                "尘远耳目醒，令人发深省。"
            ]
        },
        {
            "title": "题灵源洞",
            "content": [
                "细数峰峦到石门，缓移屐齿步云根。",
                "一樽浊酒林间坐，古木苍萝日月昏。"
            ]
        },
        {
            "title": "次韵王侍御夜宿高牙",
            "content": [
                "相别三时久，相望望城赊。",
                "携书期过雁，徙倚至昏鸦。",
                "风雨番君国，云烟夔子家。",
                "何时趣归觐，重许拜高牙。"
            ]
        },
        {
            "title": "石钟山",
            "content": [
                "坡翁文字妙来今，仙去遗踪杳莫寻。",
                "惟有石钟还好在，未须霜降自清音。"
            ]
        },
        {
            "title": "弈棋",
            "content": [
                "睡馀无俗役，信手一枰间。",
                "胜负何须较，神情政欲閒。"
            ]
        },
        {
            "title": "策杖",
            "content": [
                "田园依峻岭，牵兴每须登。",
                "却得台郎力，扶持借赤藤。"
            ]
        },
        {
            "title": "侍御王公去饶饶之士民数千万人遮道攀辕又相",
            "content": [
                "东嘉老先生，文字继坡谷。",
                "治饶如京兆，三王岂其族。",
                "政成无一事，澹若处幽独。",
                "追踪古循吏，清净非碌碌。",
                "每以坐啸馀，时出阳春曲。",
                "风流化帮人，吟咏成国俗。",
                "乙酉秋七月，天地正炎燠。",
                "有诏帅夔门，引道不淹宿。",
                "境内闻公行，仓皇守牙纛。",
                "攀辕人填咽，遮道车击毂。",
                "已去复挽回，出入成重複。",
                "桥断蜂腰分，巷拥鱼鳞矗。",
                "竟从间道去，复许谁追逐。",
                "子母若弟昆，相顾皆嚬蹙。",
                "吾父既往矣，畴能继英躅。",
                "孟尝附商船，千古垂简牍。",
                "偷席广文毡，使者为标目。",
                "去思闻九重，盛事传西蜀。",
                "先生美无度，推诚置人腹。",
                "画图照人间，斯民记恩育。",
                "",
                ""
            ]
        },
        {
            "title": "彦礼提宫寄似黄芙蓉诗次韵奉酬二绝",
            "content": [
                "幽圃知何处，青山东复东。",
                "芙蓉黄玉蘂，还与海榴同。"
            ]
        },
        {
            "title": "北山登高",
            "content": [
                "九日红茱紫菊催，相携缓步上飞来。",
                "酒酣便有龙山趣，不用重寻戏马台。"
            ]
        },
        {
            "title": "余同年由试院积俸给买马而归中路几逸戏作长",
            "content": [
                "知君几作东野毕，瘦马田间风欲逸。",
                "圉人白汗似翻珠，暂尔奔腾未为失。",
                "归家须办紫游韁，玉辔红缨摇闹装。",
                "一鞭嘶风映垂杨，要试宁川春草长。",
                "",
                ""
            ]
        },
        {
            "title": "洄溪阁",
            "content": [
                "十寻杰阁倚云隈，淡霭轻烟照眼来。",
                "山色不随天际远，溪流长为水深回。"
            ]
        },
        {
            "title": "亦好园海红黄香梅著子戏成小诗",
            "content": [
                "一枝浓艳倚东风，千叶轻黄点翠丛。",
                "占得娉婷仍结子，故应花果谱兼通。"
            ]
        },
        {
            "title": "送王季海敷文赴闽漕",
            "content": [
                "谏省归来三载馀，君王应渴见鸿儒。",
                "七闽重地谁能漕，聊出长才为转输。"
            ]
        },
        {
            "title": "次韵林明府何主簿唱酬之什",
            "content": [
                "向来十载愿识韩，一日下车许追攀。",
                "美句已出黄初右，清谈尚馀正始间。",
                "烦公笔底澜翻水，洗我胸中磊块山。",
                "更挽何郎入诗社，三人俱有彩衣斑。"
            ]
        },
        {
            "title": "记梦",
            "content": [
                "小窗幽阁睡初匀，梦到钧天侍紫宸。",
                "盘号搯桃真异器，果名黄枣岂常珍。",
                "殊恩并浃鸰原弟，美味初尝鹤发亲。",
                "愿竭精忠图报称，觉来肝胆已轮囷。"
            ]
        },
        {
            "title": "三月二十四再到永佑陵",
            "content": [
                "扁舟投晓出重城，春浪初肥绿满汀。",
                "竹里几声泥滑滑，河边十里草青青。",
                "人家艾叶惊飞燕，水面杨花点翠萍。",
                "渐近昭陵佳气集，五云松柏喜重经。"
            ]
        },
        {
            "title": "次韵伯寿兄宿华藏有感",
            "content": [
                "水净溪空峰更青，目虽未到已先明。",
                "栋浮万缕晴云细，轩拥千重夏木清。",
                "幽兴入门应自适，残樽下马与谁倾。",
                "老僧斋罢唯须睡，不信人间有月评。"
            ]
        },
        {
            "title": "由安仁回宿大木寺",
            "content": [
                "御史题诗处，山深草木雄。",
                "一番青烧雨，十里锦帆风。",
                "婆饼林间语，山茶叶上红。",
                "明朝入于越。吟咏与谁同。"
            ]
        },
        {
            "title": "次韵何茂恭咏玉簪三绝",
            "content": [
                "月露洗沐秋容净，姑山初逢冰雪仙。",
                "风流水部与藻饰，从此梅花应并传。"
            ]
        },
        {
            "title": "次韵和宗郎中秋不饮",
            "content": [
                "暮烟收尽玉盘生，是处同欣此夜晴。",
                "云断三山凝紫翠，星稀万里湛虚明。",
                "低临朱箔千寻白，高并银潢一派清。",
                "赖有彩衣堪醉舞，残樽深夜更重倾。"
            ]
        },
        {
            "title": "秋日有怀仲文季直二弟",
            "content": [
                "微云初月澹层城，络纬声连促织清。",
                "北雁不来千里信，西风还起故园情。"
            ]
        },
        {
            "title": "次韵王待制游东坡留题十一绝",
            "content": [
                "笔下无非幼妇辞，胸中端拟效安期。",
                "我生只许拜遗像，不见先生无恙时。"
            ]
        },
        {
            "title": "二月二十一日何司业集客于张园玉牒给事命予",
            "content": [
                "寒食初过天气佳，帝城名园绿藏鸦。",
                "白绵红雨互飘泊，莺啼燕哢纷交加。",
                "司成领客当暇日，不惜醉脸生红霞。",
                "坐中宾客皆贤豪，一一圭璧无纖瑕。",
                "夕郎风采照今古，封驳不贷奸与衺。",
                "紫微笔语妙天下，文锋凛凛森莫邪。",
                "左史声名动六合，岂特畴昔传三巴。",
                "一朝樱笋德星聚，离骚可奴玉可衙。",
                "兰亭觞咏仅堪比，金谷歌舞徒能奢。",
                "我有一匹好东绢，谁为作图千古夸。",
                "",
                ""
            ]
        },
        {
            "title": "追忆王詹事何知录",
            "content": [
                "平生师友子王子，四海襟期录事君。",
                "白发红颜俱异物，高山流水欲谁闻。"
            ]
        },
        {
            "title": "咏梅",
            "content": [
                "竹外江头带雪看，花中清绝画应难。",
                "玉肌莹骨冰姿瘦，单著生绡怯暮寒。"
            ]
        },
        {
            "title": "锦园",
            "content": [
                "山园多胜践，缭绕磬湖滨。",
                "畦药青生甲，湖波绿动鳞。",
                "勃鸪知欲雨，鸦舅报将晨。",
                "却忆京华日，长怀浩荡春。"
            ]
        },
        {
            "title": "次韵马叔度再用前韵见寄",
            "content": [
                "善弈从来数弈秋，胜游今作子长游。",
                "才多已觉悬河似，诗妙无劳入海求。",
                "画月裁云宁底巧，奔泉抉石一何遒。",
                "谁知倾盖成胶漆，笑杀如新到白头。"
            ]
        },
        {
            "title": "景德道中口占",
            "content": [
                "捧檄东方日，芳春未及归。",
                "路花红掩映，溪树绿因依。",
                "鸟语催寒食，人烟接翠微。",
                "寻诗忘远近，细雨湿征衣。"
            ]
        },
        {
            "title": "鹅湖寺",
            "content": [
                "长松夹道摇苍烟，十里绝如灵隐前。",
                "不见素鹅青嶂里，空馀碧水白云边。",
                "氛埃斗脱三千界，潇洒疑通十九泉。",
                "五月人间正炎热，清凉一觉北窗眠。"
            ]
        },
        {
            "title": "安抚开府史丞相诞辰",
            "content": [
                "一年好处橘初绿，雨后秋容净如沐。",
                "潭潭大府忠孝家。黄堂正奏千秋曲。",
                "挥毫落纸妙卿云，千佛经中蚤致身。",
                "横飞直上九万里，金鱼玉带真天人。",
                "筹边利国知谁似，直节长才堪重寄。",
                "手扶杲日照乾坤，力转洪钧陶品汇。",
                "橐兜戟纛粲煌煌，紫极联休衮绣光。",
                "暂向闽都分帅阃，再归天阙致时康。",
                "鲰生才业等袜线，昔辱甄收今论荐。",
                "喜看太白应长庚，乐颂燕公符玉燕。",
                "旧闻庄叟说太椿，八千为秋八千春。",
                "愿将眉寿同长久，永作王家柱石臣。"
            ]
        },
        {
            "title": "盆池",
            "content": [
                "小凿方池供醉吟，才添斗水浪偏深。",
                "莹心未数寒泉井，明目何须寸碧岑。",
                "树影落时清浸玉，鱼鳞动处细浮金。",
                "年来点检曾经汲，淮有浇花趁日阴。"
            ]
        },
        {
            "title": "潘淑妃",
            "content": [
                "东昏当日宠容华，潘妃步步生莲花。",
                "阅武堂前种杨柳，玉儿雪腕亲沽酒。",
                "莲花不见杨柳空，苍烟白露杂悲风。"
            ]
        },
        {
            "title": "松峭山傍偃松昔尝过之为赋长句今三十有六年",
            "content": [
                "人日肩舆度晓峰，长松偃蹇倚晴空。",
                "几年不见根如铁，老境重来鬓似蓬。",
                "独树未须夸老杜，五楸那复论韩公。",
                "青幢翠盖貌难似，想见霏霏烟雨蒙。",
                "",
                ""
            ]
        },
        {
            "title": "十月五日从兄四弟三侄侍太孺人赏菊亦好园以",
            "content": [
                "霜天豁澄明，水日共清朗。",
                "西园足甘菊，欢言事幽赏。",
                "板舆奉慈颜，华发森少长。",
                "一笑喜团栾，千枝迷俯仰。",
                "黄英浥露繁，翠蔓缘篱上。",
                "雄蜂与雌蝶，采撷纷还往。",
                "逸兴既中酣，佳致仍外奖。",
                "未多彭泽贤，不羡天随广。",
                "忆昔吏江东，王事困鞅掌。",
                "及令处闾里，暇日娱垲爽。",
                "殽酒虽不丰，献酬非或强。",
                "分韵先阿连，作诗真技痒。",
                "",
                ""
            ]
        },
        {
            "title": "鹅湖双松亭",
            "content": [
                "白壁长廊数十间，峨峨佩剑两苍官。",
                "艳阳满目皆桃李，晚节如公可岁寒。"
            ]
        },
        {
            "title": "次韵李同年诚之见贻之什",
            "content": [
                "兄弟同登年亦同，羡君墨妙更文工。",
                "我惭潦倒头仍白，拟学韩豪一送穷。"
            ]
        },
        {
            "title": "次韵赵十太尉留题驿亭绝句",
            "content": [
                "青衫憔悴鬓毛节，还记并州旧葛强。",
                "楚尾吴头秋驿好，喜闻嚼麝笑谈香。"
            ]
        },
        {
            "title": "登清音堂",
            "content": [
                "堂上横看江上洲，洲边春浪拍天浮。",
                "晴栏倚遍无多景，浩荡时时没白鸥。"
            ]
        },
        {
            "title": "直庐锁宿呈监丞宋丈",
            "content": [
                "轩窗空洞惟修竹，风韵时时自琴筑。",
                "学省萧然冷欲冰，两翁相对清如玉。"
            ]
        },
        {
            "title": "再用前韵",
            "content": [
                "晚驱羸马背重城，晓度层峦淡月明。",
                "醉与别愁相唤醒，秋兼诗思一齐清。",
                "舞风繁蓼堤边影，泣露寒蛩草际声。",
                "欲驻征鞍聊小憩，敢将王事徇私情。"
            ]
        },
        {
            "title": "次韵王待制游东坡留题十一绝",
            "content": [
                "赤壁奴台视白楼，五言端的胜苏州。",
                "政缘不得文章力，故许江山作意游。"
            ]
        },
        {
            "title": "星源县斋书事",
            "content": [
                "冬仲弭征辔，欻焉及新春。",
                "饱吃番阳饭，细治星源民。",
                "星源故自佳，民俗良易驯。",
                "不嫌聋丞愚，翻爱假令真。",
                "相与不忍欺，见谓无缁磷。",
                "牒讼日以简，赋输日以臻。",
                "遗我以暇隙，使得窥典坟。",
                "短檠一窗灯，孤讽至夜分。",
                "平明坐厅事，帘影清无尘。",
                "闾里颇熙熙，孰云民不淳。",
                "顾谓汝父老，辱爱亦已勤。",
                "为我理归棹，吾久思吾亲。"
            ]
        },
        {
            "title": "遣兴",
            "content": [
                "山园近寒食，春事总芳菲。",
                "风暖鹁鸪语，日长蝴蝶飞。",
                "花光明醉眼，草色净尘衣。",
                "自足家居乐，为生未觉非。"
            ]
        },
        {
            "title": "池阳报恩寺新成轮藏应公出示鲍仲山诗因赠",
            "content": [
                "招提雄冠浦边州，宝藏琅函眩电眸。",
                "更出故人奇绝句，相看知是赞公流。"
            ]
        },
        {
            "title": "爱山堂",
            "content": [
                "栋宇还依石，窗扉不碍山。",
                "丹青宁办此，烟雨饱孱颜。"
            ]
        },
        {
            "title": "摄邑狱空",
            "content": [
                "番邑於今剧，民风自古雄。",
                "琴堂惭久摄，剑狱喜新空。",
                "纆索尘埃里，桁杨片段中。",
                "使君端不扰，顾我百无功。"
            ]
        },
        {
            "title": "次韵茂恭元日大雪",
            "content": [
                "逗晓褰帏著彩衣，忽惊庭户有光辉。",
                "缓将柏叶随觞举，细看梅花伴雪飞。",
                "阿堵无心来润屋，诗仙有句到柴扉。",
                "酒酣笑共儿曹说，去岁如今归未归。"
            ]
        },
        {
            "title": "七峰亭独坐",
            "content": [
                "雨霁失炎燠，新亭境清淑。",
                "层波绿奫泫，叠嶂青陆续。",
                "风篁韵丝桐，烟柳开画轴。",
                "澹然尘虑销，庶足永曛旭。"
            ]
        },
        {
            "title": "齐山",
            "content": [
                "龛岩宜号秘密藏，翠微应呼清净身。",
                "欲凭妙句发佳境，安得挥毫我辈人。"
            ]
        },
        {
            "title": "西禅寺",
            "content": [
                "修廊千柱压城阴，山并庐山胜二林。",
                "六月檐楹无暑气，四时山水有清音。",
                "鸟飞不尽上方远，鲸吼希闻别院深。",
                "更欲题诗发佳境，泮林讲说总关心。"
            ]
        },
        {
            "title": "题颜范祠堂",
            "content": [
                "圣宋神唐两钜人，高风劲节许谁伦。",
                "闉阇自昔宜双庙，轮奂于今始一新。",
                "破敌威名优魏国，偃藩功业过张巡。",
                "后先来作江城守，俱障西风避庾尘。"
            ]
        },
        {
            "title": "登清音堂",
            "content": [
                "洲以檀槽旧得名，风来草木自成声。",
                "青衫司马令人恨，只作浔阳送客行。"
            ]
        },
        {
            "title": "叔度贤良再用游字韵见贻复次韵谢之",
            "content": [
                "夕郎分阃镇东秋，幕下挥毫秦少游。",
                "一代风流今不泯，百年文物尚堪求。",
                "交情莫逆人谁似，吟事方殷岁又遒。",
                "他日约君为伯仲，三间瓦屋住东头。"
            ]
        },
        {
            "title": "绿萼梅",
            "content": [
                "白练铢衣翠袂斜，洗妆不着脸边霞。",
                "天寒日暮倚修竹，初见仙人萼绿华。"
            ]
        },
        {
            "title": "淳熙己酉上巳前一日蚤与遂昌县尉叶禾晚与弟",
            "content": [
                "曲沟流水绿蜿蜒，正值春风上巳天。",
                "不是永和东道主，一觞亦复会群贤。",
                "",
                ""
            ]
        },
        {
            "title": "次韵刘淳叟见寄二首",
            "content": [
                "九万垂云翼，胡为乃倦飞。",
                "丘园聊偃息，岩阜故因依。",
                "蝶栩新酣睡，鸥驯久息机。",
                "只应与风景，相赏莫相违。"
            ]
        },
        {
            "title": "宁川",
            "content": [
                "平生满耳说宣城，入境云烟照眼明。",
                "过雨偏浓千嶂碧，未秋先冷数溪清。",
                "细看菡萏波间色，时听绵蛮竹里声。",
                "不是多才谢公子，江山犹解发吟情。"
            ]
        },
        {
            "title": "春晚",
            "content": [
                "荷叶商量贴水开，乱红无数点苍苔。",
                "穿帘双燕复双燕，把酒一杯还一杯。"
            ]
        },
        {
            "title": "次韵林参议致甫以诗见索近作",
            "content": [
                "朝行款接已弥年，会府重逢意豁然。",
                "好酒未容千日醉，恶诗不必万人傅。"
            ]
        },
        {
            "title": "挽周子及",
            "content": [
                "洒落孤标迥不群，胸罗星宿富多文。",
                "两科擢第未为贵，八事筹边堪策勋。",
                "鲠亮谏辞端似贾，崎岖宦路仅胜蕡。",
                "我惭不执云溪绋，空望云溪溪上云。"
            ]
        },
        {
            "title": "彦礼提宫以诗见招赴惠山登高之集次韵奉酬",
            "content": [
                "西风摇落雁南翔，万里晴空一洗凉。",
                "幸有从来茱菊约，敢辞相对引壶觞。"
            ]
        },
        {
            "title": "孟秋七日邀从兄廿五宣义四弟五侄同饮锦园即",
            "content": [
                "湖水林风清复清，买肴置酒七峰亭。",
                "直须待得玉钩挂，要看牵牛织女星。",
                "",
                ""
            ]
        },
        {
            "title": "送江充之郎中知温州",
            "content": [
                "岩廊拱神圣，岳牧用才良。",
                "委寄晋藩镇，飞腾汉省郎。",
                "缣推非矫激，绵蕝岂寻常。",
                "花粲挥毫玉，风生漱齿霜。",
                "儿童骑截竹，父老候甘棠。",
                "五马晴熏细，双旌晓月凉。",
                "清香凝燕寝，春草梦池塘。",
                "乳哺苏民瘼，生薪束吏行。",
                "谢楼山色净，孤屿海天长。",
                "信美毋多恋，遄归觐建章。"
            ]
        },
        {
            "title": "题建德驿用经略张舍人壁间韵",
            "content": [
                "残暑涂山去，凉风至德来。",
                "吟馀秋色老，客里菊花开。",
                "传舍全依石，中庭半是苔。",
                "张公有佳句，三复兴悠哉。"
            ]
        },
        {
            "title": "六月十日偕夏卿兄季野孟明仲文季直弟游香山",
            "content": [
                "夏木阴阴翠竹疏，相携萧寺馔伊蒲。",
                "他年细味禅房句，便是香山六老图。",
                "",
                ""
            ]
        },
        {
            "title": "石井",
            "content": [
                "山右最佳处，有泉生石傍。",
                "虚明秋后月，清冷雪前霜。",
                "鳗井真牛后，龙湫可雁行。",
                "濯缨仍潄齿，政尔不能忘。"
            ]
        },
        {
            "title": "留别赵明府",
            "content": [
                "彩棒漫分部，牛刀新发硎。",
                "花城方窃荫，瓜戌已馀蓂。",
                "生计双蓬鬓，归心几驿亭。",
                "他时重会面，应是眼俱青。"
            ]
        },
        {
            "title": "次韵王待制读东坡诗兼述韩欧之美一首",
            "content": [
                "文章端与时高下，列国有风周有雅。",
                "建安气质混不伤，齐梁纷纷堪斗量。",
                "先唐诗人子韩子，落笔洗空千古士。",
                "篇章杼轴自己出，正派犹能传六一。",
                "作诗馀事真诗仙，骑麟被发何翩然。",
                "韵宽泛押入傍近，窄韵宜搜期押尽。",
                "钩章棘句未多郊，古讽新题宁数稹。",
                "五季诗流喜穿凿，蝉噪蛙鸣嗟众作。",
                "皇朝天人欧与苏，星凤初见人惊呼。",
                "醉翁句法到胜处。纡馀条畅今古无。",
                "铺张扬厉词藻挟，雅称金泥兼玉检。",
                "一篇妙绝庐山高，几首清新写郁陶。",
                "造化机缄富状汇，岂独文星南斗避。",
                "如何妄评味短长，自古群儿喜嘲议。",
                "雪堂羁穷如牧之，得非天欲昌其诗。",
                "平生古律三千首，无愧清风白雪词。",
                "才如太白更无敌，文似子长兼爱奇。",
                "江西宗派不足进，自郐以下曾无讥。",
                "流传海内皆珠玉，到处逢人俱愿学。",
                "不须酬唱说西崑，宋有欧苏唐有韩。",
                "二文邈乎其杖几，一编且诵苏夫子。"
            ]
        },
        {
            "title": "张持荷以诗见约同沈无隐赏梅因得绝句奉谢",
            "content": [
                "结斋风味如和靖，况有凌风百尺台。",
                "雪霁春新多办酒，两翁乘兴欲寻梅。"
            ]
        },
        {
            "title": "春晚",
            "content": [
                "春及瓜期夏景生，鸣蝉渐欲替啼莺。",
                "蜂臣飞急冲残絮，蚁子行忙碍落英。"
            ]
        },
        {
            "title": "三月十四日陪同年十有六人游净慈遂饮於水月",
            "content": [
                "美酒未尽双玉瓶，更听提壶鸣不停。",
                "斜阳可饮径须饮，趁得城门打鼓声。",
                "",
                ""
            ]
        },
        {
            "title": "鉴湖",
            "content": [
                "忆昔未曾游鉴水，画图髣髴见非真。",
                "年来饱泛同苕霅，宁愧江湖旧散人。"
            ]
        },
        {
            "title": "游西源",
            "content": [
                "万里西源路，秋风屐齿鸣。",
                "嶙峋千障碧，窈窕一川清。",
                "天柱云霄迥，香炉雾霭轻。",
                "何当携翠袖，重遣酒壶倾。"
            ]
        },
        {
            "title": "吴越王庙",
            "content": [
                "五季流民去不还，赖君抚有此江山。",
                "嫌名举世犹知避，何况来瞻庙貌间。"
            ]
        },
        {
            "title": "试院七夕",
            "content": [
                "过雨秋风洒客裳，长廊广厦更清凉。",
                "不看云际痴牛女，细读文中古战场。",
                "病骨未轻聊把酒，诗情欲适旋焚香。",
                "敢辞秉烛分清夜，犹记槐黄昔日忙。"
            ]
        },
        {
            "title": "五舅处士惠访小园作诗为谢",
            "content": [
                "五舅多道气，相过茹杞苗。",
                "意行随绿径，情话竟清宵。",
                "送酒飞花急，撩人鸟语娇。",
                "不堪分手处，风雨晚潇潇。"
            ]
        },
        {
            "title": "留别直院莫子斋少卿",
            "content": [
                "郁郁千丈松，植根在崇冈。",
                "清阴亘十亩，直干凌穹苍。",
                "好风一披拂，声韵谐宫商。",
                "古来成大厦，此物宜栋梁。",
                "不待岁月久，共看柱明堂。",
                "微木有石楠，枯崖饱风霜。",
                "三百甲子馀，围才拱把强。",
                "大楹分难充，一桷庶可当。",
                "傥容附松末，虽晚庸何伤。"
            ]
        },
        {
            "title": "十月二十三日携家游裴园",
            "content": [
                "笋舆趁晓踏铜驼，休暇仍逢景色和。",
                "閒挈壶觞游翠霭，尽呼儿女看沧波。",
                "茫茫烟渚群鸥下，隐隐晴虹短棹过。",
                "最是小春奇绝处，梅花破萼未全多。"
            ]
        },
        {
            "title": "椿桂堂",
            "content": [
                "昔时共说窦家椿，今见清门五桂新。",
                "我亦乡闾夸盛事，比君家尚少三人。"
            ]
        },
        {
            "title": "月桂堂",
            "content": [
                "月桂堂何有，池清桂影横。",
                "画图宁办此，玉斧巧修成。",
                "入夜境逾妙，才秋风又生。",
                "饶阳岩石下，隐约欠分明。"
            ]
        },
        {
            "title": "次韵宋嗣宗梅花",
            "content": [
                "洗尽红妆见玉颜，一年相别此时看。",
                "房陵粉水休争白，姑射冰肌巧耐寒。",
                "自爱一枝横竹外，未须千树绕江干。",
                "东风也是相欺得，已作和羹一点酸。"
            ]
        },
        {
            "title": "春兴",
            "content": [
                "日日春泥妨杖藜，一声何处子规啼。",
                "红将满地花空委，绿尽前山草正萋。",
                "已办篇章书侧理，可无杯斝捧婺荑。",
                "消明过后芳菲少，桃李清阴欲满蹊。"
            ]
        },
        {
            "title": "晓行霜重如雪",
            "content": [
                "霜重寒威一夜加，晓来人迹板桥斜。",
                "已看白雁来千里，想见青州满百花。",
                "何处菊枝犹复耐，故园菊味定堪嘉。",
                "慈颜正念征裘薄，归去萱堂笑语譁。"
            ]
        },
        {
            "title": "予卧病数日意思殊昏昏中秋强起陪老人把酒对",
            "content": [
                "楚水涂山各一涯，今年还是去年时。",
                "古来明月皆如此，我试停杯一问之。",
                "丹桂飘香知有子，飞乌绕树似无枝。",
                "直须看到冰轮昃，忍负姮娥隔岁期。",
                "",
                ""
            ]
        },
        {
            "title": "次韵陈侍郎李察院潇湘八景图·潇湘夜雨",
            "content": [
                "平生云梦泽南州，秋思春情浩莫收。",
                "更听潇湘夜深雨，孤篷点滴替人愁。"
            ]
        },
        {
            "title": "试院一首",
            "content": [
                "南国诸侯老宾客，霜叶青衫头雪白。",
                "绣衣使者急搜贤，又向文场三捧檄。",
                "全闽多士如邓林，大厦度材惭匠石。",
                "细看太白日万言，时取武成二三策。",
                "清心期识璞三献，过眼敢迷目五色。",
                "只今虽无衣钵传，向来未省原天觅。",
                "更长宁辞烛屡秉，漏下何啻夜十刻。",
                "回思前日踏槐花，忍使青袍轻饮墨。"
            ]
        },
        {
            "title": "陈知府体仁和予七夕试院诗并以龙涎数十饼为",
            "content": [
                "八郡经生满鱣堂，那能斗酒博西凉。",
                "晚年刻意玄虚讲，蚤岁留心翰墨场。",
                "怜我无毡寒坐客，分公燕寝旧清香。",
                "相逢一笑宁多得，归去匆匆有底忙。",
                "",
                ""
            ]
        },
        {
            "title": "夜宿天章寺",
            "content": [
                "兰亭负崇冈，修竹翳寒绿。",
                "嚣烦隔人境，爽气森佛屋。",
                "薄暮行役罢，言就上方宿。",
                "是时秋峥嵘，西风响岩谷。",
                "越兰不可见，浩歌想馀馥。",
                "右军恨何许，禊序空三复。",
                "夜久百虫绝，灯花媚幽独。",
                "萧然四壁静，一洗圣万斛。",
                "何当脱羁鞅，阴岩事卜筑。",
                "聊复得此游，澹然心赏足。"
            ]
        },
        {
            "title": "读初寮集呈王宗丞",
            "content": [
                "初寮文律冠中京，晚岁深严三折肱。",
                "清处月中仍聚雪，高时风里政抟鹏。",
                "家声不坠推王粲，句法能传有杜陵。",
                "剩作诗文追汉魏，非公谁不阏溪藤。"
            ]
        },
        {
            "title": "衢右道中",
            "content": [
                "投晓行衢右，经旬别楚东。",
                "侵衣梅溽雨，吹面麦秋风。",
                "垅亩凝烟外，峰峦滴翠中。",
                "悬知乡井近，渐喜语音同。"
            ]
        },
        {
            "title": "为何盐狱题种德堂",
            "content": [
                "作堂备登览，既作扁其颜。",
                "扁颜固云易，践名良独难。",
                "我友何水曹，筑堂水云间。",
                "瞰临擅奇绝，佳气何郁盘。",
                "横以数亩池，缭以四面山。",
                "石楠间女贞，青士依苍官。",
                "纷纷杂花卉，栽植日以繁。",
                "岂独秀春融，未应凋岁寒。",
                "凭栏试游目，皎皎万虑宽。",
                "张公江海客，一见颜为欢。",
                "嘉名揭种德，寓意固有存。",
                "期君宴游日，内照时返观。",
                "善性益培壅，芜累须一删。",
                "木老德亦熟，无忘老坡言。"
            ]
        },
        {
            "title": "次韵程观过夜饮灵济祠下",
            "content": [
                "松月泻清影，炉烟凝宿云。",
                "檠灯寒照席，樽酒细论文。",
                "清漏转三鼓，芳杯釂十分。",
                "纷胜银烛里，妙舞盾榴裙。"
            ]
        },
        {
            "title": "次韵林参议七月七日见示新作",
            "content": [
                "晓雨初过溽暑收，微云澹月作新秋。",
                "清风政对三休阁，绝景还思八咏楼。",
                "缑岭当年乘白鹤，银河此夕渡痴牛。",
                "寿觞一举烘堂乐，净洗胸中万斛愁。"
            ]
        },
        {
            "title": "曹务拘缀不及赴张持荷赏梅之约因得小诗寄似",
            "content": [
                "渺渺烟波阔，南湖在帝城。",
                "梅将春共早，人与境俱清。",
                "笔墨探三昧，樽罍有四并。",
                "未能乘兴去，遥望目增明。"
            ]
        },
        {
            "title": "桐庐舟中",
            "content": [
                "急桨如飞破浪纹，子陵滩下水沄沄。",
                "江风初静扁舟稳，卧看青天行白云。"
            ]
        },
        {
            "title": "由下梅至资福估卖官产",
            "content": [
                "晓发下梅寺，霁色浮垅麦。",
                "崎岖白杨岸，诘屈黄牛轭。",
                "野芳吐丰茸，山羽鸣格磔。",
                "驱车复前途，聊欲遍阡陌。"
            ]
        },
        {
            "title": "试院次韵马驹父\t见寄",
            "content": [
                "华发萧萧知更稀，回头五十四年非。",
                "花添病眼正临卷，春满故园犹未归。",
                "止酒独醒陶靖节，寄诗相忆谢玄晖。",
                "若为比得新篇美，西蜀江头锦一机。"
            ]
        },
        {
            "title": "古风一首奉送淳叟太博通守豫章",
            "content": [
                "刘侯精神秋隼紧，高论悬河倾不尽。",
                "至尊动卮色嗟谔，权幸切齿畏謇謇。",
                "致君未觉贾谊疏，济时尚嫌马周窘。",
                "三年博士向见治，万卷蟠胸一何敏。",
                "欻然大起故乡思，自请题舆佐旟隼。",
                "笑指江城欲载驰，轻弃斑列谁能挽。",
                "羡君去骑日骎骎，顾我朝行犹蠢蠢。",
                "语离宁惮十觞连，惜别不知双泪陨。",
                "赠言见意乏珠玉，作诗饯行少铅粉。",
                "从今数日待君归，握手修门未为晚。"
            ]
        },
        {
            "title": "游西源于白云峰下烟霏雾霭间逢一女子缟裙翠",
            "content": [
                "相携摄履响层峦，翠蔓苍萝著处攀。",
                "身在天台秋色里，路经巫峡暮云间。",
                "欲飞还住一仙子，似淡如浓双远山。",
                "笑尽一樽无处觅，断肠雾鬓与风鬟。",
                "",
                ""
            ]
        },
        {
            "title": "次韵何茂恭咏玉簪三绝",
            "content": [
                "未开黄钿紫冠小，谁与幽人作好秋。",
                "一笑相看两不厌，翠云堆里玉搔头。"
            ]
        },
        {
            "title": "次韵奉酬赵景明法曹见赠",
            "content": [
                "宗英贺白俦，肯从野人游。",
                "相见各失喜，胡为俱皇州。",
                "孤灯照清谈，新诗澹牢愁。",
                "明日却分袂，独往涛江头。"
            ]
        },
        {
            "title": "重阳遣兴",
            "content": [
                "秋高身老少陵悲，不独云飞雁亦飞。",
                "红叶色深偏照酒，黄花香重欲沾衣。",
                "绝知落帽欢娱好，最奈登山伴侣稀。",
                "强插茱萸修故事，未妨醉眼送斜晖。"
            ]
        },
        {
            "title": "次韵叶宰植竹四绝",
            "content": [
                "苍烟翠雾两冥迷，秋雨丛深不作泥。",
                "冷叶寒枝须管领，亭亭会见拂云齐。"
            ]
        },
        {
            "title": "九日同尤司户舟行游梅山",
            "content": [
                "令节逢重九，相携鉴上游。",
                "扁舟游舴艋，左手把蝤蛑。",
                "红叶明青眼，黄花重白头。",
                "晚来风色好，归棹得夷犹。"
            ]
        },
        {
            "title": "谢中书施舍人宴集",
            "content": [
                "紫微高义笃同年，邃宇开筵近腊寒。",
                "绿蚁醅浓粘玉盏，紫驼峰美照金盘。",
                "醺酣上颊生春意，文字清谈卜夜阑。",
                "更辱盘餐馈黄发，顾惭珍报乏琅玕。"
            ]
        },
        {
            "title": "题冯家洞",
            "content": [
                "空岩寒气凛兢兢，入户神清思亦澂。",
                "似应如非声澒洞，已垂未落石崚嶒。",
                "深於豳俗藏冰室，险过文王避雨陵。",
                "刮藓磨崖书淡墨，胜游聊复记吾曾。"
            ]
        },
        {
            "title": "爱山",
            "content": [
                "柳丝稀处见前山，半在云间半雾间。",
                "回首乱红浓翠里，春风啼鸟更绵蛮。"
            ]
        },
        {
            "title": "奉和赵大本教授何处春深好二首",
            "content": [
                "何处春深好，春深泮水家。",
                "不妨频折角。宁复误随车。",
                "已见倾三峡，行看判五花。",
                "日边催觐速，芝检紫泥斜。"
            ]
        },
        {
            "title": "仆坐钓矶季野弟寄诗来因次韵",
            "content": [
                "湖岸柳根半欹侧，柳边仍有陂陀石。",
                "不因斧凿成渔矶，燕坐未妨钩饵垂。",
                "磬湖宁待他山错，白波分影涵翠幄。",
                "翠幄阴中千结藤，对面好山罗画屏。",
                "遥岑无云明入眼，遣我烂如岩下电。",
                "平生不忧臭於铜，俗氛安能蔽重重。",
                "兴来散策饥来食，起居无时惟其适。",
                "诗穷吾师杜少陵，一杯未用身后名。",
                "他年挂冠不待老，归来从君乞身早。"
            ]
        },
        {
            "title": "次韵谢察院田寺丞倡酬之作",
            "content": [
                "两翁辞采偶同时，春草还应梦谢池。",
                "出月穿天端有意，掀雷抉电岂无期。",
                "推门不作孤吟苦，击钵犹嫌得句迟。",
                "顾我无才难入社，焚香时许诵清诗。"
            ]
        },
        {
            "title": "次韵陈侍郎李察院潇湘八景图·平沙落雁",
            "content": [
                "江南云水蓼花洲，中有飞鸿巧自谋。",
                "过尽关山都不住，直须来趁楚江秋。"
            ]
        },
        {
            "title": "新安遇雪",
            "content": [
                "寒色今朝异，屯云万里同。",
                "定知花翦水，不是絮因风。",
                "蒲宦翻成旅，愁吟未易工。",
                "白头亲八十，留滞楚江东。"
            ]
        },
        {
            "title": "东轩即事",
            "content": [
                "啸傲东轩得此生，平章物理忆渊明。",
                "晴塘滟滟起萍浪，夏木阴阴求友声。",
                "聊欲庶几三不惑，谁能复较四难并。",
                "旋烧蟹眼烹鹰爪，啜罢呼儿课二京。"
            ]
        },
        {
            "title": "次韵侍御晚宿三叉口",
            "content": [
                "故里频怀梓，新堤未筑沙。",
                "文章真吏部，吟咏许刘叉。",
                "酒盏孤风物，诗筒隔岁华。",
                "相思江路远，烟雨茁芳葭。"
            ]
        },
        {
            "title": "周少府由姑熟送余同宿于玩鞭亭",
            "content": [
                "相别古桃郡，相逢南豫州。",
                "五年劳望眼，一笑失离愁。",
                "碧水溪桥暮，西风野店秋。",
                "追随成夜宿，不为玩鞭留。"
            ]
        },
        {
            "title": "次槐卿舅咏梅二绝",
            "content": [
                "朔风寒日澹孤芳，冰雪相看有暗香。",
                "但得横枝临却月，不须斗酒博西凉。"
            ]
        },
        {
            "title": "留别王嘉叟检正",
            "content": [
                "四海望霖雨，一人须股肱。",
                "我本田家子，蹉跎将暮龄。",
                "相逢岂在早，一见盖已倾。",
                "谓我虽秃犀，敝帚亦足称。",
                "持献先簵箘，长篇有明徵。",
                "公乎傥践言，庶为老亲荣。"
            ]
        },
        {
            "title": "八月十八日观潮",
            "content": [
                "万叠银山出海门，百川渺渺不劳吞。",
                "晴江斗起黏天浪，一洗忠胥愤屈魂。"
            ]
        },
        {
            "title": "海棠坞",
            "content": [
                "晴坞夕阳媚，暖梢春意留。",
                "讵须吞绛蘂，方解解人愁。"
            ]
        },
        {
            "title": "予由中都还至暨阳道中闻禽鸣云明朝早起插田",
            "content": [
                "沟塍雨新足，左禾右罢}稏秧正绿。",
                "林间鸟声喧，明朝起插田。",
                "明朝插田起须蚤，谢汝殷勤劝畦稻。",
                "禽声禽声亦不恶，大胜人歌金缕曲。",
                "",
                ""
            ]
        },
        {
            "title": "由之流溪回亭午苦热小憩牧马寺",
            "content": [
                "长途畏日欲流金，聊向招提觅快襟。",
                "翠合苔痕人寂寂，凉生柏影院深深。",
                "苦无俗物败佳思，况有寒泉醒客心。",
                "一饷清风寄蕲竹，又飞征盖指城阴。"
            ]
        },
        {
            "title": "好溪堂",
            "content": [
                "好溪无复怒涛粗，缭绿萦青秀色腴。",
                "更著华堂临绝境，风流长与岘山俱。"
            ]
        },
        {
            "title": "锦园",
            "content": [
                "孟夏锦园好，山花高下开。",
                "风欹红芍药，雨重紫徘徊。",
                "衣染香边蕊，鞵粘绿处苔。",
                "莺歌兼蝶拍，时送掌中杯。"
            ]
        },
        {
            "title": "次韵奉酬黄泰之状元见寄",
            "content": [
                "千佛经中第一人，明光前殿奏雄文。",
                "论心讵止称三益，识面端能胜百闻。",
                "畴昔清谈如扣玉，只今佳句欲凌云。",
                "高情已出苏州右，未用清香扫地焚。"
            ]
        },
        {
            "title": "次韵王待制刘侍郎倡和",
            "content": [
                "衮衣犹未趣东归，吴会先传蜀道诗。",
                "急峡高江追子美，清风明月笑严维。",
                "花围白帝行春日，香蔼黄堂坐啸时。",
                "顾我迂疏堪底用，强颜薪粟效支离。"
            ]
        },
        {
            "title": "送赵达明太社知江州",
            "content": [
                "天上佳公子，人间少吏师。",
                "文华绅笏服，名字冕旒知。",
                "剸决监州日，舂容栗社时。",
                "未成持从橐，聊复把州麾。",
                "京邑期蒙福，湓城望宠绥。",
                "朱轓临境土，竹马走童儿。",
                "去兽同均辈，蠲逋继浚之。",
                "政成遄入觐，献纳日论思。"
            ]
        },
        {
            "title": "寄湖口刘少魏主簿求皂湖石",
            "content": [
                "平生爱石似奇章，老矣一拳犹未致。",
                "夜来梦绕太湖侧，万玉嶙峋清有味。",
                "梦回身复落红尘，闻道皂湖山可人。",
                "幸致一峰为我寿，为君作诗传不朽。"
            ]
        },
        {
            "title": "蓬莱阁",
            "content": [
                "绝知蓬岛异尘寰，弱水相望万里间。",
                "争似卧龙云际阁，不劳跨海即鳌山。"
            ]
        },
        {
            "title": "贤良马叔度和周内翰送予粹越诗见贻次韵奉酬",
            "content": [
                "一鸣一息几千秋，风翼端宜汗漫游。",
                "笔底珠玑谁得似，胸中云梦复何求。",
                "谈馀正始人加胜，诗比黄初语更遒。",
                "西笑定应参儤直，东游聊复伴遨头。"
            ]
        },
        {
            "title": "张使君生辰",
            "content": [
                "绿茸红糁细团枝，天上麒麟瑞此时。",
                "风度冕旒尝见问，威名草木自应知。",
                "当年玉燕生燕国，他日金貂侍汉墀。",
                "再拜祝公何所似，胜游长与赤松期。"
            ]
        },
        {
            "title": "试诸生直庐书事",
            "content": [
                "长日初随彩线还，阴阴帘幕曲栏干。",
                "白袍三百近洙泗，青桂两株如广寒。",
                "下笔万蚕争食叶，为文三峡泻惊湍。",
                "谁知潦倒真无补，不愧无毡愧素餐。"
            ]
        },
        {
            "title": "丞相大资叶公挽词",
            "content": [
                "德望堂堂重，威名凛凛寒。",
                "三年衮衣粲，四海寸心丹。",
                "绿野悲裴度，苍生忆谢安。",
                "白头宾客在，惭痛泪阑干。"
            ]
        },
        {
            "title": "谢陈苏州送酒",
            "content": [
                "宫庠寂寂雀罗门，宁有贤人倒绿樽。",
                "赖得苏州情义重，肯令从事问寒温。"
            ]
        },
        {
            "title": "次韵陈侍郎李察院潇湘八景图·洞庭秋月",
            "content": [
                "洞庭乾坤日夜浮，月明天净最宜秋。",
                "何人独卧清风里，万顷烟波一叶舟。"
            ]
        },
        {
            "title": "次韵外舅黄虞卿为爱山园好八首",
            "content": [
                "为爱山园好，都无尘世喧。",
                "穗禾临芰沼，绳草对苔垣。",
                "去就随佳酝，穷通付寓言。",
                "还同李长吉，来过有高轩。"
            ]
        },
        {
            "title": "园中口占",
            "content": [
                "舂锄野凫疑水乡，湖阴山色仍苍苍。",
                "西风三径有佳致，朔雪横枝多暗香。",
                "长统游戏自足乐，少游赢馀非所望。",
                "开林帖石兴未已，瓜时逼人须趣装。"
            ]
        },
        {
            "title": "赠神童陈朴",
            "content": [
                "陈郎七岁富三冬，此去声名动九重。",
                "好践退之童子序，莫随刘晏颂东封。"
            ]
        },
        {
            "title": "岩桂",
            "content": [
                "水沉风味郁金黄，风定犹闻十里香。",
                "造物普令薰一切，故应五浊暂清凉。"
            ]
        },
        {
            "title": "何茂宏茂恭携酒见过复侑以诗次韵一首",
            "content": [
                "薄云漏朝羲，积雨霁中夏。",
                "白波涵磬湖，清影漾茆舍。",
                "轮蹄绝还往，文史富闲暇。",
                "畏友有机云，英标凛王谢。",
                "喜寻范张约，偕命嵇吕驾。",
                "岂徒贵密迩，聊亦重姻娅。",
                "戏彩膝才容，亦好草藉。",
                "瓦盌荐谿毛，竹箸羞鸡炙。",
                "剧谈掌屡抵，粝食咽亦下。",
                "晚凉过古刹，明月耀修架。",
                "蒲团语上方，篝火耿良夜。",
                "凌晨一瘦藤，支径双不借。",
                "长啸陟云岭，清吟探石罅。",
                "嵚岑近明目，湍激深没胯。",
                "别袂余力掺，归鞍子傭跨。",
                "何时许重临，倒屣肃邀迓。"
            ]
        },
        {
            "title": "寄陈孟容二首",
            "content": [
                "先生湖海士，馀子讵能班。",
                "正始清谈近，黄初美句还。",
                "相望半舍外，契阔数年间。",
                "何日衡茅底，匏樽一破颜。"
            ]
        },
        {
            "title": "由上饶之贵溪舟中书事",
            "content": [
                "日月三秋杪，江山万象殊。",
                "小舟浮舴艋，广信出闉阇。",
                "草木关诗律，云烟入画图。",
                "水清沙可数，景好句难摹。",
                "汀际寒鸣雁，樯端晚噪乌。",
                "樵村人语静，商棹夜灯孤。",
                "冷水寻宵泊，焦滩就晓餔。",
                "雾销分浦溆，风定少帆蒲。",
                "爱日生篷背，奇峰涌坐隅。",
                "芙蓉多落蒂，杨柳有枯株。",
                "枫叶红绡翦，芦花白雪铺。",
                "扁翩两行鹭，泛泛一双凫。",
                "断岸几千尺，诛茅间一区。",
                "鹚岩清港急，龙濑碧涛粗。",
                "断已凭三老，那能贵一壶。",
                "酒垆劳问讯，渔艇费招呼。",
                "鲜鲫还堪买，香醪亦任沽。",
                "不妨成酩酊，聊复免驰驱。",
                "汭口真萧镇，钱仓岂旧炉。",
                "藂篁惊外裹，怪石觉中刳。",
                "渐喜三吴近，宁辞十里纡。",
                "波平如泻镜，罡密似连珠。",
                "啸咏知谁和，欹眠只自娱。",
                "市声喧戈邑，山雨闹莲湖。",
                "拟傍桃花宿，容繙贝叶无。",
                "鸟栖方舣楫，鲸吼又乘桴。",
                "野菊新收艳，官梅未吐须。",
                "贵溪端爽洒，贱子小踟蹰。",
                "王事三旬外，舟程六驿逾。",
                "更判弦月上，应得彩衣趋。"
            ]
        },
        {
            "title": "次韵周敏卿秋兴三首",
            "content": [
                "团团岩中桂，移根篱舍间。",
                "秋风一披拂，袅袅天香寒。",
                "对此径须饮，把酒酬西山。",
                "浩歌何穷已，宁必素与蛮。"
            ]
        },
        {
            "title": "春雨",
            "content": [
                "春阴不断怒鸠声，日日溪云带雨行。",
                "试挂西窗看霁色，一川烟草画难成。"
            ]
        },
        {
            "title": "喜待制王丈归自夔门",
            "content": [
                "三年遥望瞿塘峡，独立西风首重回。",
                "一骑扁扁飞诏去，片帆渺渺下江来。",
                "平生不愿侯万户，今日重欣酒一杯。",
                "闻道日边催觐速，不须归路更徘徊。"
            ]
        },
        {
            "title": "鹅湖寺",
            "content": [
                "鹅王牧群鹅，浊世肯下游。",
                "积水近天关，有时戏沈浮。",
                "老禅天人师，领略倾九州。",
                "初开选佛场，坐断诸峰头。",
                "当时江东西，海纳吞众流。",
                "岁晚徙山麓，华堂跨龙楼。",
                "至今韦公碑，照曜苍崖幽。",
                "陈迹记往昔，登临纵冥搜。",
                "重来岁月疾，俯仰五十秋。",
                "抚事一太息，何从问人牛。",
                "惟馀拱把木，百尺环道周。",
                "成坏各有时，干戈今少休。",
                "空怀三宿恋，为尔半日留。",
                "钟声远送客，雾雨昏林休。"
            ]
        },
        {
            "title": "伯琬明府年兄和予致字韵诗举英石见遗谨次来",
            "content": [
                "久闻英石空流涎，意欲得之无力致。",
                "士衡东头富玲珑，染指独许尝鼎味。",
                "明窗净几拂蛛尘，尤物定自能移人。",
                "报惠惭无百金寿，赠公相好无时朽。",
                "",
                ""
            ]
        },
        {
            "title": "亦好园梅花",
            "content": [
                "一别经年见未曾，冲寒相值意凌兢。",
                "肌肤姑射仙人雪，品格中山孺子冰。",
                "清浅池塘春未动，黄昏篱落月初棱。",
                "从来自倚心如铁，被恼如今似少陵。"
            ]
        },
        {
            "title": "入局言怀",
            "content": [
                "学省清秋好，无尘意趣长。",
                "讲馀帘影静，坐久彩衣凉。",
                "未有裨三族，真成耗太仓。",
                "顾惭麋鹿质，亦许玷朝行。"
            ]
        },
        {
            "title": "七月晦日闻莺",
            "content": [
                "忆得东风泛蕙兰，晓窗红树听绵蛮。",
                "如何却到深秋节，尽日犹啼修竹间。"
            ]
        },
        {
            "title": "十一月二日与陆明府陈广文黄使君吴都曹江广",
            "content": [
                "菊色犹黄处，梅花未发天。",
                "三山千里客，一笑六同年。",
                "公等多朱绂，予方乏坐毡。",
                "清谈仍痛饮，应作画图传。",
                "",
                ""
            ]
        },
        {
            "title": "都丞侍郎再和屋字韵诗次韵奉酬",
            "content": [
                "小园五亩依篁竹，中有茆茨数椽屋。",
                "小桥度水既窈窕，侧径穿花仍曲六。",
                "惯看翠碧羽差池，时听黄鹂声断续。",
                "诗成持鼓过雷门，谁信抛砖能引玉。",
                "长篇丽句为藩饰，小草么花蒙著录。",
                "悬知家世以诗鸣，压倒平泉与昌谷。"
            ]
        },
        {
            "title": "亦好园春晚再用前韵",
            "content": [
                "境净山别明一家，几多垂柳袅平沙。",
                "閒中牵梦一池草，空里愁人万点花。",
                "细雨朝朝兼暮暮，淡烟整整复斜斜。",
                "绿阴青子真堪画，满意春风磬水涯。"
            ]
        },
        {
            "title": "谢君植矮梅百许株蟠屈如轮腊至皆著花洒洒可",
            "content": [
                "孤竹低回首阳下，许由偃蹇箕山巅。",
                "谢君雅有林泉趣，种得江梅如二贤。",
                "南州腊月温和早，赖有冰花除热恼。",
                "鳞差百树夹径明，似过山阴雪中道。",
                "",
                ""
            ]
        },
        {
            "title": "春晚遣兴",
            "content": [
                "乳鸭池塘春水满，秋千院落东风暖。",
                "帘间燕子语虽忙，叶底黄鹂啼更缓。",
                "长大何如年少时，雕鞍骏马踏芳菲。",
                "闭门不觉庭花落，颠倒残红作地衣。"
            ]
        },
        {
            "title": "自入新安境中鸭脚千树罗生道傍秋实离离低拂",
            "content": [
                "离离秋实压枝柔，带露含烟烂不收。",
                "须信新安生鸭脚，大胜霅水熟鸡头。",
                "",
                ""
            ]
        },
        {
            "title": "戏咏书案上江梅水仙",
            "content": [
                "偷将行雨瑶姬佩，招得凌波仙子魂。",
                "幽韵清香两奇绝，小窗斜月伴黄昏。"
            ]
        },
        {
            "title": "东归见梅",
            "content": [
                "老大无堪鬓似银，虚名犹复玷簪绅。",
                "久为碌碌趋朝士，暂作栖栖去国人。",
                "行李冲寒归故里，江梅偷暖报新春。",
                "万钟於我何加益，三釜新来喜及亲。"
            ]
        },
        {
            "title": "腊前二日见青梅桃花",
            "content": [
                "潭国寒多春事迟，南来地暖意都迷。",
                "城阴雨过腊初近，梅子青青桃满蹊。"
            ]
        },
        {
            "title": "次韵黄三以诗分送笋",
            "content": [
                "此君稚子别经年，忽到茅斋意豁然。",
                "自愧清贫馋太守，尝新翻在小春前。"
            ]
        },
        {
            "title": "闳中堂",
            "content": [
                "危檐覆虚明，景趣清且长。",
                "曲池散涟漪，珍木含葱苍。",
                "离离荔子丹，冉冉茉莉香。",
                "有堂既足佳，无毡庸何伤。"
            ]
        },
        {
            "title": "挽县尉陈元圭",
            "content": [
                "平生自负气雄豪，落笔文词涌怒涛。",
                "蚤岁贤关几雁塔，暮年花县未牛刀。",
                "凛然风义谁能并，伟甚衣冠众所高。",
                "我欲临风新执绋，忍於绘事看青袍。"
            ]
        },
        {
            "title": "次韵何茂恭永新见寄之什",
            "content": [
                "起家从吏役，宁为贪无鱼。",
                "游乐废山泽，怀归畏简书。",
                "文章簿领外，风采折腰馀。",
                "卧辙从兹始，为谋未觉疏。"
            ]
        },
        {
            "title": "彦礼提宫以诗见招赴惠山登高之集次韵奉酬",
            "content": [
                "王勃挥毫滕阁上，苏仙把酒华山颠。",
                "去秋相与追清赏，回首匆匆又一年。"
            ]
        },
        {
            "title": "丫头岩",
            "content": [
                "自有宇宙有此山，万八千岁须臾间。",
                "亭亭造天屹石壁，雨淋日烁逾坚顽。",
                "且无泉瀑美裙帨，肯以草木媚容颜。",
                "丫头得名良未称，那有巨手梳髻鬟。",
                "会当呼作陆砥柱，长与羲娥阅往还。"
            ]
        },
        {
            "title": "题开先寺",
            "content": [
                "壮观端宜冠九州，未应万壑敢争流。",
                "尽将银汉为悬瀑，一洗红尘变凛秋。",
                "白雨廉纖飞迥野，玉龙夭矫下灵湫。",
                "庐山处处虽奇绝，不到开先未是游。"
            ]
        },
        {
            "title": "春水",
            "content": [
                "磬湖春水夜来生，晓起雷声逗雨声。",
                "去马来牛心莫辨，鸬鹚鸂鶒眼俱明。",
                "飘零花片有底急，摇曳柳丝如许轻。",
                "旬月烟村半风雨，榆钱好为买春晴。"
            ]
        },
        {
            "title": "史丞相生辰",
            "content": [
                "姓名久已覆金瓯，一品师臣德业优。",
                "黼扆尚询黄发旧，衮衣难伴赤松游。",
                "松筠劲节高三事，桃李浓阴遍九州。",
                "萧叶杨门端可继，只今衮衮富公侯。"
            ]
        },
        {
            "title": "重九会饮爱山堂",
            "content": [
                "闲居爱重九，赊酒对黄花。",
                "水榭杯盘莹，家人笑语譁。",
                "宦情薄秋霭，吟思绕晴霞。",
                "向晚归途好，飘飘醉帽斜。"
            ]
        },
        {
            "title": "磨勘转朝请郎",
            "content": [
                "脱身畎亩簉簪绅，父母妻孥均沐恩。",
                "百年七万二千饭，要须一饭不忘君。"
            ]
        },
        {
            "title": "挽石似之郎中",
            "content": [
                "几作儒林冠，亲承帝渥隆。",
                "双旌大江左，一节古吴中。",
                "列宿英声在，浮云旧事空。",
                "无从挂吾剑，老泪湿西风。"
            ]
        },
        {
            "title": "寄陈孟容二首",
            "content": [
                "细草还堪藉，柔荆亦可班。",
                "驭风如肯过，踏月不妨还。",
                "种药临花畔，分流绕竹间。",
                "眼边无俗物，颇似一瓢颜。"
            ]
        },
        {
            "title": "次韵巩宪见示桐柏瀑布之作",
            "content": [
                "昔闻孙兴公，尝赋飞流水。",
                "至今福庭地，犹属羽人里。",
                "瀑泉天半来，界道见清泚。",
                "迢迢白虹贯，隐隐玉龙起。",
                "宇宙虽云宽，壮观知能几。",
                "谷帘信有之，界图宁辨此。",
                "清秋饶爽气，朱夏绝埃滓。",
                "何当振金策，逍遥山之趾。",
                "眺览既惬适，啸歌何穷已。",
                "青鞋未成往，抚己空自鄙。"
            ]
        },
        {
            "title": "次韵提举五正言寒食游茶焙",
            "content": [
                "摘山胜煮海，财货所源流。",
                "建焙甲天下，赋入十倍收。",
                "国计颇赖之，贡输何时休。",
                "择人为提领，得贤从宛丘。",
                "文章脱吏腕，风味登瀛洲。",
                "佐职亦已久，再见春草抽。",
                "郊原富枪旗，岁事日以修。",
                "抚民端若子，疾恶信如仇。",
                "驱车向凤山，父老观道周。",
                "青春行画图，佳处时一留。",
                "风前耳潺湲，雨后目纖柔。",
                "酒酣已胜赏，珠唾挥钓钩。",
                "咨予素么麽，受恩犹未酬。",
                "铭心虽甚坚，抚己徒怀羞。",
                "平生困坎壈，暮年尚依刘。",
                "投公一纸书，远寄粤王州。",
                "书传得妙帖，想像寒食游。",
                "终防好事人，豪夺或巧偷。"
            ]
        },
        {
            "title": "新居成茂恭以诗见贺次韵奉酬",
            "content": [
                "子美堂工始上元，断手乃在宝应年。",
                "顾我无能为杜役，有此屋庐差不难。",
                "欲移修竹梅花亚，暮霭朝烟迷上下。",
                "室远地偏来者谁，时有相思稽老驾。",
                "平生愿足不愿馀，底用虚名更著书。",
                "虽无拄腹五千卷，且有山阳宅一区。",
                "海内长句君最好，辱致新篇为善祷。",
                "鸡豚社酒幸不远，来往他年成二老。"
            ]
        },
        {
            "title": "道上口占",
            "content": [
                "陇北麦苗初覆块，舍南梅蕊已含须。",
                "小春似有芳菲意，凭仗何人为写图。"
            ]
        },
        {
            "title": "莆阳道中",
            "content": [
                "闽粤溪山处处经，长松夹道奏箫笙。",
                "只应行客忘劳役，千里清阴管送迎。"
            ]
        },
        {
            "title": "读乐天诗",
            "content": [
                "乐天古律三千首，下笔当年不自休。",
                "平水儿童犹诵习，鸡林贾客亦争求。"
            ]
        },
        {
            "title": "裴园小集郑汝谐同年有诗次韵奉酬",
            "content": [
                "慈恩雁塔题名处，回首端如梦寐中。",
                "千里远从当日别，一樽重喜此时同。",
                "飞腾我久钦公辈，潦倒君当恕此翁。",
                "异日尚期尘史册，事功那敢废磨礲。"
            ]
        },
        {
            "title": "就报恩借碾碾茶彝老有诗因次其韵",
            "content": [
                "断无鹅鸭恼比邻，赖有钟鱼隔竹闻。",
                "故遣新茶就佳硙，要供戏彩满瓯云。"
            ]
        },
        {
            "title": "二月二十八日周提宫叶致政楼司理过访锦园",
            "content": [
                "锦园春色满西东，一笑相欢四老翁。",
                "八秩总开三百岁，玺天风味此时同。"
            ]
        },
        {
            "title": "山阴",
            "content": [
                "绿发经行处，重来两鬓丝。",
                "共谁论旧事，何处有新诗。",
                "鉴水春妍蚤，兰亭雪意迟。",
                "邦人争指似，寿母近期颐。"
            ]
        },
        {
            "title": "丞相王公挽词",
            "content": [
                "炎统中兴日，淳熙翊赞功。",
                "宪邦同吉甫，待旦类周公。",
                "一品恩荣重，三朝礼貌隆。",
                "欲知勋业盛，请眎鼎彝中。"
            ]
        },
        {
            "title": "寄程教授士廓",
            "content": [
                "去年同宴小重阳，香雾霏霏橘半黄。",
                "楚尾吴头双妙丽，茱枝菊蕊总芬芳。",
                "十分满釂白衣酒，两袖浓携燕寝香。",
                "回首只今如梦寐，暮云烟浪正微茫。"
            ]
        },
        {
            "title": "广信试院追和东坡催试官考校韵",
            "content": [
                "深院锁凉秋，西风坐间好。",
                "几净窗明尘不飞，似蹑红云至三岛。",
                "数枝淡淡桂新香，千带垂垂柳初老。",
                "此邦天下秀，多士邹鲁无。",
                "负薪或解谈王道，被褐或解谈王道，",
                "被褐无非怀璧夫。五兵夺目库观武，",
                "大嚼快意门过屠。谁言扳才古难必，",
                "披沙求金要须得。回思裹饭然脂烛，",
                "一心敢拟思鸿鹄。"
            ]
        },
        {
            "title": "得伯寿兄知丞书因成绝句奉寄",
            "content": [
                "两地相望千里馀，一番梅雨晓晴初。",
                "无因可寄平安信，喜傍征人接近书。"
            ]
        },
        {
            "title": "由建宁回三山道中重阳",
            "content": [
                "征鞍初自富沙还，乱叶殷红点碧山。",
                "客里黄花惊度节，镜中白发巧摧颜。",
                "三休磴道惟频叹，一饭茆檐得暂闲。",
                "为想成均新榜帖，阿奴才力胜黄间。"
            ]
        },
        {
            "title": "李侍郎三和屋字诗次韵为谢",
            "content": [
                "卫武文章比淇竹，闭阁著书欣仰屋。",
                "胸蟠载籍馀万卷，为家五百九十六。",
                "词华尔雅骚可奴，议论渊源经可续。",
                "笔端凛凛挟风霜，齿颊泠泠潄冰玉。",
                "久知广大端可法，自顾么微何足录。",
                "愿同湛辈附羊公，庶比江西派山谷。"
            ]
        },
        {
            "title": "题秀野堂",
            "content": [
                "秀野临空阔，三堂若是班。",
                "荷香平入座，湖影倒涵山。",
                "鱼鸟丹青里，云烟水墨间。",
                "他年傥同社，应共狎鸥閒。"
            ]
        },
        {
            "title": "次韵外舅黄虞卿为爱山园好八首",
            "content": [
                "为爱山园好，芳篱占一涯。",
                "自耘三径草，不断时四花。",
                "柳絮风中雪，芙蓉水上霞。",
                "银潢何处是，不拟问仙槎。"
            ]
        },
        {
            "title": "晚行竹山道中",
            "content": [
                "山瘦溪如练，丹青见亦稀。",
                "乱鸦将景过，孤鹜带霞飞。",
                "秋色此时老，故园何日归。",
                "西风吹独立，搔首怯征衣。"
            ]
        },
        {
            "title": "次韵李大著春日杂诗十首",
            "content": [
                "春晚饶芳景，官閒得细看。",
                "隔窗黄鸟并，开卷壁鱼乾。",
                "过雨苍苔湿，迎风翠竹寒。",
                "发华搔更短，斗酒自相宽。"
            ]
        },
        {
            "title": "至日见梅",
            "content": [
                "渐老身仍健，多愁鬓易华。",
                "异乡逢至节，细雨见梅花。",
                "酒薄那能醉，诗成敢自夸。",
                "何时故园里，徙倚看横斜。"
            ]
        },
        {
            "title": "余祷雨龙湫翼日响应儿子兴之有诗纪实仲文季",
            "content": [
                "龟龄昔祷五龙调，曰雨而雨若有期。",
                "我无能为此云役，云螭何事不相违。",
                "",
                ""
            ]
        },
        {
            "title": "题石榴洞",
            "content": [
                "溪谷幽深可避秦，桃源风物画难真。",
                "思量却得蓝超力，解遣人知洞里春。"
            ]
        },
        {
            "title": "广信道中",
            "content": [
                "昔日题诗处，重来续胜游。",
                "绿阴初入夏，苍鬓几经秋。",
                "细雨渡头市，孤烟汀际舟。",
                "溪山虽信美，翻恨不淹留。"
            ]
        },
        {
            "title": "题开先寺",
            "content": [
                "少年魂梦到庐山，今日亲游鬓已斑。",
                "聊复挥毫吟紫翠，未妨拄颊对孱颜。",
                "遥看飞瀑三千丈，近去青天咫尺间。",
                "不为白云频属念，应游此地不知还。"
            ]
        },
        {
            "title": "挽高宗皇帝词",
            "content": [
                "天地重开辟，民人拱德馨。",
                "奎文赞元圣，宸翰列群经。",
                "礼乐盈三纪，光华亚九龄。",
                "龙髯攀莫及，臣子涕交零。"
            ]
        },
        {
            "title": "送侍御帅夔府",
            "content": [
                "西风动行色，诗景绕征鞍。",
                "赤甲悬危壁，黄牛泻急湍。",
                "猿声云背落，山势马头盘。",
                "天险须人守，毋辞蜀道难。"
            ]
        },
        {
            "title": "七夕戏咏",
            "content": [
                "别多会少两情深，风幌云屏喜不禁。",
                "谁道初秋清夜永，须知一刻直千金。"
            ]
        },
        {
            "title": "次韵杨廷秀郎中游西湖十绝",
            "content": [
                "一时谈笑总名流，十里西湖恣意游。",
                "熟醉侧身窥翡翠，狂歌左手把蝤蛑。"
            ]
        },
        {
            "title": "题钱清江",
            "content": [
                "不受百钱馈，从兹号钱清。",
                "至今千载后，犹得仰佳名。"
            ]
        },
        {
            "title": "之官括苍道出涵碧因题四韵以继宾客刘公之后",
            "content": [
                "平生性僻耽山水，不愿加封万户侯。",
                "但得双鱼长到眼，未须万壑更争流。",
                "只今奇绝齐三洞，自昔流传遍九州。",
                "记得当年小盘礴，坐令炎赫变清秋。",
                "",
                ""
            ]
        },
        {
            "title": "次韵李大著春日杂诗十首",
            "content": [
                "漫仕叹迟暮，卜居城北偏。",
                "已教山白石，只欠沼清泉。",
                "帘透一檐月，窗横数尺天。",
                "杂花还映竹，故故自芳妍。"
            ]
        },
        {
            "title": "涂中读周希稷所示诗卷以诗代简",
            "content": [
                "周郎诗句故惊人，尔许清新思不群。",
                "不是并刀工翦水，定知琼尺巧裁云。"
            ]
        },
        {
            "title": "都丞李侍郎叔永和予小园二十六诗因成古风一",
            "content": [
                "黄昏兀坐对疏竹，欻有寒光临蔀屋。",
                "焚香发轴得新诗，炯炯骊珠二十六。",
                "三唐妙音久已断，辋川丽藻今能续。",
                "报瓜何必枉琼华，抵鹊奚须费明玉。",
                "韩豪苏仙吁可畏，白俗元轻何足录。",
                "从此磬湖三亩园，绝胜李愿一盘谷。",
                "",
                ""
            ]
        },
        {
            "title": "文举司理以鸂鶒一双见遗作诗为谢",
            "content": [
                "五采斓斑好毛羽，金沙石砾映毰毸。",
                "我无御史西台望，安用一双鸂鶒来。"
            ]
        },
        {
            "title": "次韵外舅黄虞卿为爱山园好八首",
            "content": [
                "为爱山园好，萧斋竹迳通。",
                "疏帘卷雌霓，曲槛倚雄风。",
                "爱酒杜陵老，煎茶桑苎翁。",
                "菟裘真得计，踪迹免飘蓬。"
            ]
        },
        {
            "title": "寄宋子渊运使",
            "content": [
                "对阁思槐市，成规愧奉常。",
                "六年谈笑阻，千里梦魂长。",
                "将漕衣仍绣，空餐鬓已苍。",
                "何当奉犀麈，风月要平章。"
            ]
        },
        {
            "title": "挽商元鼎",
            "content": [
                "举世方贪禄，斯人只自怡。",
                "一官如涕唾，半世足遨嬉。",
                "心地陂千顷，生涯洒一卮。",
                "唯应郭有道，吾不愧为碑。"
            ]
        },
        {
            "title": "寿星泉",
            "content": [
                "水边岂无清江使，石上自有黄冠仙。",
                "更须唤取辽东鹤，便是人间不老泉。"
            ]
        },
        {
            "title": "谢司路钤遗菊花塔",
            "content": [
                "夫君遗我菊浮屠，分得清香供读书。",
                "突兀便高三数尺，层层画影绿扶疏。"
            ]
        },
        {
            "title": "亦好园菊花盛开为赋二绝",
            "content": [
                "风厉霜严了不知，晚来幽独更多姿。",
                "纶巾细漉柴桑酒，坐对疏篱却始宜。"
            ]
        },
        {
            "title": "近结茅屋数椽以可赋轩揭取子美可以赋新诗之",
            "content": [
                "安仁偃息处，之问读书室。",
                "茅轩规昔人，聊可容吾膝。",
                "幽芳秀垣曲，翠篠蓊檐隙。",
                "松窗炯虚明，荆篱互疏密。",
                "淡月晓窥几，候虫夕鸣壁。",
                "诗书后前陈，图史左右秩。",
                "遐览到三五，旁搜及坚白。",
                "一语偶有得，寸心欣自适。",
                "轮奂非所慕，兹焉颇放逸。",
                "渊明傥来过，真趣会能识。",
                "",
                ""
            ]
        },
        {
            "title": "王丞相生辰",
            "content": [
                "皇宋十一叶，时清风俗淳。",
                "实维元首明，亦繄股肱纯。",
                "煌煌冀国公，自昔抱经纶。",
                "初掌黄麻诰，黼黻同卿云。",
                "继处有密地，五兵驱精神。",
                "一品坐黄扉，十载转洪钧。",
                "雍容陪都俞，黾勉承华勋。",
                "镜净沧海波，烟销紫塞尘。",
                "伊傅堪并驱，萧曹真下陈。",
                "柔兆岁若午，协洽寅在辰。",
                "入梦一玉燕，持炉两天人。",
                "二十四书考，八千岁为春。",
                "西湖为酒醴，南屏为膳珍。",
                "万口均一词，共祝柱石臣。",
                "一祝锡难老，再祝长同寅。",
                "百祝配辽鹤，千祝如大椿。",
                "国寿箕翼齐，洎公永无垠。",
                "贵名与鸿烈，日新日日新。"
            ]
        },
        {
            "title": "题愍孝庙次王龟龄韵",
            "content": [
                "曹娥卓行传丰碑，越人往往贵女儿。",
                "建炎蔡氏有孝子，事比孝子尤环奇。",
                "自从结发读书史，倜傥不受靮与羁。",
                "乃翁诖误落囹圄，疚心疾首泣以悲。",
                "胡能安坐视父击，朝暮哀诉当旌麾。",
                "府公傥许赎父罪，名隶卒伍所不辞。",
                "不然奋身事征讨，赳赳勇力犹可施。",
                "黄堂沈深身则微，虽有诚恳无人知。",
                "归来静默心语口，此事感悟当以尸。",
                "临河勇决不复顾，纯孝宁不由天资。",
                "缇萦上书解刑网，言虽迫切身无亏。",
                "文本理寃由一赋，孰与捐命如含饴。",
                "杀身成仁古所罕，殆类饿踣齐与夷。",
                "事闻黄屋亦动色，亟诏立祠河水湄。",
                "嗟嗟玄应固不朽，万口至今皆一词。",
                "东嘉夫子好事者，作歌登载仍吁嘻。",
                "异时国史编宋雅，人间重见白华诗。"
            ]
        },
        {
            "title": "次韵郑季远国录贤良题余庐山诗记",
            "content": [
                "青鞋忆昔到庐山，回首清游梦寐间。",
                "忽见广文奇绝句，十年风雨唤仍还。"
            ]
        },
        {
            "title": "题径山一览亭",
            "content": [
                "历览众峰顶，下视飞鸟背。",
                "一身凌紫霞，迥出尘寰外。"
            ]
        },
        {
            "title": "寄洪舍人二绝",
            "content": [
                "人物中朝第一人，胸蟠万卷笔如神。",
                "调元要倚经纶手，黄屋虚心待旧臣。"
            ]
        },
        {
            "title": "黄泰之郎中以潮阳诗见贻次韵一篇奉酬",
            "content": [
                "千里潮阳喜政成，五年重会帝王城。",
                "尺书不寄头俱白，一笑相逢意已倾。",
                "辉采共看新列宿，风流犹记古州瀛。",
                "诗编总是惊人语，怪得年来太瘦生。"
            ]
        },
        {
            "title": "八月十五日夜试院玩月呈叶判官徐教授蔡主簿",
            "content": [
                "西风细逐桂枝生，秋月圆从屋角明。",
                "欢伯向人端有意，素娥於客亦多情。",
                "试吟飞鹊南枝句，更听春蚕食叶声。",
                "从此涂山添胜事，四翁相遇四难并。"
            ]
        },
        {
            "title": "次韵外舅黄虞卿为爱山园好八首",
            "content": [
                "为爱山园好，芒鞵步步高。",
                "绿针挦露韭，碧箸翦春蒿。",
                "但得林泉趣，谁能州县劳。",
                "何惭王孝伯，痛饮读离骚。"
            ]
        },
        {
            "title": "送杨飞卿国录",
            "content": [
                "杨侯作录来成均，野鹤昂昂端不群。",
                "一朝议论不入意，弃掷禄位如浮云。",
                "群公挽衣留不住，直入苕霅亲耕耘。",
                "惜吾无力叫帝阍，不能以侯直谅闻。"
            ]
        },
        {
            "title": "次韵送季直弟入越",
            "content": [
                "积雨新晴耳目醒，长阶柳色静閒庭。",
                "已看桃萼胭脂湿，未有杨花雪片零。",
                "客路汝应怀稚子，家居吾亦念樵青。",
                "须知两地无百里，不用阳关肠断听。"
            ]
        },
        {
            "title": "再游东阳",
            "content": [
                "十年不到还重来，往事一梦真悠哉。",
                "寻幽已访涵碧寺，乘兴欲上吴宁台。",
                "苍松怪石虽饱览，黄钿拒霜犹未开。",
                "白云西来入我念，又驭两腋清风回。"
            ]
        },
        {
            "title": "大雪追和退之辛卯年雪韵",
            "content": [
                "太昊亦已至，玄冥犹未归。",
                "茫茫天壤间，浪阔银山围。",
                "玉龙横梅度，皓鹤漫空飞。",
                "白帝有所适，飘飘扬旌旗。",
                "从者一何繁，缟席仍练衣。",
                "招邀姑射仙，逢迎广寒妃。",
                "祥耶时令耶，畴能测天机。",
                "饥人冻欲死，赏玩理则非。",
                "安得万裘褐，寒者或庶几。",
                "愿言均此惠，不知身贱微。"
            ]
        },
        {
            "title": "题三洞",
            "content": [
                "千古巢仙地，嵌空本自然。",
                "一看三叹息，十步九留连。",
                "似入华阳洞，疑通小有天。",
                "何时洗尘垢，来作枕流眠。"
            ]
        },
        {
            "title": "题渊明祠堂",
            "content": [
                "宅边虽有五柳树，归去已荒三径园。",
                "平生胸中羞五斗，偶尔城市羡华轩。",
                "盈樽浊酒自可漉，得趣古琴那用弦。",
                "欲知耿耿忠愤意，甲子断自永初年。"
            ]
        },
        {
            "title": "湖口主簿刘君少魏以皂湖石二峰见遗其一盘拗",
            "content": [
                "片石来从凤枳家，天然崖窾自唅呀。",
                "从今喻子新三洞，不减坡翁旧九华。",
                "",
                ""
            ]
        },
        {
            "title": "一室",
            "content": [
                "阴阳一室冷兢兢，燕坐何曾病郁蒸。",
                "只拟纶巾持羽扇，未须赤脚踏层冰。",
                "满盘碧玉初投箸，一榻清风更曲肱。",
                "扫地焚香凉到骨，疏帘何处欲挥蝇。"
            ]
        },
        {
            "title": "题太白祠堂",
            "content": [
                "倒披绮裘草裹巾，酒醒玉山来映人。",
                "明月沧江故无恙，骑鲸何处狎龙鳞。"
            ]
        },
        {
            "title": "亦好园江梅变红仲文季直二弟有诗因次韵",
            "content": [
                "萧萧亦好耐寒枝，天与风流一段奇。",
                "刻玉不惟工傲雪，施朱端欲妙凝脂。",
                "佳人赪颊今才见，公子酡颜顷未知。",
                "便好作轩名顿有，二难连璧赋清诗。"
            ]
        },
        {
            "title": "送张使君",
            "content": [
                "桐川风物最三吴，刺史循良继两都。",
                "但见卖刀还买犊，谁知有袴本无襦。",
                "来时竹马迎儿辈，去日棠阴绕舍隅。",
                "攀断车辕留不止，他年应作祖张图。"
            ]
        },
        {
            "title": "次韵木蕴之状元见寄之作",
            "content": [
                "水绕星山林绕庐，江城孤绝政愁予。",
                "鸟言为吏居篁竹，乌鬼得鱼欢里闾。",
                "照眼梅花寒皎皎，关心烟雨晚疏疏。",
                "真山多谢遥相忆，长句新诗细字书。"
            ]
        },
        {
            "title": "校官厅新栽岩桂",
            "content": [
                "不将官舍等逆旅，故把霜根栽绕墙。",
                "他日花开映秋色，何人手折惹天香。",
                "丁宁护取森森碧，想像匀排粟粟黄。",
                "顾我疏慵百无取，未应人错比甘棠。"
            ]
        },
        {
            "title": "送曾大卿将漕江东",
            "content": [
                "公去何尝负二宜，要持玉节瑞明时。",
                "江畿列郡皆争睹，台阁名流总赋诗。",
                "雕鹗暂为云外举，凤凰终集上林枝。",
                "近臣侍从多虚位，会见回帆春色随。"
            ]
        },
        {
            "title": "次韵侍御五月二十日闵雨",
            "content": [
                "使君慕丘祷，用志端不分。",
                "天高听甚卑，深知使君勤。",
                "立致楚东雨，如开衡岳云。",
                "赖此苗尽活，不然尪可焚。"
            ]
        },
        {
            "title": "上叶参政二绝",
            "content": [
                "密幄从容仅五旬，趣专大政转洪钧。",
                "熙朝未有金华相，创筑沙堤第一人。"
            ]
        },
        {
            "title": "次韵外舅黄虞卿为爱山园好八首",
            "content": [
                "为爱山园好，林塘十亩宽。",
                "露深花脸湿，春浅柳眉攒。",
                "只拟希高隐，那能缚小官。",
                "寿山谁问讯，太白正虯蟠。"
            ]
        },
        {
            "title": "次槐卿舅咏梅二绝",
            "content": [
                "玉肌冰滑不多枝，半映清池半近篱。",
                "寒雪尚迟新月早，横斜分影到涟漪。"
            ]
        },
        {
            "title": "九月五日周少府卫秀才会饮吴波亭周有诗因次",
            "content": [
                "碧水初微落，黄花亦未簪。",
                "三人千里客，尊酒五年心。",
                "我独年齐白，君皆句似阴。",
                "不妨铛脚坐，聊作夜深吟。",
                "",
                ""
            ]
        },
        {
            "title": "罗春伯以吕居仁集寄似作诗为谢",
            "content": [
                "平生子吕子，妙语总关心。",
                "忽得诗三百，端胜书万金。",
                "愔愔醒睡眼，炯炯净烦襟。",
                "何以报嘉惠，空惭绿绮琴。"
            ]
        },
        {
            "title": "平远台",
            "content": [
                "平远台高俯翠微，海天烟雨正霏霏。",
                "登临何处明人眼，乌石山前白鸟飞。"
            ]
        },
        {
            "title": "中秋爱山玩月",
            "content": [
                "年年秋半在长安，今夕园林且尽欢。",
                "一笑团栾人似月，十分潋滟酒生澜。",
                "遍簪丹桂香巾袂，尽吸清辉澡肺肝。",
                "饮罢月斜吟兴动，挥毫风露一天寒。"
            ]
        },
        {
            "title": "通判孙宗丞分饷温柑次马抚干咏橘韵作诗为谢",
            "content": [
                "珍果分柑不作疏，李衡千颗直堪奴。",
                "初尝蔌蔌泉流齿，未摘青青香满株。",
                "可是骚人怜楚树，只应仙种自蓬壶。",
                "龙城当日亲封殖，还有霜苞似此无。"
            ]
        },
        {
            "title": "月台",
            "content": [
                "青林阙处绿阴开，十里长风送月来。",
                "妒雨玩云都净尽，素华清影巧裴徊。"
            ]
        },
        {
            "title": "黄讲书太器见和五诗次韵一篇奉酬",
            "content": [
                "客毡寒莫致，官舍总萧然。",
                "睡思茶甘外，穷愁酒力边。",
                "未成投辖饮，时作拨书眠。",
                "野鹤如双鬓，衰迟只自怜。"
            ]
        },
        {
            "title": "次韵伯寿兄残春即事",
            "content": [
                "屏居事幽潜，亲故成久别。",
                "茅檐翳浓绿，酴醿堕香雪。",
                "山气清凉国，溪声广长舌。",
                "但须贤人酒，安用长者辙。",
                "吟肠绕碧云，醉脸晕红缬。",
                "奴耕谷可徯，儿书笔难掣。",
                "地偏尘不到，心境两清绝。",
                "啸歌何穷已，未觉处身拙。"
            ]
        },
        {
            "title": "次韵陈侍郎李察院潇湘八景图·渔村落照",
            "content": [
                "乱山深处水边村，小艇初归未掩门。",
                "吹火煮鱼倾浊酒，半规斜日照黄昏。"
            ]
        },
        {
            "title": "怀爱山",
            "content": [
                "空陂流水淡泠泠，小立舂锄点远汀。",
                "烟雨半收山更好，知谁不唤作丹青。"
            ]
        },
        {
            "title": "喜雪次侯宰韵",
            "content": [
                "冻笔难成授简章，寒光先到读书堂。",
                "乱飘扑面如平叔，几点侵眉似马良。"
            ]
        },
        {
            "title": "次韵赵禹平春日书怀",
            "content": [
                "草色青青二月时，物华虽是我庐非。",
                "日明院宇燕相语，花发园林莺乱飞。",
                "无数小桃初掩映，几多垂柳自因依。",
                "春风十里归吟笔，未用罗帏绣幕围。"
            ]
        },
        {
            "title": "二月二十八日周提宫叶致政楼司理过访锦园",
            "content": [
                "锦园不减商山乐，四皓中间著此翁。",
                "今日可无千字作，何人似此一樽同。"
            ]
        },
        {
            "title": "送王节推夷仲秩满赴阙",
            "content": [
                "胸中深蟠万卷馀，笔端倒倾蚁室珠。",
                "掖垣政要舍人样，致主泽民推宿儒。"
            ]
        },
        {
            "title": "题郭邵州同尘庵",
            "content": [
                "荣辱酣歌里，贤愚睡眼中。",
                "未应分野马，那复障西风。",
                "晏坐从凝席，扬鞭任软红。",
                "岩栖兼鼎食，处处不妨同。"
            ]
        },
        {
            "title": "雪",
            "content": [
                "密雪乘风逞素肌，穿窗透隙入帘帏。",
                "漫空隐隐琼瑰悄，乱眼纷纷鸥鹭飞。",
                "三客新成梁苑赋，六花又舞谢庄衣。",
                "回思拜表明光罢，携得香烟满袖归。"
            ]
        },
        {
            "title": "昌园赏梅",
            "content": [
                "十年不踏淮安路，今日昌原得纵游。",
                "千树撩人诗兴动，恰如何逊在扬州。"
            ]
        },
        {
            "title": "病起",
            "content": [
                "几岁思归今得归，一筇三迳共忘机。",
                "寸肠满贮愁千斛，的当回头觉昨非。"
            ]
        },
        {
            "title": "题祥符寺灵山阁",
            "content": [
                "一倚危栏已快哉，俯看屏障掌中开。",
                "江间碧浪循城去，天外青山入座来。",
                "隔岸几声闻鼓角，傍林千簇见楼台。",
                "白云只在孤飞处，西望关心首重迥。"
            ]
        },
        {
            "title": "县斋夜坐",
            "content": [
                "鹜行散尽室如冰，数卷残书一穗灯。",
                "尚有茹荤兼饮酒，不然全似打包僧。"
            ]
        },
        {
            "title": "次韵叶宰植竹四绝",
            "content": [
                "檀栾节目瘦长枝，晴既萧骚雨亦奇。",
                "谁道此君惟澹泊，细看频赏自多姿。"
            ]
        },
        {
            "title": "弄月亭",
            "content": [
                "掬水弄涟漪，清辉碎更随。",
                "人间无太白，欲捉可凭谁。"
            ]
        },
        {
            "title": "次韵王待制游东坡留题十一绝",
            "content": [
                "当年随意乐江天，句句新诗尽可传。",
                "事业文章两俱美，先生兼比二公贤。"
            ]
        },
        {
            "title": "上清",
            "content": [
                "积雨新晴翠霭浮，好风掖我上清游。",
                "白头捧檄真聊尔，那忍深文学杜周。"
            ]
        },
        {
            "title": "弄水亭次李察院韵",
            "content": [
                "清溪一曲抱危亭，天水无尘相与明。",
                "昔日紫微今御史，两翁诗句一般清。"
            ]
        },
        {
            "title": "八月十六夜月",
            "content": [
                "一更山吐月，万里湛虚明。",
                "聊当中秋色，堪欣此夜情。",
                "西风金盏侧，香雾玉簪横。",
                "却忆青莲语，寒鸦栖复惊。"
            ]
        },
        {
            "title": "黄石榴吾里所未有仆始携自中都植之二年方着",
            "content": [
                "细染曲尘英，稀着鹅黄蘂。",
                "虽无蜡梅香，风味绝相似。",
                "",
                ""
            ]
        },
        {
            "title": "采菊",
            "content": [
                "采采黄金蘂，盈盈白玉觞。",
                "露兰何足饮，自觉肺肝香。"
            ]
        },
        {
            "title": "谢张使君惠簟",
            "content": [
                "瘦玉敲风翠干长，织成漪浪莹沧浪。",
                "封题尚带鄱江润，卷赠犹馀燕寝香。",
                "竹笛当年同秀质，桃笙何处避寒光。",
                "微躯讵足当珍赐，持奉亲闱枕扇凉。"
            ]
        },
        {
            "title": "禹帝祠",
            "content": [
                "几岁钦文命，今朝拜禹陵。",
                "稽山新雨霁，鉴水暮云凝。",
                "更睹玄圭锡，悬知四载乘。",
                "川灵洎河伯，千古获依凭。"
            ]
        },
        {
            "title": "亦好园群花盛开戏成",
            "content": [
                "小圃初乾晓雨，杂花争试新妆。",
                "揉色似观濯锦，吹香如过河阳。"
            ]
        },
        {
            "title": "次韵朱昂仲见寄一绝",
            "content": [
                "使君诗酒日娱嬉，燕寝新来一段奇。",
                "政是梦熊佳节里，释迦抱送宁馨儿。"
            ]
        },
        {
            "title": "平湖",
            "content": [
                "平湖潋滟浸葱苍，画出风烟十亩强。",
                "蜜曲六从霜后熟，玉芙蓉向露中芳。",
                "新开石洞连松碧，低结萸房映菊黄。",
                "最爱堤边秦地柳，一回春到一回长。"
            ]
        },
        {
            "title": "有感二首",
            "content": [
                "再有淮南乱，纷纷几战场。",
                "血腥官道雨，骨映野田霜。",
                "行阵青黄气，朝廷赤白囊。",
                "何时洗兵甲，四海重耕桑。"
            ]
        },
        {
            "title": "释奠礼成上安抚大观文十四韵",
            "content": [
                "钜宋中兴日，全闽极治年。",
                "保厘须硕德，镇抚赖真贤。",
                "燕寝何曾逸，儒宫最所先。",
                "上丁将蒇事，仲月乃修虔。",
                "铏鼎参罍洗，牺尊间豆笾。",
                "低昂衮绣服，拜起冕旒前。",
                "庭燎明如昼。炉熏滃似烟。",
                "向风入引领，观礼士填咽。",
                "阖郡讙声沸，熙朝盛事传。",
                "僖公甘避路，常相敢差肩。",
                "宜有新诗播，庸昭美化宣。",
                "陋儒何幸会，典礼获周旋。",
                "南纪非工部，中和岂子渊。",
                "斐然形颂述，深愧采芹篇。"
            ]
        },
        {
            "title": "次韵杨廷秀郎中游西湖十绝",
            "content": [
                "湖边幽胜满青莲，到处时时泊画船。",
                "竟日涟漪吟不足，欲归重看水中天。"
            ]
        },
        {
            "title": "次韵木蕴之状元义乌道中一首",
            "content": [
                "奔走尘埃老未休，每思上下两岩稠。",
                "关心簿领三书考，回首家山两换秋。",
                "搘腹自怜鹪鼹小，江湖谁计雁凫留。",
                "又遮西日长安去，惭愧平生马少游。"
            ]
        },
        {
            "title": "次韵季野弟蜡梅",
            "content": [
                "媚色全胜柳，孤标半似梅。",
                "蕊寒金粉腻，香重麝脐开。",
                "徐笔那能画，并刀未易裁。",
                "扶头中酒味，安得一枝来。"
            ]
        },
        {
            "title": "人日道中口占",
            "content": [
                "初日轻烟溪上桥，远峰积雪未全消。",
                "东君也是多情思，先遣青光到柳条。"
            ]
        },
        {
            "title": "中秋示仲文弟",
            "content": [
                "古来佳节是中秋，今比重阳许燕游。",
                "已觉冰轮无限好，不须玉斧更重修。",
                "三飞惊鹊纷无定，一点闲云净不留。",
                "况有阿连同彩戏，何妨呼酒互相酬。"
            ]
        },
        {
            "title": "海上作",
            "content": [
                "晴浪空仍白，云峰远更青。",
                "乾坤几万里，聚落一浮萍。",
                "自昔闻溟渤，从今小洞庭。",
                "端如初发覆，坐觉病眸醒。"
            ]
        },
        {
            "title": "张丽华",
            "content": [
                "张家女儿号丽华，十岁选入君王家。",
                "君王一见念玉雪，唤作后庭琼树花。",
                "临风结绮香度，自谓朝朝兼暮暮。",
                "那知梦断金井栏，往事茫茫堕烟雾。"
            ]
        },
        {
            "title": "初离鄱阳",
            "content": [
                "三年劳簿领，今日进归程。",
                "意与长途远，身兼薄縠轻。",
                "板舆频送喜，山驿屡逢晴。",
                "道上人争指，霜髭彩戏荣。"
            ]
        },
        {
            "title": "亦好园群花盛开戏成",
            "content": [
                "三岁无诸国里，青春不是花时。",
                "今日小园春半，百般红紫芳菲。"
            ]
        },
        {
            "title": "即事",
            "content": [
                "亦好经年别，归来意转亲。",
                "横斜花练练，清浅水鳞鳞。",
                "又逼瓜时戌，聊娱戏彩身。",
                "新添兰桂圃，近在岸西滣。"
            ]
        },
        {
            "title": "亦好园初春次韵",
            "content": [
                "梅开群玉府，柳试缕金衣。",
                "过腊山逾瘦，迎风水渐肥。"
            ]
        },
        {
            "title": "放姑恶",
            "content": [
                "为怜心折骨仍惊，四十方兄博汝生。",
                "从此直须防巧中，著身未稳莫先鸣。"
            ]
        },
        {
            "title": "秋暑炽甚忍饥偶作书季直弟以诗见嘲因次韵",
            "content": [
                "老夏雨既少，穉秋云亦无。",
                "枯池罢桔槔，蔫花委芙蕖。",
                "不糁漫藜藿，不爨空樵苏。",
                "苏州亦有言，家人笑著书。"
            ]
        },
        {
            "title": "偶题",
            "content": [
                "少陵五十六，负暄候樵牧。",
                "我今年与齐，而亦处幽独。",
                "小亭数椽净，新月半钩曲。",
                "聊将万斛愁，付与一杯绿。"
            ]
        },
        {
            "title": "送师相陈大观文",
            "content": [
                "化国熙熙日自迟，棠阴无讼草含滋。",
                "何人剩伐南山石，大刻详书德政碑。"
            ]
        },
        {
            "title": "三月十四日陪同年十有六人游净慈遂饮於水月",
            "content": [
                "车驰卒奔风雨过，粉白黛绿春事妍。",
                "裙腰政佳酒仍美，那复有路到愁边。",
                "",
                ""
            ]
        },
        {
            "title": "次王状元晚菊二绝",
            "content": [
                "虽晚亦既好，花中无此香。",
                "谁能识真趣，高隐在浔阳。"
            ]
        },
        {
            "title": "游青山当涂王使君命供张甚适",
            "content": [
                "雨映青山访谪仙，颂厨分酿割肥鲜。",
                "酣歌一曲西风里，顿失羁愁向酒边。"
            ]
        },
        {
            "title": "菲饮泉和韵",
            "content": [
                "不觉当年室与宫，菲泉犹得想遗风。",
                "至今美食鲜衣者，不敢缘窥绿净中。"
            ]
        },
        {
            "title": "戏彩堂有作",
            "content": [
                "捧檄及偏亲，斑衣聊效颦。",
                "旨甘贫有味，温清静无尘。",
                "北户足萱草，南风宜棘薪。",
                "版舆多喜色，庶不愧安仁。"
            ]
        },
        {
            "title": "咏月",
            "content": [
                "何年玉斧巧修成，半似明生半魄生。",
                "易使飞乌来匝绕，难将老蚌较亏盈。"
            ]
        },
        {
            "title": "己亥中秋",
            "content": [
                "二七月皎皎，三五云沈沈。",
                "终然露半璧，亦复牵孤吟。",
                "夜久群动息，唯有寒蛩音。",
                "长年重节序，感慨非独今。"
            ]
        },
        {
            "title": "木状元惠示近诗一卷作诗为谢",
            "content": [
                "洪都通守词华溢，汉殿文章元第一。",
                "万卷落落蟠胸中，三江衮衮悬吟笔。",
                "赠我玉佩联玦环，未数大鹏兼小山。",
                "欲知风味不能尽，此卷长留天地间。"
            ]
        },
        {
            "title": "赠神童林公滋公泽女神童幼玉",
            "content": [
                "一英二孺同一家，衮衮诵书几五车。",
                "语音娅姹春帘燕，稚齿清便兰砌芽。",
                "联茵并载惊都市，万里青云从此始。",
                "两驹应佩金削刀，双鬟会作女博士。"
            ]
        },
        {
            "title": "四月二十九日坐直庐读山谷效东坡作薄薄酒二",
            "content": [
                "薄薄酒，胜独醒。丑丑妇，胜鳏茕。",
                "笙歌鼎沸不须羡，松风满耳自足听。",
                "前遮后拥未必乐，邀月对影堪娱情。",
                "晚食有味可当肉，衡宇无灾胜列屋。",
                "鲁东门外听钟鼓，齐宣堂下状觳觳殳换束}。",
                "何如巢林一枝，饮河满腹。",
                "水硙多至三十具，胡椒满贮八百斛。",
                "何如浊酒一杯，弹琴一曲。",
                "子平为富不如贫，子方称贱能骄人。",
                "高明之家鬼可瞰，网射纳税官不嗔。",
                "中山醇醪醉千日，文君远山致消渴。",
                "不如茆柴百钱可一斗，荆钗白头长相守。",
                "",
                ""
            ]
        },
        {
            "title": "谢监丞子长雪中四绝",
            "content": [
                "国子先生老宦游，十年学省一狐裘。",
                "饥雷有意鸣蝉腹，寒粟无端起玉楼。"
            ]
        },
        {
            "title": "司户李岩詹和予庐山诗二十一篇作诗为谢",
            "content": [
                "东野龙钟夸白首，岩詹矍铄事清修。",
                "胸中似有九云梦，笔下倒倾三峡流。",
                "和我七言清有味，能令三伏凛生秋。",
                "当年庐阜赏心处，恨不携公九日游。"
            ]
        },
        {
            "title": "游龙井",
            "content": [
                "天人弥天同一游，洒落珠玑不自休。",
                "二老风流今净尽，空馀怪石对龙湫。"
            ]
        },
        {
            "title": "偶成",
            "content": [
                "祠山东畔古桐西，垂柳阴阴映短扉。",
                "谁道官居太萧瑟，香粳甜輭鳜鱼肥。"
            ]
        },
        {
            "title": "次韵王侍郎寄题亦好园",
            "content": [
                "磬湖鸥鹭自相亲，湖边山园步步新。",
                "鱼鸟细看自足乐，芋栗可收犹未贫。",
                "我觉有园贫亦好，人笑此园何太小。",
                "他年便拟当菟裘，不羡莼鲈归计早。"
            ]
        },
        {
            "title": "送参议李器之",
            "content": [
                "人间今北海，天上谪仙人。",
                "雄论堪医国，新诗可泣神。",
                "摇毫云落纸，挥麈坐生春。",
                "芸阁登吟惯，绫衾入直频。",
                "三十辞故里，二载宦合闽。",
                "婉画裨南阃，英名动北辰。",
                "惠风吹别思，细草碾征轮。",
                "行矣跻华要，声猷日日新。"
            ]
        },
        {
            "title": "次韵外舅黄虞卿为爱山园好八首",
            "content": [
                "为爱山园好，投闲日日来。",
                "花时长夜饮，雪后暖寒杯。",
                "一迳松篁影，满畦桑柘栽。",
                "未能湖海去，缨兴亦悠哉。"
            ]
        },
        {
            "title": "游龙井",
            "content": [
                "致身通湿大槐梦，快意畋鱼紫石潭。",
                "何似相携古兰若，细看香篆味茶甘。"
            ]
        },
        {
            "title": "望湖亭",
            "content": [
                "倚栏遥望贺家湖，千顷波光半欲芜。",
                "试问青铜未消蚀，西湖得及此间无。"
            ]
        },
        {
            "title": "曝书",
            "content": [
                "秋阳千里晒，聊复曝吾书。",
                "自笑年来事，昏眸眩鲁鱼。"
            ]
        },
        {
            "title": "再用彝公长老韵赠嗣宗教授",
            "content": [
                "居易青衫旧，安仁素发新。",
                "愁思中酒圣，贫忍论钱神。",
                "白也诗谁敌，潮乎笔更亲。",
                "生辰宿南斗，同是数奇人。"
            ]
        },
        {
            "title": "夜梦亦好园",
            "content": [
                "薄宦思归切，天涯秋气深。",
                "一番南国梦，千里故园心。",
                "历历湖边路，悠悠沙上禽。",
                "横枝清绝处，何日复追寻。"
            ]
        },
        {
            "title": "次韵王龟龄谒大禹祠酌菲饮泉",
            "content": [
                "不到稽山已十年，梦中物色故依然。",
                "忆寻绝境经幽寺，曾向东风酌妙泉。",
                "书穴雨馀云扑地，鉴湖春昼水连天。",
                "别来乔木高多少，想见娇莺自在迁。"
            ]
        },
        {
            "title": "题红云岛",
            "content": [
                "红云覆绝岛，望之心神开。",
                "弱水不负舟，何由至蓬莱。",
                "吾欲烦巨鳌，为载三山来。",
                "不然骑鲸去，一醉流霞杯。"
            ]
        },
        {
            "title": "秦望阁",
            "content": [
                "傲睨须知古有秦，却将黔首等微尘。",
                "当时虚上峰头望，不见桃源避世人。"
            ]
        },
        {
            "title": "乘风雨登舟至曲院",
            "content": [
                "猛雨连天水满湖，扁舟风撼碧涛粗。",
                "掀髯笑咏烟波里，两岸人应作画图。"
            ]
        },
        {
            "title": "送高炳如粹天台",
            "content": [
                "高侯吾所畏，学问觑壶奥。",
                "秋水莹精神，春华丽词藻。",
                "三馆朅来游，两鬓青未皓。",
                "何心玩岁月，刻意事探讨。",
                "二志既崇成，八书可偕考。",
                "乌台伫风采，纶闱须典诰。",
                "引疾遽有祈，勇退一何早。",
                "丹丘非大名，泥轼仅小好。",
                "会看有诏追，岂必俟身到。",
                "行矣即轻安，恺悌神所劳。"
            ]
        },
        {
            "title": "道旁松",
            "content": [
                "郁郁千丈松，谁栽荫修路。",
                "年祀寖绵邈，斧斤时谬误。",
                "皇华重怜恻，霜根辱调护。",
                "他日比甘棠，流风继行露。"
            ]
        },
        {
            "title": "独善堂",
            "content": [
                "赏心并四者，文史足三馀。",
                "不作簪绅念，唯使水竹居。",
                "佳名元籍籍，真乐每如如。",
                "月旦遗评在，今经几建除。"
            ]
        },
        {
            "title": "夜发曹娥堰",
            "content": [
                "孤灯乍明灭，隐约小桥边。",
                "野市人家闭，晴天斗柄悬。",
                "秋深风落木，夜静浪鸣船。",
                "却忆前年事，扁舟过霅川。"
            ]
        },
        {
            "title": "次韵何茂恭永新见寄之什",
            "content": [
                "尺书将远意，飘忽渡江湖。",
                "嘉楮藤溪少，纖毫月窟无。",
                "封题烦妙札，沾焉到迂儒。",
                "多谢相思切，迢迢千里途。"
            ]
        },
        {
            "title": "送洪右史赴召三首",
            "content": [
                "长公前日辞揆涂，少公今日被锋车。",
                "路人共指拜内相，天子久欲登鸿儒。",
                "黄麻端拟似经训，金莲不独荣传呼。",
                "如闻书诏正填委，北辕疾驱公勿徐。"
            ]
        },
        {
            "title": "窆石",
            "content": [
                "禹陵踪迹颇堪疑，窆石衣冠知几时。",
                "犹解起人河洛思，可怜大胜峄山碑。"
            ]
        },
        {
            "title": "东吕生辰",
            "content": [
                "宝历天重启，皇图日寖昌。",
                "九重资燕翼，万国仰元良。",
                "玉律秋初杪，金飚岁正穰。",
                "前星辉采盛，少海庆源长。",
                "甲观祥烟滃，春宫协气翔。",
                "千秋佳节胜，四荚瑞蓂芳。",
                "瓜枣欣初献，蟠桃庆乍尝。",
                "庭罗六佾舞，天荐九霞觞。",
                "银榜弥生耀，铜扉粲有光。",
                "讙声连紫极，喜气溢穹苍。",
                "册锡雕珉焕，旗颁青辂扬。",
                "衣惟珍黻冕，音不嗜宫商。",
                "问寝同周发，隆师过汉庄。",
                "猷为规禹启，翰墨掩钟王。",
                "化被宾詹属，恩沾左右坊。",
                "善三今独冠，明两古难方。",
                "陆贽言犹采，宣尼训敢忘。",
                "本支绵百世，羽翼贰岩廊。",
                "宿忝宫僚旧，曾沾兑泽滂。",
                "愿斟沧海酒，岁祝寿无疆。"
            ]
        },
        {
            "title": "三月十四日陪同年十有六人游净慈遂饮於水月",
            "content": [
                "崇桃秾李亦不恶，一笑海棠尤可人。",
                "徐熙赵昌俱骨朽，翠袖卷绡谁写真。",
                "",
                ""
            ]
        },
        {
            "title": "姜春坊以诗编见贻借题雪堂图韵作诗为谢",
            "content": [
                "红颜话别浦边秋，白发同为帝里留。",
                "璧水庸庸参末坐，春坊荦荦冠名流。",
                "功名君且登麟阁，出处吾行具钓舟。",
                "饷我一编清似玉，五言端的继苏州。"
            ]
        },
        {
            "title": "池边树",
            "content": [
                "砾索池边树，疏花照浅清。",
                "虽无却月观，且有一枝横。"
            ]
        },
        {
            "title": "丙午仲春西湖舟中作",
            "content": [
                "春阴将近一百六，絮擘晴云新雨足。",
                "烟边芳草碧如茵，篱畔海棠红映肉。",
                "相携逗晓出城西，城西风景如杜曲。",
                "两岸云光罨画浓，一湖春水蒲萄绿。",
                "坐中豪俊杂吴蜀，磊落群书纷拄腹。",
                "掀髯一笑浪波间，淋漓衣袂寻棋局。",
                "他年想像此风流，应作生绡图一幅。"
            ]
        },
        {
            "title": "朝爽之前瑞竹忽生",
            "content": [
                "好竹逾千个，数茎忽发生。",
                "月明连理影，风细合欢声。",
                "矫矫双鸳举，悠悠两凤鸣。",
                "只应三昧手，彩笔画难成。"
            ]
        },
        {
            "title": "挽唐立夫舍人",
            "content": [
                "才名振西蜀，老气益中州。",
                "草制追盘诰，筹边动冕旒。",
                "已令荣压角，复遣饮遨头。",
                "千古九江恨，长随逝水流。"
            ]
        },
        {
            "title": "石塘",
            "content": [
                "野色知何处，松边竹外塘。",
                "雨馀红菡净，风起白苹香。"
            ]
        },
        {
            "title": "怀东嘉先生因诵老坡今谁主文字公合把旌旄作",
            "content": [
                "退之在元和，昌言主文字。",
                "扬镳踵芳尘，公乎得无意。",
                "",
                ""
            ]
        },
        {
            "title": "登五峰亭望庐山",
            "content": [
                "平生庐阜去无因，咫尺于今不得亲。",
                "顾我尘劳四十九，羡他萧散二仙人。",
                "会当拄颊看山色，更欲题诗满涧滨。",
                "为报草堂莲社友，扫云开户待游轮。"
            ]
        },
        {
            "title": "寒食游香山",
            "content": [
                "杖藜随所适，花柳自村村。",
                "野岸桃临水，人家竹映门。",
                "香泥飞燕子，芳草思王孙。",
                "著处堪沈醉，春醪正满樽。"
            ]
        },
        {
            "title": "同从兄季弟游香山追和东坡端午游诸寺韵",
            "content": [
                "前车惟伯氏，后乘载阿连。",
                "相携青莲界，共开白社筵。",
                "黄梅雨初歇，红榴花正妍，",
                "净境聊莞尔，妙兴真悠然。",
                "偈言溢四方，经卷馀五千。",
                "长廊含清风，古潭摇苍天。",
                "幅巾既萧散，青鞋亦轻便。",
                "登临自晨曦，谈笑穷暮烟。",
                "衡宇开卷坐，僧房借榻眠。",
                "却忆苏州语，喧静两皆禅。"
            ]
        },
        {
            "title": "次韵李大著春日杂诗十首",
            "content": [
                "帝里春仍好，风和昼漏迟。",
                "但怀三釜乐，遑恤北山移。",
                "老大谙斑戏，空疏愧色丝。",
                "平生杜陵老，耿耿寸心知。"
            ]
        },
        {
            "title": "挽高宗皇帝词",
            "content": [
                "扈从浮江日，忧勤立极初。",
                "八年躬甲胄，万国混车书。",
                "治定端无竞，功成自不居。",
                "休明媲虞舜，逸乐梦华胥。"
            ]
        },
        {
            "title": "铅山",
            "content": [
                "三月春风暖更飘，满山嫩绿正娇娆。",
                "几声劝我脱破袴，何处撩人婆饼焦。",
                "甘旨仅能供素发，涓埃未有答皇朝。",
                "吾庐惭近亦堪喜，试把白醪倾绿瓢。"
            ]
        },
        {
            "title": "送师相陈大观文",
            "content": [
                "溶溶曳曳白云閒，救旱濡枯顷刻间。",
                "四海苍生望霖雨，谢公早晚起东山。"
            ]
        },
        {
            "title": "狱空",
            "content": [
                "公庭日将夕，吏报空狱岸。",
                "虽无春草鞠，已有蛛丝蔓。",
                "欢乐见鸟乌，呻吟绝鹅雁。",
                "谅非片言折，聊发一笑粲。"
            ]
        },
        {
            "title": "送楼大防粹丹丘",
            "content": [
                "我以疏慵丐外迁，公乎何事亦翩然。",
                "两家俱有亲庭乐，且结斑衣自在缘。"
            ]
        },
        {
            "title": "病起",
            "content": [
                "寝瘵初休意未便，筼筜生笋柳生绵。",
                "谁能朅朅团栾走，只要齁齁酩酊眠。"
            ]
        },
        {
            "title": "桐汭",
            "content": [
                "东汭波吞岸，西桐水见沙。",
                "祠山千古盛，州宅四时嘉。",
                "前直三峰峻，旁连大洞呀。",
                "黄南清港曲，织女小桥斜。",
                "野店篱为户，春山茧作花。",
                "乌羊难入馔，青果颇宜茶。",
                "绷锦饶新笋，枪旗富嫩芽。",
                "灵山古佛地，丹井列仙家。",
                "铁冶名犹壮，金牛迹尚漥。",
                "滞留三载久，诗板满烟霞。"
            ]
        },
        {
            "title": "次韵杨廷秀郎中游西湖十绝",
            "content": [
                "袢暑浑如深甑炊，凉飔一饷最先知。",
                "凭谁为觅丹青手，画我谈诗剥芡时。"
            ]
        },
        {
            "title": "亦好园即事",
            "content": [
                "谁将春色到山家，湖绿平堤草满沙。",
                "细刻真酥水仙蕊，匀搓绛蜡海红花。",
                "芳林得日莺还啭，香径无风蝶自斜。",
                "聊与后生修故事，未妨诗酒作生涯。"
            ]
        },
        {
            "title": "自题端溪砚",
            "content": [
                "吴兴青石今无闻，歙郡刷丝端可焚。",
                "儒生谁是喜书者，安得一逢王右军。"
            ]
        },
        {
            "title": "次韵杨廷秀郎中游西湖十绝",
            "content": [
                "忆昔孤山和靖家，光风霁月总输他。",
                "几多水草连烟草，无限苹花杂藕花。"
            ]
        },
        {
            "title": "送李深卿赴省试",
            "content": [
                "曲江深院题名处，应有春风得意诗。",
                "为想杏花三十里，却思三五少年时。"
            ]
        },
        {
            "title": "挽处士陈容",
            "content": [
                "乾坤身老大，邱壑迹委蛇。",
                "不枉安车召，谁为荐鹗词。",
                "平生五千卷，身后宁馨儿。",
                "他日编遗藁，应多感遇诗。"
            ]
        },
        {
            "title": "黄石榴吾里所未有仆始携自中都植之二年方着",
            "content": [
                "但见蹙红巾，未闻衣黄里。",
                "一试缕金裳，世职真西子。",
                "",
                ""
            ]
        },
        {
            "title": "次韵马驹父晚菊五绝",
            "content": [
                "开及梅花未发时，那愁三弄有桓伊。",
                "何时栗里东篱下，冷蕊寒英伴酒卮。"
            ]
        },
        {
            "title": "题绣川驿揖秀亭次张明府韵",
            "content": [
                "一色苍波百顷烟，直楣横槛覆华椽。",
                "从来好景无今日，何限清诗似昔贤。",
                "把盏有山来酒面，凭栏无路到愁边。",
                "我来政值雨新足，芳草芊芊绿满川。"
            ]
        },
        {
            "title": "云锦阁",
            "content": [
                "岩花乱落随春水，万丈轻红绕驿楼。",
                "不是江流似云锦，政应云锦似江流。"
            ]
        },
        {
            "title": "题九华山用太白联句韵",
            "content": [
                "千古池阳郡，九峰应最华。",
                "明珠绚晨露，丽绮粲晴霞。",
                "岭头过子晋，岩腹憩洪崖。",
                "谪仙无复见，空想夏侯家。"
            ]
        },
        {
            "title": "次韵茂恭见寄",
            "content": [
                "中书一挥千万言，有如水悬吕梁间。",
                "奔逸绝尘不可及，蹇欲从之良独难。",
                "如君文字可华国，胡为犹在南湖侧。",
                "樊川昌谷纵多才，欲以比君那可得。",
                "君家红杏连白榆，似向君王得鉴湖。",
                "水光溶溶浸山色，楼台上下如冰壶。",
                "磬湖萧瑟逢秋令，男呻女吟贫非病。",
                "阿奴碌碌仅自全，伯氏今亡嗟短命。",
                "恨我不如大小山，徒尔思苦仍辞艰。",
                "既无击钵挥毫敏，空愧诗筒数往还。"
            ]
        },
        {
            "title": "既游东山乘月登舟至曹娥江",
            "content": [
                "虞江波上一帆风，天水澄明夜色空。",
                "古体诗成岩影里，新醅酒酌月明中。",
                "吚哑两桨止还作，欸乃数声西复东。",
                "尘滓此时无一点，恍疑身在水晶宫。"
            ]
        },
        {
            "title": "题云黄山宝林寺",
            "content": [
                "弥勒下生地，溪山秀且长。",
                "萧萧双树碧，冉冉片云黄。",
                "晓日觚棱净，西风松桂香。",
                "十年疏杖屦，玉石耿难忘。"
            ]
        },
        {
            "title": "次韵李同年诚之见贻之什",
            "content": [
                "笔端洒落谪仙人，况复曾同桂苑春。",
                "一笑相逢端莫逆，门前洲渚正横陈。"
            ]
        },
        {
            "title": "天台歌",
            "content": [
                "涉海神仙夸蓬莱，登陆胜地称天台。",
                "天台枕海连四明，万峰千岭相萦回。",
                "赤城绣出绮霞色，瀑布界破瑶山青。",
                "神仙居处寸步有，游人白日迷杳冥。",
                "剡溪昔年有二客，五月此山同采摘。",
                "只知采采不盈筐，不觉行行失归陌。",
                "龟肠蝉腹忽鸣饥，倾壶进食欲令谁。",
                "山桃一颗垂林畔，共食欻然肌骨换。",
                "下山得水涧石中，以手饮之还濯盥。",
                "又见芜菁出山腰，一杯圆转中流漂。",
                "二人相顾却相谓，此地去人应不遥。",
                "过溪水深四尺许，又度一山逢二女。",
                "韶颜艳色世所无，南国东邻何足数。",
                "笑唤刘晨阮肇名，相识浑如旧有情。",
                "问郎若个来何晚，遂即殷勤相奉迎。",
                "入户幔帷殊不恶，错落珍珠与璎珞。",
                "只将左右几青衣，也胜人间夸绰约。",
                "逡巡进脯饭胡麻，琼杯片片斟流霞。",
                "不知仙客来何处，各把宫桃庆女家。",
                "歌吹嘈嘈张内乐，颜色有欢情有乐。",
                "金鸦飞入向虞渊，客散虚堂掩帘箔。",
                "夜深各拥一仙娥，泛泛鸳鸯在绿波。",
                "和鸣乍自秦箫起，行雨初从楚梦过。",
                "瞥然一留因半载，天气常如三月在。",
                "百鸟哀鸣不可闻，感此茫茫愁似海。",
                "俗缘未断身未轻，思归日有求归声。",
                "更招女伴作离乐，共写深衷无限诚。",
                "曲终一出山中洞，万里云烟空目送。",
                "归来不见去时人，寂寞惊魂若春梦。",
                "子孙虽在不相知，欲寻旧路已多歧。",
                "棋迷柯岭难重见，花失桃源空自悲。",
                "风流云散令人惜，至今犹唱阮郎归。"
            ]
        },
        {
            "title": "送师相陈大观文",
            "content": [
                "将令四海变虞唐，那得夔龙滞一方。",
                "寄语邦人休卧辙，道傍行看舍人装。"
            ]
        },
        {
            "title": "草堂成即事二首",
            "content": [
                "燕雀桑麻五亩匀，香炉峰下磬湖滨。",
                "青衫不碍两居士，白发真成六老人。",
                "子美浣花元不恶，渊明栗里总宜贫。",
                "作诗饮酒真吾事，回首江湖懒问津。"
            ]
        },
        {
            "title": "题吴先生祠",
            "content": [
                "先生高义薄层穹，解使池庭化泮宫。",
                "应笑兰亭旧豪逸，溪山千古寂寥中。"
            ]
        },
        {
            "title": "次韵马驹父晚菊五绝",
            "content": [
                "雾幌褰开秀色明，曲尘半臂亦多情。",
                "芳菲不拟亲桃姊，萧洒端宜齿石兄。"
            ]
        },
        {
            "title": "次韵赵景明初见梅花",
            "content": [
                "不解何郎五字诗，年年长是探梅迟。",
                "未甘辜负春消息，强拟来看竹外枝。"
            ]
        },
        {
            "title": "乏酒",
            "content": [
                "摇落偏悲客，清寒易中人。",
                "寂寥那自守，淡泊亦殊真。",
                "浮俗仍皆醉，虚谈浪饮醇。",
                "高歌傲燕市，忽忆重千钧。"
            ]
        },
        {
            "title": "奉和赵大本教授何处春深好二首",
            "content": [
                "何处春深好，春深粹贰家。",
                "雨低檐外柳，风度牖间花。",
                "有意挥吟笔，无心顾曲车。",
                "慈颜一笑粲，戏舞彩衣斜。"
            ]
        },
        {
            "title": "题开先寺飞桥次待制王公韵",
            "content": [
                "漱玉亭边百尺桥，游人平步玉虹腰。",
                "凭栏下眠清渊底，秋水无尘浸碧霄。"
            ]
        },
        {
            "title": "题亦好亭集句",
            "content": [
                "从士力难任，何其挂怀抱。",
                "不及在家贫，在家贫亦好。"
            ]
        },
        {
            "title": "庚戌中秋病起言怀",
            "content": [
                "病来十日不饮酒，起对中秋良可人。",
                "银汉迢迢清未了，金波潋潋净无尘。",
                "艳歌未暇成三叠，美酝何妨釂十分。",
                "记得昔年当此景，厌厌夜饮在成均。"
            ]
        },
        {
            "title": "峡桥",
            "content": [
                "百尺危桥跨彩虹，快输白浪入晴空。",
                "眼惊巫峡江山近，身在苏仙诗句中。"
            ]
        },
        {
            "title": "丞相王公挽词",
            "content": [
                "畴昔翘材馆，疏庸获屡游。",
                "衮衣无傲色，吐握有勤求。",
                "辅弼十年久，雍容片善收。",
                "至今天下士，语及泪交流。"
            ]
        },
        {
            "title": "送陈给事帅四川",
            "content": [
                "礼乐诗书一世英，碧油青鬓二难并。",
                "惯看词翰流三峡，剩有精神驱五兵。",
                "暂向坤维聊镇抚，却归天阙致升平。",
                "明年春水如天日，彩鹢乘风向帝京。"
            ]
        },
        {
            "title": "题五泄瀑布四首",
            "content": [
                "瀑雨霏霏湿翠岚，来从天半许谁探。",
                "凌空踏尽崚嶒石，始到峰头第一潭。"
            ]
        },
        {
            "title": "读淮海集",
            "content": [
                "五言未数韦应物，八面须还秦少游。",
                "花气湖光吟鉴水，雷推雨电赋黄楼。"
            ]
        },
        {
            "title": "次韵何茂宏见寄",
            "content": [
                "牧之俯首随缰锁，元亮高情乐里闾。",
                "樽酒未能供一笑，尺书多谢附双鱼。"
            ]
        },
        {
            "title": "峡桥",
            "content": [
                "惊流落石震林坰，一洗红尘耳目醒。",
                "妙语曾闻杜陵老，高江急峡斗雷霆。"
            ]
        },
        {
            "title": "次韵宇文舍人见贻之作",
            "content": [
                "不见褚公今二年，重来青眼尚依然。",
                "偃松篇美天犹和，正殿班清人孰先。",
                "今日赤墀烦暂立，他年黄阁径须仙。",
                "白头宾客无聊甚，只待吹嘘送上天。"
            ]
        },
        {
            "title": "参议林郎中蓄乘轩君向来止有其一今日见之乃",
            "content": [
                "物情非耦不能久，并蒂芙蓉亦自变。",
                "珍重鹤君新得配，故应清唳彻秋江。",
                "",
                ""
            ]
        },
        {
            "title": "以春盂送茂恭蒙以古诗为谢次韵奉酬",
            "content": [
                "我家古甕彭亨腹，十年贮酒色如玉。",
                "倾泻惟须老瓦盆，精器便成蛇著足。",
                "花瓷脆薄谁能携，遣送君家保不亏。",
                "虽然金盌未伯仲，傥与椰樽相等夷。"
            ]
        },
        {
            "title": "去岁十月六日由番江向安仁今岁十月回自广信",
            "content": [
                "去岁兹晨离楚东，今年飞盖上晴空。",
                "烟云晻霭江天暮，一笑都如梦寐中。",
                "",
                ""
            ]
        },
        {
            "title": "送王节推夷仲秩满赴阙",
            "content": [
                "战和未定议纷纭，草茅有忠天莫闻。",
                "公乎行矣陪国论，毋愧新亭千载人。"
            ]
        },
        {
            "title": "七峰亭独坐",
            "content": [
                "屿岫新亭好，悠然见七峰。",
                "凭栏吟不尽，春色与秋容。"
            ]
        },
        {
            "title": "周希稷见示诗卷作诗为谢",
            "content": [
                "周郎列宿胸中罗，笔端有口如悬河。",
                "赠我明珠六十八，一一照乘圆无颇。",
                "我学谷梁失也短，君才士衡患其多。",
                "中兴功业要纪述，浯溪石崖当往磨。"
            ]
        },
        {
            "title": "挽施州使君钟公",
            "content": [
                "弱冠为儒世所推，中年事业更环奇。",
                "才名屡致诸公荐，谠论深蒙睿主知。",
                "郡政坚强同薤水，行囊萧瑟似琴龟。",
                "只今惟有清江路，父老相逢说去思。"
            ]
        },
        {
            "title": "张持荷示诗编次韵一篇为谢",
            "content": [
                "先唐诗道昌，万象绕吟笔。",
                "长吉穷嶮怪，奚囊销永日。",
                "一洗齐梁陋，古澹见摩诘。",
                "诘斋妙入神，二者无一失。",
                "游戏唾成珠，所至动盈帙。",
                "长篇杂短咏，朱弦响玉律。",
                "脱身声利场，宴坐心更逸。",
                "高眠听松声，清话剥芡实。",
                "声名笑山王，任达景嵇毕。",
                "时发孤凤鸣，不作寒蛩唧。",
                "人讥雕肺肝，悠然非所恤。",
                "编成客未佳，椟藏谨勿出。"
            ]
        },
        {
            "title": "州宅",
            "content": [
                "势压江峦栋宇雄，使君如在广寒宫。",
                "微之政以江山助，千首诗成咳唾中。"
            ]
        },
        {
            "title": "送侍御帅夔府",
            "content": [
                "诸葛仍祠庙，公孙只故基。",
                "栋梁酣夕照，雉堞蔓秋葵。",
                "耿耿登临意，悠悠今古思。",
                "烹鲜不劳力，馀事杜陵诗。"
            ]
        },
        {
            "title": "人日道中口占",
            "content": [
                "竹篱茆舍水边家，窗牖虚明小迳斜。",
                "草色未多春意好，疏梅映竹两三花。"
            ]
        },
        {
            "title": "伯琬明府年兄和予致字韵诗举英石见遗谨次来",
            "content": [
                "公家一峰如终南，须信是中有佳致。",
                "对之忘饥亦忘愁，岂待声色兼臭味。",
                "嗜好萧然迥出尘，同年要是我辈人。",
                "世间何物如石寿，墨妙与之俱不朽。",
                "",
                ""
            ]
        },
        {
            "title": "挽提宫知丞周公",
            "content": [
                "妙龄驰誉满东吴，落笔骅骝走坦途。",
                "四十年来鸣道学，一千人内最群儒。",
                "二松不负经纶志，三迳真成隐遁娱。",
                "老我与君端莫逆，遗文时阅漫长吁。"
            ]
        },
        {
            "title": "登蒜岭",
            "content": [
                "三年乌石山边路，每恨南留未北归。",
                "今复无端登蒜岭，却寻乌石认亲闱。"
            ]
        },
        {
            "title": "陪通守李丈出郊",
            "content": [
                "出郭旌旗及晓晴，朔风凛凛水泠泠。",
                "堵墙野老瞻泥轼，冠剑长松拂屏星。",
                "破腊梅花强半白，先春草色未多青。",
                "经行肯为游观美，王事驰驱不敢宁。"
            ]
        },
        {
            "title": "次韵李大著春日杂诗十首",
            "content": [
                "屯云初解驳，晓日有晶辉。",
                "城郭红尘软，江湖春水肥。",
                "小舟浮绿净，芳径步熹微。",
                "起我故山思，多惭未拂衣。"
            ]
        },
        {
            "title": "望月台",
            "content": [
                "滟滟冰轮林上头，烟锁雾敛桂花浮。",
                "要看夜静天如水，莫遣疏帘不上钩。"
            ]
        },
        {
            "title": "六月二十二日夜省宿一首",
            "content": [
                "省庐频宿直，何异在承明。",
                "地峻江声近，风轻荷气清。",
                "鬓毛真骑省，诗思小阴铿。",
                "记得山村日，驰情向玉京。"
            ]
        },
        {
            "title": "吉老手刃凶人为母报仇诗以纪之",
            "content": [
                "卧冰叱驭全忠孝，王氏多贤今古同。",
                "公乎孝行惊创见，落落岂特汉晋风。",
                "凶人夜半发丘陇，敢尔残暴不畏公。",
                "古来刃仇不共天，痛贯肝膂何时穷。",
                "刳心设祭久自许，何况临机敢不武。",
                "拔刀断贼血模糊，袍笏雍容诣官府。",
                "忍耻贪生真可羞，退之谆谆言复仇。",
                "请衣一击当报怨，豫子犹能致嘉传。",
                "如公壮志今已伸，他日定为忠义臣。",
                "行看气节动天子，诏书一洗泉下耻。"
            ]
        },
        {
            "title": "亦好园四咏·磬湖",
            "content": [
                "未用他山错，宁须泗水浮。",
                "冲风时激浪，清韵乱鸣球。"
            ]
        },
        {
            "title": "村居夜坐读王右丞山中与裴迪书爱其清婉有魏",
            "content": [
                "景气既和畅，故园殊可依。",
                "远山映清月，曲水涵沦漪。",
                "寒犬吠如豹，村舂闻自机。",
                "因思曩昔友，携手同赋诗。",
                "",
                ""
            ]
        },
        {
            "title": "送陈给事帅四川",
            "content": [
                "四海繁华一蜀都，君王谋帅意渠渠。",
                "百城赤子烦摩抚，一代长材获展舒。",
                "玉垒倚空充屏翰，铁衣如洗护储胥。",
                "夸鞾帕首郊迎处，想见旌麾入境初。"
            ]
        },
        {
            "title": "岩桂",
            "content": [
                "粟粟枝头浅浅黄，十分风味百分香。",
                "广寒宫殿清秋里，掠削云鬟试靓妆。"
            ]
        },
        {
            "title": "送师相陈大观文",
            "content": [
                "频年秋稔穀相因，八郡恩波著处匀。",
                "长乐城中家几万，家家生子总名陈。"
            ]
        },
        {
            "title": "誓节马驿读龙溪诗",
            "content": [
                "博山一穗爇沉薰，寄傲胡床笑此身。",
                "马队也知非讲肆，聊从开府乞清新。"
            ]
        },
        {
            "title": "夜宿浮石山崇福寺上方题壁",
            "content": [
                "窈窕寻支径，萦纡度密林。",
                "岸回溪更驶，峰转坞逾深。",
                "僧梵云边寺，钟鱼竹里音。",
                "解鞍生妙兴，倚槛净烦襟。",
                "永夜凉飙动，初秋爽气侵。",
                "岩空寒溜滴，壁静候虫吟。",
                "香篆窥孤宿，灯花伴独斟。",
                "不谙尘外趣，谁识此时心。"
            ]
        },
        {
            "title": "赠陈宣干",
            "content": [
                "嗜古心仍切，寻诗句益工。",
                "十年江左别，一笑日边同。",
                "补外吾天幸，怀归子道东。",
                "好为旬朔款，解榻待春风。"
            ]
        },
        {
            "title": "奉酬鲍仲山机宜见赠",
            "content": [
                "四海今诗伯，才名许孰俦。",
                "波澜掩颜谢，步骤到曹刘。",
                "婉画参机幕，精忠动冕旒。",
                "时危须戮力，谈笑复神州。"
            ]
        },
        {
            "title": "二月五日夜梦何茂恭论诗",
            "content": [
                "不见水曹久，相思亦已勤。",
                "梦中不识路，樽酒细论文。",
                "家食甘春荠，官居采泮芹。",
                "何时真会面，风月与平分。"
            ]
        },
        {
            "title": "为柴怀叔殿院题世彩堂",
            "content": [
                "庆积门阑久，祥钟家世醲。",
                "乘骢惊创见，戏彩觉重逢。",
                "鲐耋频三喜，孙曾见八龙。",
                "年龄开九秩，孙子章千钟。",
                "奕叶今荣耀，蝉联旧素封。",
                "家风追万石，眉寿拟三松。",
                "画栋侵银汉，平地浸碧峰。",
                "同心木芍药，并蒂水芙蓉。",
                "委曲颜常悦，骞腾色愈恭。",
                "会须陶谢手，觅句细形容。"
            ]
        },
        {
            "title": "小山",
            "content": [
                "峰秀因拳石，溪清见发鱼。",
                "毫厘辨乔梓，咫尺有匡庐。"
            ]
        },
        {
            "title": "饮茶",
            "content": [
                "清风生两腋，雪乳啜云团。",
                "便拟乘风去，翻嫌缚小官。"
            ]
        },
        {
            "title": "次韵王龟龄状元西湖赏梅",
            "content": [
                "乘闲选胜真修哉，正见千树冰花开。",
                "天寒日暮湖面净，疏影著水清无埃。",
                "杏桃畏寒不敢吐，春榜占作群花魁。",
                "广平无人何逊死，睥睨欲赋嗟无才。",
                "东嘉夫子一何妙，笔端游戏成琼瑰。",
                "繁英丽句斗清好，不用白鹭双飞来。",
                "要令奚囊出佳什，故遣渔唱传清杯。",
                "西湖处士骨虽槁，一唤暗香风味回。"
            ]
        },
        {
            "title": "送侍御帅夔府",
            "content": [
                "湖海番君国，江山白帝城。",
                "凝香馀坐啸，飞诏趣遄征。",
                "誉处千钧重，辎车一羽轻。",
                "攀辕雪眉老，送目逐双旌。"
            ]
        },
        {
            "title": "访何茂恭於南湖作三绝句",
            "content": [
                "啼饥妻子眼底，厚禄故人日边。",
                "一钱不直谁念，五十无闻自怜。"
            ]
        },
        {
            "title": "题旌忠庙次王龟龄韵",
            "content": [
                "睢阳截然当贼中，婴城既久粮食空。",
                "矢死不降有二公，更史皎皎书其忠。",
                "国家涵养自建隆，上至鹓鹭下罴罴。",
                "一节一义皆获通，无不昭然简宸衷。",
                "建炎多难谁奋躬，开门纳降何匆匆。",
                "达官尚尔况困穷，嗟嗟唐侯一何雄。",
                "抽砖击敌甘命终，愿以颈血污刃红。",
                "精诚贯日亘云穹，上彻九重达尧聪。",
                "诏令血食居镇东，激昂臣子忠勇风。",
                "嘉名千古齐华崧，王仙作诗美抗戎，",
                "岂比尔雅诂鱼虫。"
            ]
        },
        {
            "title": "秋晓野步",
            "content": [
                "幽居迩郊原，出户目已瞭。",
                "闲携一枝竹，散步及秋晓。",
                "寒烟引轻云，澹澹萦木杪。",
                "矫首瞩层穹，转盼失飞鸟。",
                "野潦净荒陂，惊飚泛枯篠。",
                "世态徒营营，此心殊了了。",
                "佳处谁与论，聊用付清醥。"
            ]
        },
        {
            "title": "挽楼士特",
            "content": [
                "平生易诸子，向我独拳拳。",
                "雪屋倾银斝，春风并锦鞯。",
                "笑谈多竟夕，契阔未经年。",
                "来作生刍奠，凄凉涕泫然。"
            ]
        },
        {
            "title": "次韵王待制游东坡留题十一绝",
            "content": [
                "雪堂风物渺江村，行客恓迷欲断魂。",
                "不见当年谪仙面，空馀春柳典型存。"
            ]
        },
        {
            "title": "九日无酒仍不见菊唯岩桂一瓶伴此岑寂",
            "content": [
                "白衣不至酒难赊，兀坐晴窗独饮茶。",
                "今日重阳对岩桂，昔年百本看黄花。"
            ]
        },
        {
            "title": "送王共父",
            "content": [
                "西蜀东吴万里程，偶然相值两浮萍。",
                "黑头君已登三馆，白发吾方醉六经。",
                "夜幌论文灯耿耿，春堤把袖草青青。",
                "艅艎小别须回棹，不用阳关肠断听。"
            ]
        },
        {
            "title": "次韵王待制游东坡留题十一绝",
            "content": [
                "对泣何曾学楚囚，扁舟时作大江游。",
                "眼看西蜀三千里，身在淮南第几州。"
            ]
        },
        {
            "title": "题隐静寺",
            "content": [
                "杯渡已仙去，兹山馀胜踪。",
                "傍云开广殿，夹道荫长松。",
                "幽洞秋含雾，清溪冷浸峰。",
                "老僧如宿昔，一笑喜相逢。"
            ]
        },
        {
            "title": "浇花",
            "content": [
                "花木蒙沾润，根坚枝亦骄。",
                "悬知如舌本，端藉酒杯浇。"
            ]
        },
        {
            "title": "陪曹使君牧马寺劝农",
            "content": [
                "朱轓小队出郊坰，风卷浓阴作快晴。",
                "夹道老人迎五马，啭枝黄鸟避双旌。",
                "参差麦垅云屯重，零乱梅花雪片轻。",
                "劝课定知非小补，扶犁携饷趁春耕。"
            ]
        },
        {
            "title": "八月十五夜玩月",
            "content": [
                "前年磬湖新雨歇，独绕湖边待明月。",
                "夜深云散月华来，疑是山阴踏晴雪。",
                "去年锁宿校群英，冰娥於人亦有情。",
                "仰看一镜缘云上，俯听春蚕食叶声。",
                "今年广文在官舍，亦复开樽临月榭。",
                "慈颜一笑彩衣轻，谁云官冷孤清夜。",
                "酒阑月色更徘徊，卷帘开户真佳哉。",
                "悬知明年应更好，扁舟正泊双溪隈。"
            ]
        },
        {
            "title": "访何茂恭於南湖作三绝句",
            "content": [
                "南湖绿发居士，恰少磬湖八年。",
                "欣雷抉电杰句，出月穿天大篇。"
            ]
        },
        {
            "title": "次韵杨廷秀郎中游西湖十绝",
            "content": [
                "湖波万顷泻鎔银，妙句谁能敌李绅。",
                "桡影缓随红蓼岸，荷香细著白纶巾。"
            ]
        },
        {
            "title": "题五泄瀑布四首",
            "content": [
                "越绝徒闻万壑流，他山未比此山幽。",
                "谁云十地有热恼，但觉三伏生凉秋。"
            ]
        },
        {
            "title": "张持荷以二诗见贻不敢虚辱次韵奉酬",
            "content": [
                "南湖一似锦江园，秀句端宜入杜编。",
                "想得公馀时步屧，清风明月不论钱。"
            ]
        },
        {
            "title": "次韵谢子良咏雪",
            "content": [
                "晚来寒气重，景物故撩人。",
                "不厌诗雕肾，宁辞酒入唇。",
                "恍惊残夜月，疑梦故园春。",
                "欲倩何人画，纷纷飞玉尘。"
            ]
        },
        {
            "title": "蚊",
            "content": [
                "慢肤秋来困扑缘，手不胜拍身听旃。",
                "昨夜狞飙惬人意，一扫天宇何澄鲜。",
                "蚊子蚊孙与蚋伯，飞鸣适意须明年。"
            ]
        },
        {
            "title": "老僧携筇竹杖来试就求之欣然举以见赠",
            "content": [
                "万里携来自蜀州，老僧珍重许谁求。",
                "相逢举赠宁无意，要我云山处处游。"
            ]
        },
        {
            "title": "次韵王龟龄侍御不欺室",
            "content": [
                "与玄虽非童九龄，向来亦既许攀鳞。",
                "从容撰屦饱言论，我知公直社稷臣。",
                "此心炯炯贯白日，何止不欺寻丈室。",
                "霜台白简凛乘骢，史馆诛奸森直笔。",
                "紫岩先生子张子，百世一人嗟已死。",
                "室中八十四骊珠，千载流芳同信史。"
            ]
        },
        {
            "title": "沿檄舟行出五云关",
            "content": [
                "画舫朱帘出晓关，便风飞过几重湾。",
                "路经僧舍渔村畔，身在烟霏雾霭间。",
                "惊浪沸晴输远浦，乱云拖粉露崇山。",
                "偶因王事从心赏，诗语匆匆不暇删。"
            ]
        },
        {
            "title": "次韵伯寿兄中秋玩月",
            "content": [
                "中秋自古月华好，何况浮云扫碧天。",
                "不比寻常三五夕，须知潋滟十分圆。",
                "画檐影转犹宜饮，银汉辉斜未忍眠。",
                "却忆年时今夜里，独将醒眼对婵娟。"
            ]
        },
        {
            "title": "亦好园四咏·亦好亭",
            "content": [
                "亦好新亭小，登临意绪长。",
                "清流依槛曲，明月逐檐方。"
            ]
        },
        {
            "title": "送李深卿赴省试",
            "content": [
                "事业平生在管城，策勋今日向神京。",
                "区区一第慁子耳，要听胪传第一声。"
            ]
        },
        {
            "title": "次韵丁端叔舟中值雪三绝",
            "content": [
                "但知才出吴公右，孰识诗堪子建亲。",
                "不惜剩吟黄竹句，何妨传示白头人。"
            ]
        },
        {
            "title": "叠嶂寒溪砚屏",
            "content": [
                "叠嶂千重秀，寒溪十里清。",
                "渔舟朝欸乃，樵斧昼敲铿。",
                "窈窕疑身到，幽奇讶笔精。",
                "萧斋凝睇久，坐觉世情轻。"
            ]
        },
        {
            "title": "次韵丁端叔舟中值雪三绝",
            "content": [
                "延和初奏三千牍，畿甸旋移尺五天。",
                "风格出尘谁可并，争看辽鹤一千年。"
            ]
        },
        {
            "title": "次马抚干韵赠黄泰之状元",
            "content": [
                "褎然射策向明光，紫禁春深日正长。",
                "风细御炉烟冉冉，天晴宫柳絮茫茫。",
                "玉阶亲奉唐虞问，彩笔浓薰班马香。",
                "千佛经中名第一，鸿文端不数长杨。"
            ]
        },
        {
            "title": "怀东嘉先生因诵老坡今谁主文字公合把旌旄作",
            "content": [
                "苏公亦有言，公合把旌旄。",
                "庶使湛辈名，亦与岘山高。",
                "",
                ""
            ]
        },
        {
            "title": "赋竹",
            "content": [
                "冥搜高出月，幽思渺裁云。",
                "拟遣穷愁去，那能无此君。"
            ]
        },
        {
            "title": "始生之日黎明以职事出郊",
            "content": [
                "征鞍随晓色，重露湿衣巾。",
                "谁谓悬弧日，翻为执辔辰。",
                "野花工笑客，啼鸟故窥人。",
                "呼酒浇孤闷，何心作好春。"
            ]
        },
        {
            "title": "种菊",
            "content": [
                "子猷借宅亦种竹，渊明荒径犹存菊。",
                "九日黄英凛碎金，三冬翠干森寒玉。",
                "亦好才围一亩宽，恨无九畹养芳兰。",
                "聊种寒花一百本，要伴此君秋后看。"
            ]
        },
        {
            "title": "送伯寿兄之官上虞",
            "content": [
                "平生艺苑笔同耕，兄弟须知似友生。",
                "三载方寻夜雨约，六旬又作越中行。",
                "举杯不学销魂别，侧耳惟听报政声。",
                "从此西冈数登眺，白云飞处总关情。"
            ]
        },
        {
            "title": "丞相大资叶公挽词",
            "content": [
                "双谿钟地谶，一相破天荒。",
                "道至黄扉重，勋由紫府昌。",
                "堤成欢百辟，台坼泣群方。",
                "盛烈铭钟鼎，千秋耿不忘。"
            ]
        },
        {
            "title": "八月十四日亦好亭迟月不至分韵得秋字",
            "content": [
                "亦好登临似庾楼，是中风月最宜秋。",
                "素娥欲赴经年约，行雨潜分一段愁。",
                "聊复飞觞追胜赏，何妨秉烛事清游。",
                "明年此夕看明月，千里相思楚水头。"
            ]
        },
        {
            "title": "题李氏拥万堂",
            "content": [
                "我如王恭读书少，君如邺侯藏书多。",
                "排签插架三万轴，知从何处能网罗。",
                "上自先秦下五季，奥帙隐篇皆略备。",
                "不同邢邵嬾校仇，丹墨精研吁可贵。",
                "君不见庐山先生子李子，白石房中富文史。",
                "胸蟠万卷笔如神，事业文章俱两美。",
                "又不见西蜀刘公少常伯，平生醢芹嗜图籍。",
                "倾赀尽写中秘书，随身卷轴车连轭。",
                "迩来置书事经纶，论思献纳日日新。",
                "君今堂中书汗牛，愿君学李兼学刘。",
                "尽揽英华归肺腑，一鸣便作冲天举。"
            ]
        },
        {
            "title": "勿言鲁酒薄为史端叔作也端叔同寮於越未终更",
            "content": [
                "同寮虽云多，交友未易结。",
                "臭味一小异，肝胆便楚越。",
                "君侯宰相子，风度何翩翩。",
                "四偕计吏贡，春铨复襃然。",
                "一见盖为倾，相逢岂在早。",
                "白发与红颜，论交非草草。",
                "君才若杞梓，真能世其家。",
                "顾我如驽骀，只堪服盐车。",
                "心情过中年，何翅数日恶。",
                "径须酹一樽，勿言鲁酒薄。",
                "",
                ""
            ]
        },
        {
            "title": "次韵奉酬茂恭送茉莉重台白莲",
            "content": [
                "异暑歊然金欲流，缟裙练帨两宜秋。",
                "笑他山谷夸黄钿，欲学令狐赋白楼。",
                "粉笔有心争试巧，红妆无面可障羞。",
                "明来自足映茆屋，况有诗轻万户侯。"
            ]
        },
        {
            "title": "定泉",
            "content": [
                "兹泉定力冠诸泉，故向空山独湛然。",
                "终日虚明无一物，客来惟见浪痕圆。"
            ]
        },
        {
            "title": "题晚节香亭",
            "content": [
                "周侯人中英，为文若翻水。",
                "苦节凌雪霜，香名馥兰芷。",
                "考槃在幽谷，篁竹富清美。",
                "竹边两桂树，碧叶光薿薿。",
                "扁堂曰节香，欲以规业履。",
                "竹桂日以茂，业履日以修。",
                "一觞一咏知未称，愿续离骚赋远游。"
            ]
        },
        {
            "title": "游柴桑怀渊明二绝",
            "content": [
                "草莽连云旧迳荒，人人称是古柴桑。",
                "园蔬篱菊知何处，乔木萧萧挂夕阳。"
            ]
        },
        {
            "title": "次韵伯寿兄见寄",
            "content": [
                "江国疏梅吐玉英，故园想见木欣荣。",
                "二年鸿雁碧云阔，千里江湖春水生。",
                "冉冉池塘应入梦，潇潇风雨若为情。",
                "行看戏彩青萱发，准拟芳樽相对倾。"
            ]
        },
        {
            "title": "题东林寺",
            "content": [
                "江湖大兰若，庐阜一东林。",
                "砌绕琮琤水，门罗翠碧岑。",
                "烟云千古色，松桧四时阴。",
                "岸帻销尘虑，凭栏净客心。",
                "殿成神运力，泉出虎跑音。",
                "溪在思元亮，堂荒忆醉吟。",
                "图传三笑粲。阁拥五杉森。",
                "贝叶应难访，经台已莫寻。",
                "僧袈何代醑，佛影几时沉。",
                "晋辇黄埃久，殷碑苍藓深。",
                "不妨闲吊古，谁复为沾襟。",
                "香火惟莲社，传流直至今。"
            ]
        },
        {
            "title": "留别伯寿兄",
            "content": [
                "相过不惮远，相迎慰所思。",
                "须知对床处，绝胜陟冈时。",
                "夜雨论畴昔，秋风惜别离。",
                "明年楚东景，准拟共题诗。"
            ]
        },
        {
            "title": "赠楼尉",
            "content": [
                "谁识尊前戏彩身，须髯如棘鬓如银。",
                "久为朝士空餐甚，又见秋声满耳新。",
                "元亮只思三迳乐，子云何事九衢尘。",
                "襟期兰契如君少，未可匆匆动去轮。"
            ]
        },
        {
            "title": "次韵王龟龄春日湖上",
            "content": [
                "春老花茵积，云开天镜磨。",
                "暖风今日好，细雨向来多。",
                "柳荫青丝障，湖明金匣罗。",
                "何时成醉倒，烟草藉晴坡。"
            ]
        },
        {
            "title": "次韵和夷仲节推陪府公游北山",
            "content": [
                "红莲犹得爱青山，翠木苍萝处处攀。",
                "云水窟中聊假日，簿书丛里暂偷闲。",
                "幨帷车乘春同到，灯火城门夜未关。",
                "我亦林泉曾俯仰，只今双屦又尘寰。"
            ]
        },
        {
            "title": "怀东嘉先生因诵老坡今谁主文字公合把旌旄作",
            "content": [
                "对策婉而切，奏疏忠且纯。",
                "风行水自波，至哉天下文。",
                "",
                ""
            ]
        },
        {
            "title": "点检朝陵内人顿递至西兴道中纪事",
            "content": [
                "平湖潋滟摇春风，扁舟轻驶如飞鸿。",
                "垂杨万缕长青茸，倚岸崇桃醉脸红。",
                "满空烟雨霏蒙蒙，柯桥精庐闻午钟。",
                "平畴麦苗青芃芃。崇峰秀岑纷玲珑。",
                "图经未看名叵穷，雨葩烟叶交朦胧。",
                "吾欲图之谁其工，妙语却思六一翁。",
                "解道山色有无中，薄暮舣舟依竹丛。",
                "夜深点滴听孤篷，天明利涉浮梁雄。",
                "钱清虽小炊烟重，我生之辰今适逢。",
                "一杯水暇缘匆匆，聊以新诗娱老悰。",
                "龛山西北水溶溶，白鹤桥边小梵宫。",
                "海天茫茫空复空，放眸一望日本东。",
                "萧山小邑河阳同，桃李漫山如锦幪。",
                "谿旁驿亭名梦笔，故居知是江文通。",
                "西兴浦口天连水，满眼长安紫翠浓。"
            ]
        },
        {
            "title": "仙隐观费长房故宅旧名灵阳宫观后有葛陂盖竹",
            "content": [
                "松风百步到灵阳，千古风流忆长房。",
                "竹杖化龙无处觅，空饶陂水绕堤长。",
                "",
                ""
            ]
        },
        {
            "title": "次韵奉酬林明府咏梅",
            "content": [
                "政足廉平诗更佳，铁肠还解赋梅花。",
                "律传和靖未多叶，名接水曹今几家。",
                "丹粉讵须烦巧妙，清新止为写横斜。",
                "拟携卷轴江东去，乞与诗仙作意夸。"
            ]
        },
        {
            "title": "茂林见访有诗次韵奉酬",
            "content": [
                "解鞍挥玉麈，亹亹笑谈清。",
                "昨夜灯花喜，今朝乾鹊声。",
                "兴同狂秘监，诗似老弥明。",
                "忆昔南台北，相逢盖始倾。"
            ]
        },
        {
            "title": "次韵李大著春日杂诗十首",
            "content": [
                "借居仍种菊，往往似天随。",
                "日味三春酒，灯明午夜棋。",
                "閒临永和帖，细诵建安诗。",
                "潦倒同中散，欢欣似启期。"
            ]
        },
        {
            "title": "亦好园菊花盛开为赋二绝",
            "content": [
                "穷秋篱落日萧萧，浅笑临风画亦劳。",
                "彻骨清寒香未了，落英犹更入离骚。"
            ]
        },
        {
            "title": "张持荷以二诗见贻不敢虚辱次韵奉酬",
            "content": [
                "南湖骑马似知章，熟醉清吟锦瑟傍。",
                "不分鹜行遮电眼，偷闲检校水云乡。"
            ]
        },
        {
            "title": "题煮泉亭",
            "content": [
                "甘香曾饮谷帘前，携茗仍来试煮泉。",
                "更觉清风生两腋，始知鸿渐是茶仙。"
            ]
        },
        {
            "title": "松源山",
            "content": [
                "征途未尽弋阳西，且过松源九节溪。",
                "烟雨蒙蒙山色好，鹧鸪更与尽情啼。"
            ]
        },
        {
            "title": "次韵李大著春日杂诗十首",
            "content": [
                "二载违枌社，全家客帝都。",
                "浊醪充上顿，清俸付中厨。",
                "亲老唯须养，皇恩讵敢孤。",
                "逍遥处山泽，未忍学仙臞。"
            ]
        },
        {
            "title": "雨后闻蛙",
            "content": [
                "雨过窗虚夜气清，草间何处乱蛙鸣。",
                "休论公地兼私地，且听萝根呷呷声。"
            ]
        },
        {
            "title": "八月十三夜仲季二弟弄月亭对饮",
            "content": [
                "今宵端正月，故故向湖山。",
                "玉兔窥杯凸，冰娥怪鬓斑。",
                "诗情甪里逸，酒胆夏黄悭。",
                "兴罢度桥处，天风松桂间。"
            ]
        },
        {
            "title": "府学职事置酒九仙以饯予行",
            "content": [
                "玉友金朋三十三，携尊相属向晴岚。",
                "含毫共赋黄初句，挥麈仍追正始谈。",
                "再用清烟喷白泽，更霏香雾噀黄柑。",
                "俊游胜事真堪画，华发飘萧只自惭。"
            ]
        },
        {
            "title": "参议李郎中惠示古律诗两巨轴次韵首篇奉酬",
            "content": [
                "邺中七雄迹既扫，谢楼梦断池塘草。",
                "仙李诗人麻竹多，佳句唯传杜陵老。",
                "省郎句法专后来，压尽今世诗流才。",
                "并刀翦水有佳致，月中聚雪无纖埃。",
                "穿天出月馀四纪，捉月风流今不死。",
                "从教人售一杯水，自信笔挟风霜字。",
                "次山风味唤仍回，老文犹未磨苍崖。",
                "收拾明珠百馀斛，寒光入夜阖复开。",
                "我得公诗兴叹慨，千古长留诗卷在。",
                "只恐天官下取将，人间古货今难卖。"
            ]
        },
        {
            "title": "禹帝祠道中",
            "content": [
                "薰风正欲拂江梅，去岁兹晨宿雾开。",
                "新竹出墙荷贴水，今年潦倒又重来。"
            ]
        },
        {
            "title": "任公钓台",
            "content": [
                "任公垂钓古来称，千载危台尚可登。",
                "尺泽只今无处觅，悬知深谷解为陵。"
            ]
        },
        {
            "title": "送王季海敷文赴闽漕",
            "content": [
                "铁冠慷慨老臣风，谏纸雍容补衮功。",
                "久以精忠简天上，暂将和气到闽中。"
            ]
        },
        {
            "title": "灵山寺",
            "content": [
                "松竹声中寺，山深人迹稀。",
                "石从林背出，云向屋头飞。",
                "野鹿寒仍聚，栖禽暮自归。",
                "怪来襟袖冷，浓翠湿征衣。"
            ]
        },
        {
            "title": "挽国史侍读李公仁父",
            "content": [
                "大名垂宇宙，秀气发岷峨。",
                "学比渊云赡，才方贾马过。",
                "九朝资直笔，二子振贤科。",
                "已矣流芳在，千秋保不磨。"
            ]
        },
        {
            "title": "题五泄瀑布四首",
            "content": [
                "香炉太白有佳句，雁荡老坡题画图。",
                "安得二仙居至此，新诗想见唾成珠。"
            ]
        },
        {
            "title": "仆不饮久矣今日过宋嗣宗且谈且饮不觉沾醉",
            "content": [
                "年来饮酒不濡唇，蘸甲今朝始为君。",
                "颇似昌黎当日语，人皆劝我若无闻。"
            ]
        },
        {
            "title": "紫霄宫",
            "content": [
                "间关穿木杪，诘屈转山腰。",
                "自昔形清梦，于今到紫霄。",
                "容仪粲冰雪，环佩响琼瑶。",
                "安得顾吴手，凭渠图素绡。"
            ]
        },
        {
            "title": "辇下言怀",
            "content": [
                "马蹄重踏帝京尘，七载江湖饱问津。",
                "白发有人疑甲子，清斋无日不庚申。",
                "不才讵敢诬明主，厚禄那能羡故人，",
                "乞得泮宫闽粤去，未妨闲处着吾身。"
            ]
        },
        {
            "title": "戊子除夕追和陈简斋除夜一首",
            "content": [
                "世事年来已饱更，百年今夕两分平。",
                "窗间蜡炬偎人暖，瓶里梅花照眼明。",
                "瓦屋三间聊足喜，鬓霜千丈总堪惊。",
                "明朝同上西山望，应有江湖春水生。"
            ]
        },
        {
            "title": "由真隐至枕峰寺",
            "content": [
                "野外初凉冷，征衫亦未重。",
                "檀栾溪上竹，勃窣道边榕。",
                "秋意撩人切，岚光泼眼浓。",
                "更寻天竺寺，却忆此高峰。"
            ]
        },
        {
            "title": "观田家宴集",
            "content": [
                "村落秋气高，凉飙泛林莽。",
                "田家刈获閒，斗酒劳良苦。",
                "甕瓯间竹箸，杀鸡仍具黍。",
                "昏昏灯火照，草草杯盘举。",
                "初喧鹅雁声，中静儿女语。",
                "醉来或田歌，散去亦社舞。",
                "不信五侯家，软盘荐肥羜。"
            ]
        },
        {
            "title": "洪右相生辰",
            "content": [
                "黄合调元鬓未霜，只应书考似汾阳。",
                "恳辞阊阖沙堤路，暂乐蓬莱燕寝香。",
                "茂烈未饶周叔虎，英词宁谢汉班扬。",
                "会看绣衮重催起，快卷三江入寿觞。"
            ]
        },
        {
            "title": "永佑陵",
            "content": [
                "乘骑导从朝陵日，漫山桃李花如织。",
                "好风吹散半空云，丽日放将新霁色。"
            ]
        },
        {
            "title": "三月六日清明节道中",
            "content": [
                "清明时候雨初足，白花满山明似玉。",
                "十里春风睡眼中，小桃飘尽馀新绿。"
            ]
        },
        {
            "title": "次韵杨廷秀郎中游西湖十绝",
            "content": [
                "与世从来最阔疏，年来况复味潜虚。",
                "漆园不嗜濠梁乐，人自人兮鱼自鱼。"
            ]
        },
        {
            "title": "题泛五湖游东山图",
            "content": [
                "陶朱西子功名后，安石东山隐遁初。",
                "画图三挹春风面，豁得平生俊气无。"
            ]
        },
        {
            "title": "紫笑",
            "content": [
                "表里俱秾紫，冬春独擅青。",
                "每蒙天一笑，不与素同馨。",
                "风味撩吟笔，芳非入画屏。",
                "几番饶睡思，闻此洒然醒。"
            ]
        },
        {
            "title": "荷花",
            "content": [
                "花落波间生缬纹，香飘风外似炉薰。",
                "六郎颜色应惭汝，八子风流定似君。"
            ]
        },
        {
            "title": "元日追次东坡和子由省宿致斋韵",
            "content": [
                "五十之年又过三，依然白发照青衫。",
                "年来大起山林兴，任达从教笑阮咸。"
            ]
        },
        {
            "title": "蚊",
            "content": [
                "声如蛾唱更悠扬，透縠穿纱喙许长。",
                "莫倚传呼工噬啮，须知十月有清霜。"
            ]
        },
        {
            "title": "愧陶",
            "content": [
                "渊明在彭泽，到任八十日。",
                "虽营三径资，未获公田秫。",
                "珍重千金腰，不为督邮折。",
                "拂衣赋归来，何异自投劾。",
                "我生本樗散，山林久蟠蛰。",
                "虽非渊明俦，颇亦慕幽迹。",
                "偶然得一第，遂窃升斗秩。",
                "未书蓝田考，已捧锦溪檄。",
                "荒县饶逋负，催科费鞭抶。",
                "强颜簿领间，忽复弥数月。",
                "心焉愧渊明，俯首三叹息。",
                "番江何时还，哦松聊自适。"
            ]
        },
        {
            "title": "园中即事二绝",
            "content": [
                "锦园无十亩，缓步足登临。",
                "弄月波涛细，爱山花木深。"
            ]
        },
        {
            "title": "州宅",
            "content": [
                "古栝提封接日畿，专城皓首有光辉。",
                "全家饱暖君恩重，属邑丰登公事稀。",
                "一簇楼台居洞府，四时风景对屏帏。",
                "多惭郎省无裨补，丐外犹能占翠微。"
            ]
        },
        {
            "title": "闻东嘉王公得杂学士喜而成篇",
            "content": [
                "四海王夫子，精忠简冕旒。",
                "诏纶飞涣渥，禁阁要名流。",
                "江左思安石，朝端欠武侯。",
                "命珪兼召节，蚤晚到南州。"
            ]
        },
        {
            "title": "次韵丁端叔舟中值雪三绝",
            "content": [
                "轻舞谢衣端不恶，斜侵潘鬓总堪惊。",
                "偶思功业聊看镜，自怪年来太瘦生。"
            ]
        },
        {
            "title": "次韵周敏卿秋兴三首",
            "content": [
                "炎暑堕何许，凉风忽吹衣。",
                "野水映荒岸，寒丛秀疏篱。",
                "萧萧林影薄，杳杳鸿声悲。",
                "秋禾亦既获，聊足充吾饥。"
            ]
        },
        {
            "title": "连理枝",
            "content": [
                "紫荆斜倚磬湖隈。并干连枝锦作堆。",
                "犹记太虚坛上木，无风双影并徘徊。"
            ]
        },
        {
            "title": "春雨",
            "content": [
                "晚风吹雨过西畴，恻恻轻寒似早秋。",
                "燕乳鸠鸣春又老，可堪芳草唤人愁。"
            ]
        },
        {
            "title": "记六月二十日湖上所见",
            "content": [
                "羽客相携六一泉，炎歊立变晓凉天。",
                "陈朝古桧参天瘦，和靖孤坟傍竹偏。",
                "却向苏堤剥新芡，更寻萧寺听寒蝉。",
                "长吟小醉归来晚，足底清风似欲仙。"
            ]
        },
        {
            "title": "望所居西山瀑布",
            "content": [
                "山居尠欢悰，理策事遨嬉。",
                "嵚岑属初霁，眺览得所宜。",
                "悬崖有飞瀑，注壑从凉飔。",
                "蒙蒙喷雾雨，冉冉含烟羲。",
                "清泠讵可汰，驶激畴能陂。",
                "会心欣有得，徙倚不知疲。",
                "雁荡境千里，香炉天一涯。",
                "平生未能瞩，昏旦矧欲窥。",
                "何如兹山溜，若与幽人期。",
                "他年营菟裘，舍是将安之。"
            ]
        },
        {
            "title": "若耶曲",
            "content": [
                "若耶溪上凉如许，五月清风不知暑。",
                "半空浓翠接苍烟，满眼轻阴觉疏雨。",
                "织女潭边深复深，绕门山畔石成林。",
                "红妆荡桨谁家女，笑入荷花无处寻。"
            ]
        },
        {
            "title": "春尽偶书",
            "content": [
                "溪流如带碧萦纡，满地閒花杂野蔬。",
                "浓淡柘阴三月暮，浅深山色晚晴初。",
                "颇惊井落家徒壁，却喜盘餐食有鱼。",
                "蜀魄健啼春又老，挥鞭吾亦忆吾庐。"
            ]
        },
        {
            "title": "武夷山",
            "content": [
                "冲佑观前水绀色，升真洞北山笋攒。",
                "群峰不断四时翠，万壑长留九月寒。",
                "溪上桃花引渔子，云间仙犬逐刘安。",
                "平生饱识佳山水，直作东南第一看。"
            ]
        },
        {
            "title": "天申节明庆寺启建",
            "content": [
                "两鬓萧萧华发生，欲寻江上白鸥盟。",
                "皇恩却许陪鹓鹭，重听景阳钟鼓声。"
            ]
        },
        {
            "title": "题张漕子温贵希斋",
            "content": [
                "新营老先生，喜好一何异。",
                "端能友造物，直欲骑元气。",
                "古货今难卖，太羹元少味。",
                "阳春谁肯和，玄白人争议。",
                "知己如晨星，一笑聊自慰。",
                "先民不云乎，有以少为贵。"
            ]
        },
        {
            "title": "帅参宴客於蓬莱阁林参议有诗次韵呈府公",
            "content": [
                "久以嘉谋赞迩英，暂分东淛慰苍生。",
                "闲携僚吏挥金盏，更遣娉婷吹玉笙。",
                "霖雨千岩垂欲作，孤舟野水未妨横。",
                "匪因衮绣归黄合，还念知章在四明。"
            ]
        },
        {
            "title": "九曲溪",
            "content": [
                "十年来往大江东，每为青山引兴浓。",
                "自到此山寻绝境，悔看五老九华峰。"
            ]
        },
        {
            "title": "次韵王待制题予庐山记后二绝",
            "content": [
                "山阿诗刻照云松，到处逢人问我公。",
                "白傅苏仙名不灭，公名今在两贤中。"
            ]
        },
        {
            "title": "怀东嘉先生因诵老坡今谁主文字公合把旌旄作",
            "content": [
                "文章无正体，源浚流乃深。",
                "能者主宰之，古来非独今。",
                "",
                ""
            ]
        },
        {
            "title": "怀亦好园钓矶寄仲文季直二弟",
            "content": [
                "磬湖雨过漾清波，古岸秋来长薜萝。",
                "问讯石君无恙否，试烦著手为摩挲。"
            ]
        },
        {
            "title": "次韵外舅黄虞卿为爱山园好八首",
            "content": [
                "为爱山园好，年年草色新。",
                "醉眠欹柳幄，吟坐俯苔茵。",
                "栗里风烟古，樊川花木春。",
                "谁云无伴侣，对影共三人。"
            ]
        },
        {
            "title": "次韵叶宰植竹四绝",
            "content": [
                "木本曾看烟雨梢，临窗依砌韵偏高。",
                "可怜不入繁华眼，只称清谈王马曹。"
            ]
        },
        {
            "title": "湖上二绝",
            "content": [
                "初过百六见梨花，堤路烟轻雨更斜。",
                "玉雪一枝端可念，柳丝深处水边家。"
            ]
        },
        {
            "title": "茂恭见和再用前韵奉酬",
            "content": [
                "少陵时时醉里，子山日日愁边。",
                "白发新来满镜，故人万一能怜。"
            ]
        },
        {
            "title": "次王状元晚菊二绝",
            "content": [
                "并与杞同赋，旧尝闻雪堂。",
                "先生澹无欲，亦复爱清香。"
            ]
        },
        {
            "title": "登寺后峰绝顶",
            "content": [
                "杳杳扶筇上翠岑，松风萧飒五云深。",
                "不知直自登临处，下至平川几百寻。"
            ]
        },
        {
            "title": "丐外得括苍东归侍次",
            "content": [
                "一家满载扁舟里，两桨春风去似飞。",
                "渐识路人乡树出，世间乐事莫如归。"
            ]
        },
        {
            "title": "三月六日宴李家园亭",
            "content": [
                "林园过元巳，流水绕芳藂。",
                "略彴半寻影，酴醿一扇风。",
                "杯盘花气里，枕簟鸟声中。",
                "公子敬爱客，月明樽未空。"
            ]
        },
        {
            "title": "次韵周敏卿秋兴三首",
            "content": [
                "悠悠草根虫，鸣声近我床。",
                "皎皎林间月，亦已照我墙。",
                "感此动万虑，聊复举一觞。",
                "何以侑我酒，清啸闻疏篁。"
            ]
        },
        {
            "title": "大雪",
            "content": [
                "山阴境中寒雪飞，山川明秀见应稀。",
                "严威不贷乘兴棹，馀彩并入繙书帷。",
                "黄竹应歌姬满曲，素花又舞谢庄衣。",
                "东郊薪者寒到骨，纵有狐裘那忍披。"
            ]
        },
        {
            "title": "竹岩",
            "content": [
                "怪石谁雕斲，苍萝翠木斜。",
                "幽岩画屏倚，却忆柳州夸。"
            ]
        },
        {
            "title": "次韵季直小疾初愈见寄",
            "content": [
                "暌违才一日，怀想似三秋。",
                "忽得五字句，真成百不忧。",
                "荷花要同赋，竹径拟清游。",
                "明夜月华满，杖藜能过不。"
            ]
        },
        {
            "title": "次韵王宫教见贻之什",
            "content": [
                "家住涛江东复东，渺然云浪接晴空。",
                "半生仕路崎岖里，十亩家山杳霭中。",
                "来往未成三径乐，笑谈还喜一樽同。",
                "强将俚语赓妍倡，曹郐端惭齿卫风。"
            ]
        },
        {
            "title": "题五泄瀑布四首",
            "content": [
                "玉龙千丈自夭矫，飞雨十里长廉纖。",
                "愚柳一见心眼爽，未须界围观水帘。"
            ]
        },
        {
            "title": "咏月",
            "content": [
                "桂枝不逐秋风老，水影长随夜气清。",
                "曾是广寒宫里客，旧游重访更含情。"
            ]
        },
        {
            "title": "中秋终日雾雨予还自都下宿分水岭夜漏约七八",
            "content": [
                "乌饭山边白玉团，瑞光千丈溢清寒。",
                "斜穿逆旅茆茨室，正照先生苜蓿盘。",
                "聊向青天思太白，却吟飞鹊忆曹瞒。",
                "今宵不拟逢明月，更向尊前仔细看。",
                "",
                ""
            ]
        },
        {
            "title": "雪中赏横枝梅花",
            "content": [
                "横枝梅花最先开，影着清浅无纖埃。",
                "寿阳妆额依然在，姑射冰肌何处来。",
                "无数雪花新点缀，几番霜鬓独徘徊。",
                "想见怀安官道侧，十里洁白如琼瑰。"
            ]
        },
        {
            "title": "次陆务观韵题姚复之秀才适斋",
            "content": [
                "姚子神情处处便，床头周易杖头钱。",
                "逢僧与语闲终日，遣客归休醉欲眠。",
                "应觉此生如寄耳，何妨一室且萧然。",
                "无心更觅封侯事，纳履谁能博一编。"
            ]
        },
        {
            "title": "次韵杨廷秀郎中游西湖十绝",
            "content": [
                "萧萧竹径细通幽，小刹明窗瀹茗瓯。",
                "夏木阴阴可人处，黄鹂飞上碧枝头。"
            ]
        },
        {
            "title": "次韵刘淳叟见寄二首",
            "content": [
                "出处双青鬓，生涯一钓舟。",
                "浅深山远近，浓淡树稀稠。",
                "隐几昼逾静，卷帘春更幽。",
                "便当乘兴去，舣棹向汀洲。"
            ]
        },
        {
            "title": "道中口占",
            "content": [
                "空山古寺里，斋宿值冬晴。",
                "尘嚣一何寂，心境两俱清。",
                "砌月晓霜色，松风夜籁鸣。",
                "语阑人未寝，孤馆伴灯青。"
            ]
        },
        {
            "title": "磬湖之侧累拳石为山岩谷幽邃有巫庐台霅之趣",
            "content": [
                "背湖临槛碧崔嵬，万壑千岩咫尺开。",
                "坐觉巫峰天际落，忽惊庐阜眼中来。",
                "地偏未害心还远，潭小何妨水自回。",
                "竟日相看两不厌，老夫真个似童孩。",
                "",
                ""
            ]
        },
        {
            "title": "经理西山同二客二弟侄辈侍太孺人游观联句",
            "content": [
                "西山仍复踞西台，石迳嵚崎此日开。",
                "竹杖相邀七八客，芳樽时釂两三杯。",
                "瀑悬岩腹如飞雨，石转山腰若隐雷。",
                "敬侍慈颜供一笑，陂陀坐稳兴悠哉。"
            ]
        },
        {
            "title": "送王节推夷仲秩满赴阙",
            "content": [
                "中年谢傅良多感，欲别能忘作恶无。",
                "今日与公休惜别，须知元不隔江湖。"
            ]
        },
        {
            "title": "次韵宋嗣宗梅花",
            "content": [
                "野外江头一树垂，正当霜后腊前时。",
                "清如弘景松临阁，韵似渊明菊映篱。",
                "铁石广平曾作赋，风流水部亦哦诗。",
                "却愁折向妆台下，莫遣佳人取次知。"
            ]
        },
        {
            "title": "何逊梅花诗云枝横却月观林和靖云水边篱落忽",
            "content": [
                "却月枝横淮海初，水曹句法到西湖。",
                "横枝影瘦池清浅，奇绝何人作画图。",
                "",
                ""
            ]
        },
        {
            "title": "次韵季直弟春日雪",
            "content": [
                "休惊双鬓二毛加，且喜东君发物华。",
                "未向林梢开嫩叶，先於檐际舞飞花。",
                "鼠须正好书春帖，蟹眼偏宜试露芽。",
                "便欲扁舟访安道，不堪山驿水程赊。"
            ]
        },
        {
            "title": "由真隐至枕峰寺",
            "content": [
                "南国清秋杪，长林翠霭重。",
                "嬾黄千顷稻，深碧万株榕。",
                "峡水风前急，方山雨后浓。",
                "征鞍何所憩，萧寺枕孤峰。"
            ]
        },
        {
            "title": "斋宿净明寺小饮易安斋口占",
            "content": [
                "净明斋宿近初庚，西蜀东吴一世英。",
                "行径九盘山荦确，流泉百折玉琮琤。",
                "频飞兕斝颜俱渥，细听犀谈座为倾。",
                "觞咏直多幽兴足，未应不饮似公荣。"
            ]
        },
        {
            "title": "湖上用王茂材同年韵",
            "content": [
                "木落长空净，秋深爽气多。",
                "澹烟浮远树，晶日泊平蓑。",
                "小艇浮深碧，孤筇曳慢坡。",
                "菊花簪雪鬓，桑落滟金荷。",
                "妙兴追潘岳，清游轶永和。",
                "何当命菱角，唱我醉时歌。"
            ]
        },
        {
            "title": "挽李靖少傅夫人",
            "content": [
                "板舆曾至郑，灵輤此归周。",
                "霭霭云将夕，亭亭月正秋。",
                "九原开袝穴，故土覆新丘。",
                "岁晏寒松下，茅苫孝子留。"
            ]
        },
        {
            "title": "丁未二月十三日延和轮对",
            "content": [
                "六年不获面虞皇，重对彤墀昼漏长。",
                "玉色粹温天一笑，归来满袖有浓香。"
            ]
        },
        {
            "title": "次韵李大著春日杂诗十首",
            "content": [
                "偏亲须寸禄，匠院敢辞留。",
                "颇愧花经眼，还应草唤愁。",
                "身唯亲布被，交已绝牙筹。",
                "诗兴抽毫足，无劳入海求。"
            ]
        },
        {
            "title": "文举仙尉以诗寄似兼惠新安纸乳洞荼次韵奉酬",
            "content": [
                "闭户莺声老，开缄鲤素新。",
                "多惭青眼旧，远寄白头人。",
                "佳楮冰天茧，芳芽雪洞春。",
                "著书兼破睡，勒谢敢辞频。"
            ]
        },
        {
            "title": "题智者双清堂",
            "content": [
                "潦收池净见鱼行，木落山空鸟语鸣。",
                "更待夜深来徙倚，要看霜月斗波清。"
            ]
        },
        {
            "title": "月窗以所画观音见遗为赋一篇",
            "content": [
                "白衣仙人云海上，肉眼欲看唯想像。",
                "月窗道人心孔开，貌得人天行道相。",
                "吾闻伯时晚画佛，妙处不减王摩诘。",
                "龙眠久矣寂无人，安得却有伯时笔。"
            ]
        },
        {
            "title": "次韵王待制游东坡留题十一绝",
            "content": [
                "何处重寻饭颗诗，先进诗语总英奇。",
                "细吟出月穿天句，想见挥毫落纸时。"
            ]
        },
        {
            "title": "悼吴居厚",
            "content": [
                "学问从来著月评，慈恩何事欠题名。",
                "贤哉难老堂虽就，惜也陈情表未成。",
                "畴昔几回同把酒，於今一涕独沾缨。",
                "张公当日称操履，江汉伤心昼夜倾。"
            ]
        },
        {
            "title": "次韵夔府王待制寄示巫山图",
            "content": [
                "碧嶂嶙峋夔子国，白云缥缈昭君乡。",
                "平生不识巫山面，今日巫山到眼傍。"
            ]
        },
        {
            "title": "题太白祠堂",
            "content": [
                "潮生采石波涛险，秋入青山草木寒。",
                "千古风流无处觅，空吟亭北倚栏干。"
            ]
        },
        {
            "title": "丞廨之后正瞰城城上有古木十数株盛夏五六月",
            "content": [
                "地静城荒可当山，士衡瓦屋两三间。",
                "作亭领略吾何暇，留待来贤涉笔间。",
                "",
                ""
            ]
        },
        {
            "title": "宴饯逢寺丞口号",
            "content": [
                "一扇清风自楚台，公堂葱郁玳筵开。",
                "旌幢映座千峰日，鼓吹喧天万壑雷。",
                "秋水几行挥玉箸，春葱千指送金杯。",
                "甘棠不独留遗爱，会见翻为调鼎梅。"
            ]
        },
        {
            "title": "雪",
            "content": [
                "长风永夜搅青冥，晓起寒光乱眼凝。",
                "回旋舞空端入画，飘萧着水自成冰。",
                "松篁被练三千士，冈阜瑶台十二层。",
                "茆舍倍添薪火费，只因无事读书灯。"
            ]
        },
        {
            "title": "简张子温运使",
            "content": [
                "宗丞矻矻不离口，右司时时说解颐。",
                "岂独当今三昧手，故应胜古四诗诗。"
            ]
        },
        {
            "title": "九日亦好园小集",
            "content": [
                "疏雨萧萧岩桂香，西风驱冷作重阳。",
                "池塘秋草还争绿，篱落寒花未肯黄。",
                "又是一年新度节，何妨九客共飞觞。",
                "园亭低小殽蔬陋，不比龙山吟帽狂。"
            ]
        },
        {
            "title": "锦园小春",
            "content": [
                "细雨将春上晓枝，东风吹绿到涟漪。",
                "长沟绕槛多佳处，小迳穿花无尽时。"
            ]
        },
        {
            "title": "次韵李大著春日杂诗十首",
            "content": [
                "素发已垂领，故园犹未归。",
                "鸟声思磴道，柳色忆荆扉。",
                "嫩绿枝边暗，残红叶底稀。",
                "几多新乳燕，一一出巢飞。"
            ]
        },
        {
            "title": "叶自强读书堂",
            "content": [
                "退之宰阳山，暇隙唯读书。",
                "同年大雅姿，文史以为娱。",
                "治剧逾整暇，日与竹素俱。",
                "頫首繙汉晋，高声诵唐虞。",
                "不善吾所鉴，善者吾所摹。",
                "撑肠仍拄腹，何翅五千馀。",
                "似闻书带草，已复生庭除。",
                "愿言饱经济，舒之弥八区。"
            ]
        },
        {
            "title": "次韵伯寿兄海棠",
            "content": [
                "无情长笑杜陵老，不识海棠春意好。",
                "东坡作意赏东风，为爱轻绡映肉红。",
                "枝头点缀知多少，贪睡今年开不早。",
                "含情欲开还未开，紫蝶黄蜂亦懒回。",
                "可怜熟视明人目，长恨年年看不足。",
                "晓来风定雨霏霏，减却春光一片飞。",
                "多愁更被花相恼，宁惜春衫同藉草。"
            ]
        },
        {
            "title": "题徐子由菊坡图",
            "content": [
                "葺坡种菊当餱粮，想见西风百本黄。",
                "安得一尊相对饮，为公满意赋柴桑。"
            ]
        },
        {
            "title": "东归",
            "content": [
                "无边春意正冲融，十幅归帆到淛东。",
                "照水杏花红翦翦，弄晴杨柳绿茸茸。",
                "风光并入吟毫里，山色都归醉眼中。",
                "说与林间子规道，丁宁不必向东风。"
            ]
        },
        {
            "title": "安抚大资李参政生辰",
            "content": [
                "仙李盘根几百秋，我公勋业比伊周。",
                "推恩已解宏元化，戢患犹能庇七州。",
                "不日定为黄合老，他年应伴赤松游。",
                "三江愿得浑为酒，寿斝年年给献酬。"
            ]
        },
        {
            "title": "扫室",
            "content": [
                "凝尘昼满室，燕处亦超然。",
                "扫罢掩关卧，从嘲边孝先。"
            ]
        },
        {
            "title": "何司业和屋字诗见诒次韵奉酬",
            "content": [
                "亦好园林富松竹，爱山堂上书连屋。",
                "恨无妙语为题品，空对奇峰有十六。",
                "先生佳句落泉石，杜诗韩笔端能续。",
                "有如妙响发朱弦，恰似清音动寒玉。",
                "须知小圃辱提撕，何异寒门被收录。",
                "从今草木有光辉，盎盎春温入邹谷。"
            ]
        },
        {
            "title": "伏日陪府公侍御登四望亭分韵得四字",
            "content": [
                "危亭压层城，是中有佳政。",
                "面面看江山，水云自相媚。",
                "使君暇日登，火老金正穉。",
                "杯盘莹无尘，笑语清有味。",
                "快风千里来，暑气三舍避。",
                "赋诗红莲幕，煎茶白衣吏。",
                "诙谐想割肉，摇扇笑疼臂。",
                "乐事古云少，能并今有四。",
                "兹游岘山民，千古知姓字。",
                "吾辈亦何为，虽驽犹附骥。"
            ]
        },
        {
            "title": "斋宿昭庆院祀南岳南海",
            "content": [
                "秉檄奉中祀，驱车出重关。",
                "晓风铁叶岭，烟雨南屏山。",
                "瀹茗澡尘虑，褰帘饫孱颜。",
                "精意孚海岳，清声摇佩环。"
            ]
        },
        {
            "title": "献之大著得予喜赋以诗来谢次韵奉酬",
            "content": [
                "夺袍吟处笔，垫角雨馀巾。",
                "黄绢才无敌，青藜杖有神。",
                "将乘醒典马，肯受庾公尘。",
                "老我知何幸，穷涂获卜邻。"
            ]
        },
        {
            "title": "显谟左司周公元吉将漕湖北一时名流赋诗饯行",
            "content": [
                "微云疏雨凉新秋，皇皇玉节掺不留。",
                "夫君不惮原隰险，圣主坐宽宵旰忧。",
                "巴音聊复祖行色，楚水恨不尾仙舟。",
                "籍籍预传新漕挽，汗青未数富民侯。",
                "",
                ""
            ]
        },
        {
            "title": "亦好园海棠秋开红英满树",
            "content": [
                "微云澹日映寒流，画出西园一幅秋。",
                "白帝幻成红玉蘂，金风吹绽碧枝头。",
                "睡余艳艳真妃子，梦罢愔愔一解愁。",
                "熟赏细看须着句，为君重赋紫绵揉。"
            ]
        },
        {
            "title": "彦礼提宫寄似黄芙蓉诗次韵奉酬二绝",
            "content": [
                "红粉虽云妙，鹅黄亦大奇。",
                "欲知堪画处，绝胜采江时。"
            ]
        },
        {
            "title": "九日鞫狱茶山广教院遣兴一绝",
            "content": [
                "牧之秋浦峰头饮，王勃南昌阁上吟。",
                "千古胜游谁复继，只今重九欠登临。"
            ]
        },
        {
            "title": "馀干资福寺岩桂盛开因折一枝戏成绝句",
            "content": [
                "绿玉枝头金粟团，可人风味胜红兰。",
                "一枝携向金溪去，袖里谁知有广寒。"
            ]
        },
        {
            "title": "书红香堂壁",
            "content": [
                "瓦影鳞鳞荫曲塘，疏帘不下纵荷香。",
                "绿波乍识红妆面，未忍轻将比六郎。"
            ]
        },
        {
            "title": "九曲溪",
            "content": [
                "扁舟一叶破涟漪，九曲穷时山更奇。",
                "唤取谪仙来著句，平章佳处要清诗。"
            ]
        },
        {
            "title": "亦好亭独坐",
            "content": [
                "亭上横看十六峰，峰头烟霭碧连空。",
                "不须更作游山计，坐遣诗情落酒中。"
            ]
        },
        {
            "title": "挽黄泰之",
            "content": [
                "汉世无双价，皇朝第一流。",
                "文章惊北阙，名誉满中州。",
                "槐市师模邃，兰台史笔遒。",
                "所嗟时未合，不作济川舟。"
            ]
        },
        {
            "title": "送师相陈大观文",
            "content": [
                "朱朱白白总精神，共喜今年化笔匀。",
                "尚有穷乡寒谷土，政须一气转鸿钧。"
            ]
        },
        {
            "title": "次韵杨廷秀郎中游西湖十绝",
            "content": [
                "谁云骑马似乘船，摇曳中流即水仙。",
                "香绣几屏波底影，烟绡千幅望中天。"
            ]
        },
        {
            "title": "读林公懿诚竹轩集次韵卷首一篇",
            "content": [
                "南渡诗流复数谁，为虞作乐只闻夔。",
                "细看出胁穿心句，想见裁云画月时。",
                "此集自应传异域，吾生还恨不同期。",
                "先唐作者谁堪并，奴仆微之辈牧之。"
            ]
        },
        {
            "title": "永佑陵",
            "content": [
                "小臣生长宣和初，深仁浃髓沦肌肤。",
                "只今白首冯唐似，何幸清斋拜鼎湖。"
            ]
        },
        {
            "title": "怀东嘉先生因诵老坡今谁主文字公合把旌旄作",
            "content": [
                "大雅久不作，淳风日浇漓。",
                "挽回既狂澜，此道非公谁。",
                "",
                ""
            ]
        },
        {
            "title": "向伯章通判请赋画扇",
            "content": [
                "晴天万顷浮烟水，小艇鸣榔烟水里。",
                "一声欸乃西风起，满轮明月蓼花秋。",
                "富贵於我真浮沤，世间何事不悠悠。"
            ]
        },
        {
            "title": "买舟至九里松游三天竺",
            "content": [
                "解维凌皱玉，辍棹理孤筇。",
                "游遍三天竺，行穷九里松。",
                "泉声依石细，山色共秋浓。",
                "佳处吾能识，幽岩倚秀峰。"
            ]
        },
        {
            "title": "挽吴春卿舍人",
            "content": [
                "出处平生似昔贤，高风劲节凛朝端。",
                "回天议论心无歉，脱腕文章世所难。",
                "斫铁叫天蛮獠服，调羹满钵里闾欢。",
                "定应直笔书英躅，留与千秋后代看。"
            ]
        },
        {
            "title": "汲水",
            "content": [
                "山泉盈石坎，抱罋每相从。",
                "广寒宫阙里，今夕是何年。"
            ]
        },
        {
            "title": "次韵李大著春日杂诗十首",
            "content": [
                "花日浅明牖，竹风低度墙。",
                "举头空弱絮，转盼堕危芳。",
                "兴遣恁毛颖，愁消赖羽觞。",
                "阴阴繁夏木，故里耿难忘。"
            ]
        },
        {
            "title": "怀王侍郎刘秘监",
            "content": [
                "平生西蜀刘中垒，四海东嘉王右军。",
                "三载相思千里梦，何时把酒听论文。"
            ]
        },
        {
            "title": "次韵奉酬王给事见贻之什",
            "content": [
                "谁知州宅似精庐，山绕檐楹水绕除。",
                "堂静惠风长细细，楼高烟雨又疏疏。",
                "贫如坡老工餐菊，性似边韶懒读书。",
                "赖有嵩山王给事，作诗贻赠问何如。"
            ]
        },
        {
            "title": "亦好园四咏·菊径",
            "content": [
                "小径三秋好，西风百本黄。",
                "但令频泛酒，日日是重阳。"
            ]
        },
        {
            "title": "林明府携所和诗见过次韵奉酬",
            "content": [
                "退之初过玉川家，春径春泥草带沙。",
                "几点飞来溪柳絮，一番开尽海棠花。",
                "窗间细雨青衫湿，袖里新诗醉墨斜。",
                "客散酒阑还掩户，可堪明月满天涯。"
            ]
        },
        {
            "title": "磬湖即事",
            "content": [
                "十亩烟波阔，平开一画图。",
                "已添无数景，唤作小西湖。"
            ]
        },
        {
            "title": "送师相陈大观文",
            "content": [
                "地总全闽控百蛮，政成治最二年间。",
                "五千里见耕桑盛，百万人欣日月閒。"
            ]
        },
        {
            "title": "温泉",
            "content": [
                "招提閟林麓，栋宇压江郊。",
                "来作温泉浴，如逢痒处搔。",
                "彩衣临砌槛，华发对尊匏。",
                "一笑凉风起，红欹荔子梢。"
            ]
        },
        {
            "title": "谢叶致政送芍药",
            "content": [
                "佳葩如美人，艳态妖且闲。",
                "叶园美无度，有花字雌丹。",
                "晨妆谢膏沐，秀色若可餐。",
                "芳根裹春泥，举赠不作难。",
                "左华右甲}左华右上次下木}照池亭，一洗儒生酸。",
                "从今杜陵眼，不复嗟长寒。",
                "何以报嘉惠，作诗当琅玕。"
            ]
        },
        {
            "title": "石洞",
            "content": [
                "此秘昔未睹，斲云今始开。",
                "苍松临怪石，宜号小飞来。"
            ]
        },
        {
            "title": "送黄机宜叔愚归省四明",
            "content": [
                "洒落孤标第一流，笑谈倾座气横秋。",
                "聊参机密东州幕，曾与风流玉局游。",
                "听雨忽惊形梦寐，临风那肯更迟留。",
                "橘堂想像多佳致，恨不追参李郭舟。"
            ]
        },
        {
            "title": "十一月十日同幕府诸公游郡圃叶抚属得梅花一",
            "content": [
                "横枝十月要清诗，南国今年尔许迟。",
                "梦绕故山千叠叠，眼看新萼一枝枝。",
                "欲知影瘦香微处，未称天寒日暮时。",
                "却忆玉溪当日树，浅霜深雪总相宜。",
                "",
                ""
            ]
        },
        {
            "title": "次韵奉酬刑部王嘉叟侍郎书戏彩集后",
            "content": [
                "制作参易经，不用草玄准。",
                "眼空天壤间，谁得并捷敏。",
                "鸿文翻水就，未省苦吟吻。",
                "齐梁逮陈隋，众作付一哂。",
                "南国容本冶，西子发更鬒。",
                "混然真天成，宁复分域畛。",
                "飞上青云端，秋空击鹰隼。",
                "岂唯持荷橐，已复班玉笋。",
                "虽未究所长，要亦摅素蕴。",
                "大手秉纶綍，至音发簴簨。",
                "嗟予堕诗穷，政坐无铅粉。",
                "数奇只自怜，多忤谁汲引。",
                "有赋难逐贫，无诗不招隐。",
                "明公独深怜，不嫌边幅窘。",
                "谓虽敝帚如，或可充贡箘。",
                "恃此以无恐，枚皋穷久忍。",
                "傥复念菅蒯，庶免辱荆槿。"
            ]
        },
        {
            "title": "鉴湖道中口占",
            "content": [
                "轧轧篮舆鉴水滨，水纹如染草如茵。",
                "繁红零落徐娘老，远翠低徊西子颦。",
                "犹及残春追胜赏，不妨馀事作诗人。",
                "胸中磊块须浇洗，未厌伤多酒入唇。"
            ]
        },
        {
            "title": "挽李靖少傅夫人",
            "content": [
                "九月秋光急，山川苦雾迷。",
                "卜邙新隧启，度巩短箫齐。",
                "宝剑知终合，灵蟾已陨西。",
                "松门来会葬，车马几千蹄。"
            ]
        },
        {
            "title": "晓霁",
            "content": [
                "夜来细雨暗冥冥，晓起秋容入画屏。",
                "水色净涵天影碧，林梢微露远峰青。",
                "嫩黄稼卧衡从亩，老翠柳拖长短亭。",
                "一晌西风醒睡眼，端如痛饮读骚经。"
            ]
        },
        {
            "title": "亦好园四咏·钓矶",
            "content": [
                "只为贪赪鲤，还应爱碧流。",
                "风来花落饵，云破月沈钩。"
            ]
        },
        {
            "title": "题湖上月林",
            "content": [
                "月林风物最湖山，十里烟绡映雾鬟。",
                "欲识丹青难貌处，渚鸥汀鹭有无间。"
            ]
        },
        {
            "title": "书大洞僧壁",
            "content": [
                "招提閟林麓，鱼鼓白云边。",
                "地僻疑无路，山深别有天。",
                "幽花充佛供，好鸟伴僧禅。",
                "何日征鞭暇，重来借榻眠。"
            ]
        },
        {
            "title": "重阳",
            "content": [
                "一年秋节重阳浓，园林上下皆清风。",
                "远山百里削寒玉，平湖十亩磨青铜。",
                "亦好茂树蓊西北，露枝霜叶纷青红。",
                "枝头寂寂少啼鸟，天外隐隐飞征鸿。",
                "弄月基蟠绿净中，东南况有小垂虹。",
                "潭清潦尽境更好，水落石出摹难工。",
                "爱山堂前花作丛，疏疏杨柳瘦毛同。",
                "红蕉碧桂互掩映，芦花蓼穟交蒙茸。",
                "新亭爽垲瞰空阔，赁栏一目连七峰。",
                "烟霏雾霭扫欲尽，但见突兀撑晴空。",
                "携筇更登月山椒，嶙峋怪石高玲珑。",
                "香炉近出陂陁侧，云黄复在南山东。",
                "水声激激来涧曲，飕飕风响生樛松。",
                "菊英萸实篱可采，山肴野蓛盘能供。",
                "作诗颇类台戏马，吹帽未减山名龙。",
                "良辰美景乐心赏，四者偶并今始逢。",
                "明朝不问蝶愁绝，更饮黄花琥珀醲。"
            ]
        },
        {
            "title": "读玉局集",
            "content": [
                "晓读苏仙集，披翻未觉劳。",
                "衙官视宋玉，奴仆命离骚。",
                "赤壁清风远，黄楼逸兴高。",
                "独嗟生苦晚，不得侍挥毫。"
            ]
        },
        {
            "title": "春日偶成",
            "content": [
                "烟霏初散晓寒收，花气烘晴草色浮。",
                "一片风光吟不尽，青春池上海棠洲。"
            ]
        },
        {
            "title": "题确山梵安寺",
            "content": [
                "确山风物似齐山，谁着精蓝乱石间。",
                "僧梵四时看紫翠，轩窗终日对孱颜。",
                "暂容借榻松风惬，更欲题诗藓壁悭。",
                "老我还思十年事，飞来峰上晓跻攀。"
            ]
        },
        {
            "title": "之官桐川道中口占",
            "content": [
                "登道重逢驿，离家再及晨。",
                "云轻山色晓，寒浅鸟声春。",
                "碧涧梅花老，银杯竹叶新。",
                "前途风日好，持用悦慈亲。"
            ]
        },
        {
            "title": "题太白祠堂",
            "content": [
                "长安酒楼歌管新，一曲乌栖泣鬼神。",
                "狂客解龟同一醉，人人知是谪仙人。"
            ]
        },
        {
            "title": "朝爽轩红蕉著花喜而成篇",
            "content": [
                "青绮丛中蹙绛纱，碧云阙处抹晴霞。",
                "凌霜窈窕含朱彩，消得愚溪作意夸。"
            ]
        },
        {
            "title": "凝香阁",
            "content": [
                "渠渠夏屋翠阴稠，沉水香浓瑞霭浮。",
                "愧我无才吟五字，未妨燕寝似苏州。"
            ]
        },
        {
            "title": "上叶参政二绝",
            "content": [
                "前世莱公今复见，后身文正更何疑。",
                "君臣相得同鱼水，剩把勋名镇四陲。"
            ]
        },
        {
            "title": "读韩诗有感用介甫体",
            "content": [
                "少陵无人谪仙死，吏部文章日月光。",
                "半世遑遑就选举，十年蠢蠢随朝行。"
            ]
        },
        {
            "title": "送竹枕与勾希载太博",
            "content": [
                "谁人彩斲渭川村，有节轮囷秋竹根。",
                "割我便便春昼睡，乞君栩栩梦中魂。"
            ]
        },
        {
            "title": "清心堂",
            "content": [
                "雨馀池水淡泠泠，霜后梅花照眼明。",
                "题作清心知未称，此心元自不须清。"
            ]
        },
        {
            "title": "安抚大资李参政生辰",
            "content": [
                "崧岳生申占腊前，预将和气作春妍。",
                "蟠桃结实三千岁，莲叶成巢几百年。",
                "聊向蓬莱开燕寝，即纡衮绣画凌烟。",
                "只应便是神仙事，方丈瀛洲却未然。"
            ]
        },
        {
            "title": "九日诸暨道中示兴之",
            "content": [
                "客里逢重九，萧萧落叶风。",
                "略无花对菊，但有鬓如蓬。",
                "蕉卷新收绿，枫旗半展红。",
                "登临语宗武，剩喜一樽同。"
            ]
        },
        {
            "title": "中秋望月偶诵唐欧阳詹玩月诗追和一首",
            "content": [
                "云净天既碧，境幽月逾光。",
                "未数钴鉧潭，不羡桂子堂。",
                "霏霏香雾横，蔼蔼明辉扬。",
                "冥搜兴乍酣，徙倚夜未央。",
                "走兔望圆魄，飞鸟喜新凉。",
                "但知整纶巾，何用翻霓裳。",
                "芳尊聊自倾，玉盘欲谁将。",
                "美人何时来，渺渺天天方。"
            ]
        },
        {
            "title": "题石榴洞",
            "content": [
                "有客持柯石门道，避人避世白云边。",
                "相逢惊喜还相问，应说经今八百年。"
            ]
        },
        {
            "title": "次韵林致甫参议西园宴集",
            "content": [
                "西园潇洒似蓬丘，容我追随飞盖游。",
                "一一娉婷供笑语，双双鸂鶒对沉浮。",
                "嵁岩窈窕如天造，洞壑清泠与目谋。",
                "欲识清欢兼卜夜，东山月色足淹留。"
            ]
        },
        {
            "title": "除夕",
            "content": [
                "夜永灯明岁又除，依然坐冷乏氍毹。",
                "平生潦倒如中散，大半交游今左符。",
                "未办黄精除白发，渐惊玉水点银须。",
                "欲论旧事无人共，闲把香醪细细左奭右斗}。"
            ]
        },
        {
            "title": "谢监丞子长雪中四绝",
            "content": [
                "水花翦翦坠同云，万里横陈似画坤。",
                "不见银杯兼缟带，知谁肯访席为门。"
            ]
        },
        {
            "title": "水乐洞",
            "content": [
                "近听千丝急，遥闻一磬清。",
                "恐伤诗肺腑，不作断肠声。"
            ]
        },
        {
            "title": "重阳咏菊",
            "content": [
                "年年自赴重阳约，不待陶家诗句催。",
                "更欲急呼欢伯赏，未知谁遣白衣来。",
                "红萸有韵岳连湛，素蕊无香赐望回。",
                "何事杜陵嗔竹叶，却教从此不须开。"
            ]
        },
        {
            "title": "寄题梅山",
            "content": [
                "平生满耳说梅山，十里荷花缭绕间。",
                "宫女三千颜绰约，绣衣十万彩斓斑。",
                "濒江景好图难尽，飞鹭诗工语莫删。",
                "定约后期穷胜赏，不辞和月棹船还。"
            ]
        },
        {
            "title": "送师相陈大观文",
            "content": [
                "裴令有心吟绿野，赞皇作意向平泉。",
                "君王夜半思元老，明日金瓯宝墨鲜。"
            ]
        },
        {
            "title": "次韵卫知机秀才梅花",
            "content": [
                "东君调护亦多情，瘦比夷齐彻骨清。",
                "有韵绿毛时倒挂，无尘白鹭可同盟。",
                "未应桃叶能称姊，若齿山樊定是兄。",
                "何事故园频入梦，疏枝新赏玉谿晴。"
            ]
        },
        {
            "title": "次韵王待制题予庐山记后二绝",
            "content": [
                "曾到匡君住处山，始知身在五云间。",
                "吟毫挥尽无佳句，空遣奚囊捆载还。"
            ]
        },
        {
            "title": "闻庄鹏举山茶小盆葩华杂然有意举以见遗因作",
            "content": [
                "琉璃翦叶碧团团，收拾繁枝径尺寒。",
                "举赠诗翁知有意，要令饱看鹤头丹。",
                "",
                ""
            ]
        },
        {
            "title": "史丞相生辰",
            "content": [
                "长才蚤立太平基，奥学曾为帝者师。",
                "谋计不资同列断，规存长许后人随。",
                "金鱼玉带今谁似，橘绿橙黄景最宜。",
                "再拜祝公千万寿，三江细酌入瑶卮。"
            ]
        },
        {
            "title": "由当涂回宿齐山用杜牧之韵",
            "content": [
                "一望云烟兴欲飞，晴光聊复步熹微。",
                "几年想像空怀古，今日登临自送归。",
                "寒菊有花宜靖节，澄江如练忆玄晖。",
                "夜深静坐清人骨，岩影侵阶月满衣。"
            ]
        },
        {
            "title": "贺知章祠",
            "content": [
                "乞得君王一曲湖，笑他三迳就荒芜。",
                "欲知千古高风在，月落寒山影自孤。"
            ]
        },
        {
            "title": "次韵杨廷秀浣花图歌",
            "content": [
                "诗翁衔袖出清诗，醉墨淋漓惊乍写。",
                "明珠炯炯照户牖，恍疑骊龙睡遗者。",
                "弥明高唱诗云云，此翁一扫如飞蚊。",
                "诗狂克念酒作圣，樽前笑杀刘师命。",
                "李白张旭称世贤，姓名优入少陵编。",
                "平生我亦忝词客，自得此诗轻尺璧，",
                "他年别去长相忆。"
            ]
        },
        {
            "title": "题灵源洞",
            "content": [
                "鬼凿神镵巧更纡，直疑有路到华胥。",
                "坐来浓翠沾衣冷，恰似飞来秋意初。"
            ]
        },
        {
            "title": "签厅落成为赋长句",
            "content": [
                "幕中英俊许谁先，一一骅骝拟着鞭。",
                "老我漫夸森画戟，夫君端称泛红莲。",
                "鸠工已见成轮奂，载酒何妨醉圣贤。",
                "闻道公馀多暇隙，定持椽笔籋云烟。"
            ]
        },
        {
            "title": "判院蔡丈和予五诗次韵一篇奉酬",
            "content": [
                "病起惊华发，官閒觉素餐。",
                "文章惭李益，名誉羡苏端。",
                "老去观书嬾，愁来避酒难。",
                "非关作诗苦，自尔带围宽。"
            ]
        },
        {
            "title": "题挹仙亭",
            "content": [
                "鹤驾鸾骖入杳冥，望中遗迹照人清。",
                "只今缥缈烟云里，应有仙家犬吠声。"
            ]
        },
        {
            "title": "次韵郭删定观潮四绝",
            "content": [
                "天池潮汐渺难推，何事多盈亦有亏。",
                "生长涛渊头纵白，问之消息莫能知。"
            ]
        },
        {
            "title": "柳季修知丞以诗见贻次韵为谢",
            "content": [
                "古木阴阴绕屋庐，官居端的似田居。",
                "诗清子厚龙城句，字瘦诚悬殿壁书。",
                "那复有心追四至，只应无事富三馀。",
                "一樽閒论金罍事，为笑纷纷竭泽渔。"
            ]
        },
        {
            "title": "遣兴",
            "content": [
                "昔忝郡文学，今为宗子师。",
                "政怀三釜乐，那复四愁诗。",
                "时服光摇目，香秔滑溜匙。",
                "唯应讲风雅，傥可解人愿。"
            ]
        },
        {
            "title": "题何茂宏茂恭林堂",
            "content": [
                "华堂閟林樾，林秀水泉甘。",
                "野色袁家渴，秋声钴鉧潭。",
                "二难今有此，四者许谁参。",
                "他日承明直，悬知忆翠岚。"
            ]
        },
        {
            "title": "被郡檄祷雨丹井山徐真君祠登山拜毕即获雱霈",
            "content": [
                "欲解骄阳厄，宁辞祀礼繁。",
                "纯诚殚毣毣，英烈仰言言。",
                "云阵千屯合，雷声万马奔。",
                "晚来归路好，飘洒势腾轩。",
                "",
                ""
            ]
        },
        {
            "title": "悲夏畦",
            "content": [
                "悲夏畦，南亩苗未长，东皋草已齐。",
                "旋令妪妇办饷馌，独引丁男耘稗稊。",
                "悲夏畦，炎天炙背如爇鸡，渴来不得饮清溪。",
                "宁知水榭冰山里，犹自频嫌日未西。"
            ]
        },
        {
            "title": "捕盗至栗洪岭下道人庵滞留数日遣兴",
            "content": [
                "乱山深处小溪隈，夏木阴阴水半回。",
                "风岸欹斜对青竹，雨枝低重弄黄梅。",
                "浓愁难办新诗语，吉耗聊倾浊酒杯。",
                "戏彩老人须强饭，玉钩才吐即归来。"
            ]
        },
        {
            "title": "送师相陈大观文",
            "content": [
                "腥风吹海向来惊，玉帐分弓射怒鲸。",
                "千里妖氛都镜净，商船载月夜深行。"
            ]
        },
        {
            "title": "次韵外舅黄虞卿为爱山园好八首",
            "content": [
                "为爱山园好，红尘半点无。",
                "自应成小隐，谁复叹将芜。",
                "香秫五十亩，黄柑二百株。",
                "何必随俯仰，归去亦良图。"
            ]
        },
        {
            "title": "绿毛龟",
            "content": [
                "白玉盆中浅更清，绿毛浮水斗轻盈。",
                "须臾食罢浑无事，自上盆山顶上行。"
            ]
        },
        {
            "title": "南剑道中",
            "content": [
                "桂树青青百里疆，鹧鸪啼彻午阴凉。",
                "延平津上峰如削，剑去江空水自长。"
            ]
        },
        {
            "title": "送朱师古少卿归蜀",
            "content": [
                "西蜀多贤士，于今见奉常。",
                "十年方出守，万里好还乡。",
                "峡水冬无险，河图晚有光。",
                "临歧分手处，政尔不能忘。"
            ]
        },
        {
            "title": "题圆通寺至乐亭次待制王公韵",
            "content": [
                "地偏境自佳，烟云绕孤屋。",
                "寒声渺疏松，翠影澹修竹。",
                "林深桂花晚，微风度馀馥。",
                "特用永岁年，聊足媚幽独。"
            ]
        },
        {
            "title": "温泉",
            "content": [
                "不与骊山脂水并，独於庐阜占佳名。",
                "我来试作泉间浴，一洗平生病恼轻。"
            ]
        },
        {
            "title": "侍御宴僚属于番江楼以卧病不克与分韵得四字",
            "content": [
                "使君自是廊庙器，五马一麾聊尔耳。",
                "今年清净狱既空，去岁丰登米不贵。",
                "郡中九贤政可十，京兆三王何足四。",
                "乘闲领客宴江阁，对景题诗忘肉味。",
                "坐间僚属总文采，笔下波澜更源委。",
                "夏木阴阴啼鸟喧，烟波渺渺轻帆驶。",
                "错落觥筹略达尊，从容笑语穷幽意。",
                "嗟予薄命捩翻羹，卧病空斋吟拥鼻。",
                "画戟凝香不同赋，白衣送酒犹沾醉。",
                "追攀逸韵苦无才，想像清欢欲生翅。",
                "兰亭被罚定非佳，金谷望尘吁可愧。",
                "他年江左仰遗风，应有画图传盛事。"
            ]
        },
        {
            "title": "登清音堂",
            "content": [
                "平生秀句诵随州，今日身亲历胜游。",
                "欲赋江山无好语，强赓归鸟与孤舟。"
            ]
        },
        {
            "title": "青岩道中",
            "content": [
                "寒食江村路，东风野渡航。",
                "一篙春水碧，两岸落花香。",
                "飞絮匆匆远，青山故故长。",
                "兹洲自奇绝，底用更寻芳。"
            ]
        },
        {
            "title": "次韵杨廷秀郎中游西湖十绝",
            "content": [
                "湖堤楼阁剧蜂房，楼上争看湖上航。",
                "万柄芙蓉清冉冉，临风新折麝脐香。"
            ]
        },
        {
            "title": "挽汤丞相汉国夫人",
            "content": [
                "七秩芳名盛，于今等逝波。",
                "承天登宰辅，看子掌编摩。",
                "凤去青春独，鸾回紫诰多。",
                "他年彤管史，兼述采蘩歌。"
            ]
        },
        {
            "title": "春日道中绝句",
            "content": [
                "缭绕孤村一迳斜，绿杨深处有人家。",
                "翠眉红颊墙头出，淡淡春山浅浅霞。"
            ]
        },
        {
            "title": "次韵周希稷咏芭蕉",
            "content": [
                "经年不接故人书，开户逢渠了不殊。",
                "谁运七轮风里扇，时跳千斛雨中珠。",
                "退之有意吟山石，摩诘无心作画图。",
                "为爱青青无俗韵，故教移植傍庭隅。"
            ]
        },
        {
            "title": "挽周判院",
            "content": [
                "昔年胪唱下彤墀，名压人头似牧之。",
                "风动鱣堂昭武日，化行雉径敬亭时。",
                "曾无簪笔朝端用，何以修文地下为。",
                "我老不堪供执绋，独将双泪逗瑶卮。"
            ]
        },
        {
            "title": "古风一首谢张漕子温惠示诗卷",
            "content": [
                "前辈久零落，老成惊创见。",
                "平生耻问津，如今真北面。",
                "胸中五色丝，织此锦绣段。",
                "见之心孔开，照眼光烂烂。",
                "我亦好吟咏，忍饥说刍豢。",
                "辛勤三十年，功效无一线。",
                "偶兹得大嚼，味永不忍宴。",
                "嘉惠讵敢忘，仁风敬扬扇。"
            ]
        },
        {
            "title": "题李通判断桥图",
            "content": [
                "平生心地夷坦，一旦足跟崄巇。",
                "不是篮舆安稳，只应神物护持。"
            ]
        },
        {
            "title": "送阎紫微归蜀",
            "content": [
                "曲江分袂十年中，一笑相逢楚水东。",
                "西掖判花知思涌，南墙哦竹坐诗穷。",
                "秋风但觉艅艎驶，昼绣何妨画戟雄。",
                "道过夔门王内史，为言双鬓已如蓬。"
            ]
        },
        {
            "title": "茂恭见和再用前韵奉酬",
            "content": [
                "忆昔永新番水，俱吏江左三年。",
                "不作载苡马援，聊为留犊苗篇。"
            ]
        },
        {
            "title": "高国正约饭素净慈遂至刘寺酌茗于凤凰泉同游",
            "content": [
                "三亥并游真盛矣，二禅入社亦佳哉。",
                "凤池一段风流事，不欠支郎与辩才。",
                "",
                ""
            ]
        },
        {
            "title": "题徐子由菊坡图",
            "content": [
                "先生万事不挂眼，独向秋丛餐落英。",
                "未省折腰营五斗，悬知今日有渊明。"
            ]
        },
        {
            "title": "挽司理奉议楼公",
            "content": [
                "老烂为儒山泽臞，半生辛苦就名誉。",
                "三千白发身无事，一点青灯夜读书。",
                "真率杯盘如洛会，崎岖岩壑似陶庐。",
                "欲知老泪挥难尽，洒遍霜飙更湿裾。"
            ]
        },
        {
            "title": "次韵郭删定观潮四绝",
            "content": [
                "白浪初看云出门，惊涛旋见大江奔。",
                "不因江海雷霆斗，安识蛟龙窟宅尊。"
            ]
        },
        {
            "title": "长至忆天衣旧游寄王状元",
            "content": [
                "去年连辔到朝阳，红日初添一线长。",
                "八俊偶同人已羡，四难俱得计真良。",
                "浇肠竹叶惊深碧，插鬓梅花咤浅黄。",
                "回首只今深似梦，云山烟水正相望。"
            ]
        },
        {
            "title": "石扶山",
            "content": [
                "玲珑怪石巧相扶，奇绝无人作画图。",
                "要是飞来嫡孙行，恨君生不近西湖。"
            ]
        },
        {
            "title": "郊行",
            "content": [
                "散策林塘路，秋深别有光。",
                "晦明云聚散，浓淡树青黄。",
                "晚觉衣襟冷，风吹橘柚香。",
                "菊花何处有，聊欲试重阳。"
            ]
        },
        {
            "title": "次韵奉酬参议林郎中见贻之作",
            "content": [
                "紫宸畴昔幸同朝，去国俄惊数舍遥。",
                "轻细难沾时服赐，氤氲正想御香飘。",
                "年加赖有板衣戏，心静真同桂隐招。",
                "龙瑞此时探禹穴，天津何日渡京桥。"
            ]
        },
        {
            "title": "览镜",
            "content": [
                "平生壮夫志，老去未消磨。",
                "其奈青铜里，萧萧双鬓何。"
            ]
        },
        {
            "title": "开交代将至喜而成篇",
            "content": [
                "三年泮水冷无毡，赢得萧萧雪满颠。",
                "晚景不妨供彩戏，他乡安敢废诗篇。",
                "賸将杯酒浇行色，速赁双童担近编。",
                "任是身归落雁后，乡心先抵磬湖边。"
            ]
        },
        {
            "title": "怀东嘉先生因诵老坡今谁主文字公合把旌旄作",
            "content": [
                "三让始循墙，一麾尝屡把。",
                "夔门德政碑，深镵仍大写。",
                "",
                ""
            ]
        },
        {
            "title": "端午至太平寺",
            "content": [
                "客里逢端午，僧廊雨气凉。",
                "筼筜千个碧，薝蔔六花香。",
                "鲁頖程尤远，潘舆兴自长。",
                "糁蒲倾美酒，笑入醉中乡。"
            ]
        },
        {
            "title": "次韵叶宰植竹四绝",
            "content": [
                "谁云青士太无情，偏结骚人冷淡盟。",
                "不假遥岑分寸碧，故应双目自增明。"
            ]
        },
        {
            "title": "侍太孺人由安国过贤沙至凤池",
            "content": [
                "板舆多乐事，沙路及晴时。",
                "约略瞻龙卧，逶迤到凤池。",
                "匏樽细斟酌，华发足遨嬉。",
                "此意安仁解，曛酣更赋诗。"
            ]
        },
        {
            "title": "次韵王侍御题诗史堂",
            "content": [
                "欲识当年泣鬼神，诗皆绢妇与虀辛。",
                "洗空千古无凡马，称到於今有几人。",
                "肯与齐梁充后乘，只应苏李是前身。",
                "丰碑更著最佳处，传示宜过一万春。"
            ]
        },
        {
            "title": "印印诗",
            "content": [
                "印印秀而好，明眸冰雪肤。",
                "逢人赏岐嶷，问字识之无。",
                "若有万金药，真成千里驹。",
                "空花今已矣，晬日一长吁。"
            ]
        },
        {
            "title": "九日偕成均同官北山登高二首",
            "content": [
                "轻霞朝日两微茫，沙路骎骎十里强。",
                "照水有情枫叶赤，倚崖无数菊花黄。",
                "兴酣争举凌云笔，醉熟重浮滟海觞。",
                "明日蝶愁人亦懒，未须归去苦匆忙。"
            ]
        },
        {
            "title": "晓行",
            "content": [
                "树头鸟语落虚檐，清梦惊回睡未厌。",
                "笑跨紫骝穿绿径，晴云凉月正纖纖。"
            ]
        },
        {
            "title": "次韵王待制初见虎牙铜柱诗",
            "content": [
                "千骑远征夔子国，百篇还赋杜陵诗。",
                "虎牙突兀撑空出，恰似云开衡岳时。"
            ]
        },
        {
            "title": "砚屏",
            "content": [
                "长江远浪连天碧，岸柳垂垂临断石。",
                "渔舟一叶白头翁，独把钓丝待鱼食。",
                "我身犹是红尘客，对此无言三叹息。",
                "安得轮竿入手来，与君共钓消长日。"
            ]
        },
        {
            "title": "书堂",
            "content": [
                "每忆书堂好，重来又十年。",
                "征途聊复尔，风物故依然。",
                "松竹千岩暮，云烟九月天。",
                "凭栏佳兴发，欲进剡谿船。"
            ]
        },
        {
            "title": "雪",
            "content": [
                "翦水轻花著地消，弱肌无力倚风飘。",
                "欲知回旋空中舞，恰似杨家静婉腰。"
            ]
        },
        {
            "title": "丐外得括苍东归侍次",
            "content": [
                "十年长客帝王都，五亩田园半欲芜。",
                "乞得此身犹未老，自摇小艇钓平湖。"
            ]
        },
        {
            "title": "茂恭见和再用前韵奉酬",
            "content": [
                "朗朗百间羊胖，森森千丈长舆。",
                "一身宜着台阁，半生流落江湖。"
            ]
        },
        {
            "title": "陈彦山寄示新诗次韵奉酬",
            "content": [
                "山园宁厌小，閒地只如馨。",
                "木落长天碧，云飞远岫青。",
                "故人应见忆，新咏许时听。",
                "句好何劳琢，虽搜不用冥。"
            ]
        },
        {
            "title": "次韵王待制游东坡留题十一绝",
            "content": [
                "先生仙去几经年，赤壁依然浪接天。",
                "去棹来舟相指示，曾游元佑玉堂贤。"
            ]
        },
        {
            "title": "寄洪舍人二绝",
            "content": [
                "仲氏昔尝司宥密，长公元已转洪钧。",
                "紫微岂久承流地，黄合终须报主身。"
            ]
        },
        {
            "title": "参议李郎中见和次韵奉酬",
            "content": [
                "顷岁题名曲江院，及肩曾许亚宫墙。",
                "胸中阔贮云梦泽，笔下浓薰班马香。",
                "省直旧沾衾半白，除书行见纸新黄。",
                "和篇如出少陵手，谁谓无心赋海棠。"
            ]
        },
        {
            "title": "简张子温运使",
            "content": [
                "少陵子厚妙炉锤，力不能追心自期。",
                "杯水平时犹不直，试求印可老宗师。"
            ]
        },
        {
            "title": "送广漕曾郎中赴阙奏事",
            "content": [
                "绿鬓怀中诏，清秋向上都。",
                "圣图方广大，贤路不崎岖。",
                "会见除清切，宁须复转输。",
                "公如任风宪，抨劾莫踟蹰。"
            ]
        },
        {
            "title": "试院九日次王茂材丞公韵兼呈翁沂伯广文",
            "content": [
                "秋杪仍新霁，天涯忆故乡。",
                "少陵三坐客，太白两重阳。",
                "深院日复日，寒花黄未黄。",
                "昔年吹帽饮，今日读书床。"
            ]
        },
        {
            "title": "陪胡少卿登山瞻禹陵",
            "content": [
                "考古年来喜有徵，相携步步上崚嶒。",
                "皇华使者归朝著，好为诗翁说禹陵。"
            ]
        },
        {
            "title": "草堂成即事二首",
            "content": [
                "三年留滞江之南，归来故园寝亦甘。",
                "经理草堂唐宝应，耘耡荒径晋陶潜。",
                "寸心自昔似南八，双鬓只今如谢三。",
                "手栽杨柳既合抱，木尚如此人何堪。"
            ]
        },
        {
            "title": "送晏伯安",
            "content": [
                "古绸於今婺，盖亦一壮县。",
                "剧繁号难理，百令无一健。",
                "英英晏伯安，年壮政则练。",
                "咄嗟扫宿弊，谈笑了宿案。",
                "公庭坐无事，自可名道院。",
                "老眼空四海，於公惊创见。",
                "今公赋归欤，敢以一语饯。",
                "边陲正驿骚，朝野未闲燕。",
                "公才浩纵横，敌可受八面。",
                "要须诣明光，上书还自荐。",
                "口伐或箸筹，收功在不战。",
                "不然飞刍粟，坐使军储羡。"
            ]
        },
        {
            "title": "次韵王待制游东坡留题十一绝",
            "content": [
                "腐儒诗胆大於身，所恨陈言老未新。",
                "何日小舟江上去，一杯聊酹笔端神。"
            ]
        },
        {
            "title": "检书偶见故王侍郎嘉叟旧与余倡和之什良用慨",
            "content": [
                "文字名三世，精神运五兵。",
                "徒看遗墨在，却叹曲池平。",
                "浙右频犀麈，江东几兕觥。",
                "倡酬今已矣，抚卷泪纵横。",
                "",
                ""
            ]
        },
        {
            "title": "题周希稷清閟轩",
            "content": [
                "之子蕴琅玕，幽轩足考槃。",
                "茏葱烟翠湿，琐碎日光寒。",
                "似向兰亭见，全胜墨三看。",
                "是中虽信美，未可懒弹冠。"
            ]
        },
        {
            "title": "初到庐山",
            "content": [
                "匡庐山水甲南州，况是曾经靖节游。",
                "眼底总堪供赋咏，新诗不碍细雕锼。"
            ]
        },
        {
            "title": "次韵马驹父晚菊五绝",
            "content": [
                "嫩黄初破未凋残，风露相禁晓色寒。",
                "欲并墨梅兼墨竹，何人为作画图看。"
            ]
        },
        {
            "title": "次韵范伯廉机宜病起见寄",
            "content": [
                "夫君自是颖囊锥，何事翻为沧海遗。",
                "造化小儿聊戏剧，山林大药岂无资。",
                "得闲因病还应乐，信手挥毫却有诗。",
                "休叹银杯成羽化，会须拔剑拨年衰。"
            ]
        },
        {
            "title": "次韵马驹父晚菊五绝",
            "content": [
                "不知香靥为谁开，衫染鹅黄巧翦裁。",
                "但得目成兼色授，何妨顷刻耻樽罍。"
            ]
        },
        {
            "title": "挽处士陈容",
            "content": [
                "历数乡闾老，谁知德齿尊。",
                "无心游魏阙，有意乐丘园。",
                "漫不沾三釜，真堪映九原。",
                "涕洟歌楚些，已矣莫招魂。"
            ]
        },
        {
            "title": "腊八日雪参议林郎中有诗因次韵",
            "content": [
                "玉树参差见，银花子细看。",
                "淖糜分腊序，圆炭度朝寒。",
                "冉冉头新白，匆匆岁又残。",
                "聊凭一杯醉，忍把两眉攒。"
            ]
        },
        {
            "title": "谒太平兴国宫",
            "content": [
                "平生耳满太平名，今日身亲谒太平。",
                "道子画图形未泯，庐君山水眼初明。",
                "雨馀翠滴千峰色，秋半寒生万壑声。",
                "扣石当年开洞府，傥容丹骨到蓬瀛。"
            ]
        },
        {
            "title": "己酉中秋",
            "content": [
                "磬湖秋半溢青波，一岁月明今夕多。",
                "剩办新诗娱老境，满倾太白醉冰娥。",
                "一天风露寒衣袂，举室儿童杂笑歌。",
                "不是钴潭奇绝处，未妨丁夜更娑婆。"
            ]
        },
        {
            "title": "对镜芙蓉二岭相望仅三十里高不知几百尺十步",
            "content": [
                "石镜宁堪对，芙蓉不是花。",
                "险中多虎迹，平处少人家。",
                "曲六蛇行迥。欹危鸟道斜。",
                "白云宜入望，不怕乱山遮。",
                "",
                ""
            ]
        },
        {
            "title": "约季野九日登云黄不果季野有诗因次韵",
            "content": [
                "青山如候虫，可赏不可恋。",
                "胡为谢康乐，游览乃欲遍。",
                "纵登最高顶，过眼犹掣电。",
                "何如菊花天，周绕篱落畔。",
                "对面黄云峰，未妨篱下见。",
                "相携凌紫霞，更约东风便。"
            ]
        },
        {
            "title": "展敬文孝庙",
            "content": [
                "才昔高南国，名今播八纮。",
                "英姿留此地，馀泽及编氓。",
                "仙去江山在，恩来日月明。",
                "经从千载后，款谒荐微诚。"
            ]
        },
        {
            "title": "过东亭湖",
            "content": [
                "篮舆诘旦过东亭，日出烟销十里平。",
                "翠袖舞风菰叶举，红妆照水藕花生。",
                "恨无钓艇浮深碧，赖有吟毫赋晓晴。",
                "归对老人夸胜赏，从今不数鉴湖清。"
            ]
        },
        {
            "title": "八月十八日观潮",
            "content": [
                "谁遣群儿把彩旛，翩翩惊浪怒涛间。",
                "不知岸上人皆愕，但觉波心意自閒。"
            ]
        },
        {
            "title": "送刘孟冶司令之官四明",
            "content": [
                "先生行孝人莫攀，平生急禄怡亲颜。",
                "三千曲礼发已白，七十老莱衣尚斑。",
                "秋容新沐江涵天，潘舆低昂御花间。",
                "凭谁为唤吴道子，一写画图连越山。"
            ]
        },
        {
            "title": "天申节望阙口号",
            "content": [
                "日永凉生殿阁风，需云宴衎庆流虹。",
                "明良叶德千龄遇，臣妾倾心万国同。",
                "葵影缓随羲驭转，榴花高映御袍红。",
                "西逾葱岭东辽海，长属尧封禹贡中。"
            ]
        },
        {
            "title": "次韵槐卿舅诗寄石榴",
            "content": [
                "细高风物总幽奇，朱实离离瘦玉枝。",
                "居士既为东道主，文人休勒北山移。"
            ]
        },
        {
            "title": "九月八日次韵沈虞聊一首",
            "content": [
                "白发苍颜会帝乡，微云淡雨小重阳。",
                "一樽相属非无意，欲搅胸中书传香。"
            ]
        },
        {
            "title": "道中口占",
            "content": [
                "出郭及初旭，郊原豁寒晴。",
                "云净空既碧，霜明湖更清。",
                "萧萧众木下，杳杳孤鸿鸣。",
                "安得陶谢手，作诗替丹青。"
            ]
        },
        {
            "title": "次王待制维舟弄水亭韵",
            "content": [
                "万里浮江更绝湖，扁舟东人霅川图。",
                "莫言旧菊荒三径，须信中流待一壶。",
                "今日诗筒烦远寄，昔年樽酒记相呼。",
                "立朝大节人能说，月在青天影自孤。"
            ]
        },
        {
            "title": "游龙井",
            "content": [
                "九月十日天气凉，桂花零落菊花黄。",
                "竹根如意双不惜，放眸一望海天长。"
            ]
        },
        {
            "title": "龙池寺",
            "content": [
                "发轫资福山，弭辔龙池寺。",
                "杪春新雨足，老红围穉翠。",
                "溪流素縠寒，山色青罗腻。",
                "拄颊坐移晷，此意谁能会。"
            ]
        },
        {
            "title": "题石榴洞",
            "content": [
                "当年鸡犬白云中，屋角榴花带露浓。",
                "洞口只今无处觅，唯馀碧水绕青榕。"
            ]
        },
        {
            "title": "次韵俞尉春日遣兴",
            "content": [
                "渐欣长昼暖，欲解短炉围。",
                "春色已如此，故园犹未归。",
                "韦编今日事，回首去年非。",
                "镜里衰迟色，多惭壮志违。"
            ]
        },
        {
            "title": "次韵林参议小雪快晴",
            "content": [
                "着地晶莹月在沙，忍寒聊作短歌夸。",
                "暖肌未办裁驼褐，露趾唯应有革鞾。",
                "细点竹梢添爽洒，偶经梅蕊映横斜。",
                "何当既积还消后，剩取清泠试叶嘉。"
            ]
        },
        {
            "title": "永佑陵",
            "content": [
                "森然一径趋高爽，郁葱佳气遥相望。",
                "松声万壑奏笙竽，山形千叠开屏障。"
            ]
        },
        {
            "title": "送王节推夷仲秩满赴阙",
            "content": [
                "紫禁胪传第四人，锦肠贝齿凛长身。",
                "三年来作诸侯客，千里江山阴受春。"
            ]
        },
        {
            "title": "送洪右史赴召三首",
            "content": [
                "月宿南斗穷何遣，爬沙脚手钝可咍。",
                "一生冰清但糠粃，两鬓雪白独尘埃。",
                "达人疑剑未免按，夷途荐毂谁当推。",
                "公乎行矣断国论，能忘料理忍穷枚。"
            ]
        }
    ]
}