{
    "dynasty": "宋",
    "author": "欧阳修",
    "intro": "欧阳修(1007－1072)字永叔，号醉翁，晚年又号六一居士，庐陵（今江西吉安）人。宋仁宗天圣八年（1030）进士，累擢知制诰、翰林学士。英宗时，官至枢密副使、参知政事。神宗朝，迁兵部尚书，以太子少师致仕。卒谥文忠。他在政治与文学方面都主张革新，既是范仲淹庆历新政的支持者，也是北宋诗文革新运动的领导者。创作实绩亦灿然可观，诗、词、散文均为一时之冠。又喜奖掖后进，苏轼父子及曾巩、王安石皆出其门下。他的词主要写恋情游宴，伤春怨别，表现出深婉而清丽的风格。词集有《六一词》、《欧阳文忠公近体乐府》、《醉翁琴趣外编》。",
    "items": [
        {
            "title": "谢公挽词三首",
            "content": [
                "始见行春◇，俄闻引葬箫。",
                "笑言犹在耳，魂魄遂难招。",
                "天象奎星暗，辞林玉树凋。",
                "朔风吹霰雪，铭旐共飘飘。"
            ]
        },
        {
            "title": "班班林间鸠寄内",
            "content": [
                "班班林间鸠，谷谷命其匹。",
                "迨天之未雨，与汝勿相失。",
                "春原洗新霁，绿叶暗朝日。",
                "鸣声相呼和，应答如吹律。",
                "深栖柔桑暖，下啄高田实。",
                "人皆笑汝拙，无巢以家室。",
                "易安由寡求，吾羡拙之佚。",
                "吾虽有室家，出处曾不一。",
                "荆蛮昔窜逐，奔走若鞭抶。",
                "山川瘴雾深，江海波涛左风右日}。",
                "跬步子所同，沦弃甘共没。",
                "投身去人眼，已废谁复嫉。",
                "山花与野草，我醉子鸣瑟。",
                "但知贫贱安，不觉岁月忽。",
                "还朝今几年，官禄沾儿侄。",
                "身荣责愈重，器小忧常溢。",
                "今年来镇阳，留滞见春物。",
                "北潭新涨渌，鱼鸟相聱耴。",
                "我意不在春，所忧空自咄。",
                "一官诚易了，报国何时毕。",
                "高堂母老矣，衰发不满栉。",
                "昨日寄书言，新阳发旧疾。",
                "药食子虽勤，岂若我在膝。",
                "又云子亦病，蓬首不加髴。",
                "书来本慰我，使我烦忧郁。",
                "思家春梦乱，妄意占凶吉。",
                "却思夷陵囚，其乐何可述。",
                "前年辞谏署，朝议不加乞。",
                "孤忠一许国，家事岂复恤。",
                "横身当众怒，见者旁可栗。",
                "近日读除书，朝廷更辅弼。",
                "君恩优大臣，进退礼有秩。",
                "小人妄希旨，论议争操笔。",
                "又闻说朋党，次第推甲乙。",
                "而我岂敢逃，不若先自劾。",
                "上赖天子圣，必未加斧鑕。",
                "一身但得贬，群口息啾唧。",
                "公朝贤彦众，避路当揣质。",
                "苟能因谪去，引分思藏密。",
                "还尔禽鸟性，樊笼免惊怵。",
                "子意其谓何，吾谋今已必。",
                "子能甘藜藿，我易解簪绂。",
                "嵩峰三十六，苍翠争耸出。",
                "安得携子去，耕桑老蓬荜。"
            ]
        },
        {
            "title": "舟中望京邑",
            "content": [
                "东北归川决决流，泛艎青渚暂夷犹。",
                "遥登灞岸空回首，不见长安但举头。",
                "挥手嵇琴空堕睫，开樽鲁酒不忘忧。",
                "青门柳色春应遍，犹自留连杜若洲。"
            ]
        },
        {
            "title": "风吹沙",
            "content": [
                "北风吹沙千里黄，马行确荦悲摧藏。",
                "当冬万物惨颜色，冰雪射日生光芒。",
                "一年百日风尘道，安得朱颜长美好。",
                "揽鞍鞭马行勿迟，酒熟花开二月时。"
            ]
        },
        {
            "title": "和子履游泗上雍家园",
            "content": [
                "长桥南走群山间，中有雍子之名园。",
                "苍云蔽天竹色净，暖日扑地花气繁。",
                "飞泉来从远岭背，林下曲折寒波翻。",
                "珍禽不可见毛羽，数声清绝如衰弹。",
                "我来据石弄瑟瑟，惟恐日暮登归轩。",
                "尘纷解剥耳目异，祗疑梦入神仙村。",
                "知君襟尚我同好，作诗闳放莫可攀。",
                "高篇绝景两不及，久之想像空冥烦。"
            ]
        },
        {
            "title": "盆池",
            "content": [
                "西江之水何悠哉，经历灨石险且回。",
                "余波拗怒犹涵澹，奔涛击浪常喧豗。",
                "有时夜上滕王阁，月照净练无纤埃。",
                "杨阑左里在其北，无风浪起传古来。",
                "老蛟深处厌窟穴，蛇身微行见者猜。",
                "呼龙沥酒未及祝，五色粲烂高崔嵬。",
                "忽然远引千丈去，百里水面中分开。",
                "收踪灭迹莫知处，但有雨雹随风雷。",
                "千奇万变聊一戏，岂顾溺死为可哀。",
                "轻人之命若蝼螘，不止山岳将倾颓。",
                "此外鱼虾何足道，厌饫但觉腥盘杯。",
                "壮哉岂不快耳目，胡为守此空墙隈。",
                "陶盆斗水仍下漏，四岸久雨生莓苔。",
                "游鱼拨拨不盈寸，泥潜日炙愁暴鳃。",
                "鱼诚不幸此局促，我能决去反徘徊。"
            ]
        },
        {
            "title": "和杨子聪答圣俞月夜见寄",
            "content": [
                "秋露蔼已繁，迢迢星汉回。",
                "皎洁庭际月，流光依井苔。",
                "有客爱凉景，幽轩为君开。",
                "所思不可极，但慰清风来。"
            ]
        },
        {
            "title": "将至淮安马上早行学谢灵运体六韵",
            "content": [
                "晴霞煦东浦，惊鸟动烟林。",
                "曙河兼斗役，沓嶂隐云深。",
                "寒鸡隔树起，曲坞留风吟。",
                "征夫倦行役，秋兴感登临。",
                "衡皋积涂迥，江蓠香露沉。",
                "行矣岁华晚，归欤劳叹音。"
            ]
        },
        {
            "title": "送杨君归汉上",
            "content": [
                "我昔谪穷县，相逢清汉阴。",
                "拂尘时解榻，置酒屡横琴。",
                "介节温如玉，嘉辞掷若金。",
                "趣当乡士荐，无滞计车音。"
            ]
        },
        {
            "title": "嵩山十二首·公路涧",
            "content": [
                "驱马渡寒流，断涧横荒堡。",
                "槎危欲欹岸，花落多依草。",
                "击汰翫游鯈，倒影看飞鸟。",
                "留连爱芳杜，渐下西峰照。"
            ]
        },
        {
            "title": "和原父扬州六题·时会堂二首之一}",
            "content": [
                "积雪犹封蒙顶树，惊雷未发建溪春。",
                "中州地暖萌芽早，入贡宜先百物新。"
            ]
        },
        {
            "title": "与谢三学士唱和八首·和龙门晓望",
            "content": [
                "雾蒙蒙，晓望平，悠然驱马独吟行。",
                "烟岚明灭川霞上，凌乱空山百鸟惊。"
            ]
        },
        {
            "title": "於刘功曹家见杨直讲女奴弹琵琶戏作呈圣俞",
            "content": [
                "大弦声迟小弦促，十岁娇儿弹啄木。",
                "啄木不啄新生枝，惟啄槎牙枯树腹。",
                "花繁蔽日锁空园，树老参天杳深谷。",
                "不见啄木鸟，但闻啄木声。",
                "春风和暖百鸟语，山路硗确行人行。",
                "啄木飞从何处来，花间叶底时丁丁。",
                "林空山静啄愈响。行人举头飞鸟惊。",
                "娇儿身小指拨硬，功曹厅冷弦索鸣。",
                "繁声急节倾四坐，为尔饮尽黄金觥。",
                "杨君好雅心不俗，太学官卑饭脱粟。",
                "娇儿两幅青布裙，三脚木床坐调曲。",
                "奇书古画不论价，盛以锦囊装玉轴。",
                "披图掩卷有时倦，卧听琵琶仰看屋。",
                "客来呼儿旋梳洗，满额花钿贴黄菊。",
                "虽然可爱眉目秀，无奈长饥头颈缩。",
                "宛陵诗翁勿诮渠，人生自足乃为娱，",
                "此儿此曲翁家无。"
            ]
        },
        {
            "title": "感兴五首",
            "content": [
                "奉祠严秘馆，摄事罄精诚。",
                "岁晏悲木落，天寒闻鹤鸣。",
                "念昔丘壑趣，岂知朝市情。",
                "弱龄婴仕宦，壮节慕功名。",
                "多病◇厚禄，早衰叹余生。",
                "未知犬马报，安得遂归耕。"
            ]
        },
        {
            "title": "西园",
            "content": [
                "落日叩溪门，西溪复何所。",
                "人侵树里耕，花落田中雨。",
                "平野见南山，荒台起寒雾。",
                "歌舞昔云谁，今人但怀古。"
            ]
        },
        {
            "title": "嵩山十二首·玉女窗",
            "content": [
                "玉女不可邀，苍崖郁迢直。",
                "石乳滴空窦，仰见泬寥碧。",
                "徙倚难久留，桂树含春色。"
            ]
        },
        {
            "title": "感兴五首",
            "content": [
                "唧唧复唧唧，夜叹晓未息。",
                "虫声急愈尖，病耳闻若刺。",
                "壮士易为老，良时难再得。",
                "日月相随东，天行自西北。",
                "三者不相谋，万古无穷极。",
                "安知人间世，岁月忽已易。"
            ]
        },
        {
            "title": "幽谷泉",
            "content": [
                "踏石弄泉流，寻源入幽谷。",
                "泉傍野人家，四面深篁竹。",
                "溉稻满春畴，鸣渠遶茅屋。",
                "生长饮泉甘，荫泉栽美木。",
                "潺湲无春冬，日夜响山曲。",
                "自言今白首，未惯逢朱毂。",
                "顾我应可怪，每来听不足。"
            ]
        },
        {
            "title": "再和",
            "content": [
                "禁城车马夜喧喧，闲绕危栏去复还。",
                "遥望觚棱烟霭外，似闻天乐梦魂间。",
                "岂无◇酒当佳节，况有朋欢慰病颜。",
                "待得归得花在否，春禽檐际已关关。"
            ]
        },
        {
            "title": "端午帖子·温成合四首",
            "content": [
                "闻说仙家事杳微，世传真伪岂能知。",
                "遥思海上三山乐，宁记人间五日时。"
            ]
        },
        {
            "title": "涡河龙潭",
            "content": [
                "碧潭风定影涵虚，神物中藏岸一枯。",
                "一夜四郊春雨足，却来闲卧养明珠。"
            ]
        },
        {
            "title": "送左殿丞入蜀",
            "content": [
                "传闻蜀道难，行客若登天。",
                "紫竹深无路，黄花忽见川。",
                "闻禽嗟异域，问俗访耆年。",
                "欲识京都远，惟应望日边。"
            ]
        },
        {
            "title": "太傅杜相公有答兖州待制之句其卒章云独无风",
            "content": [
                "南都已见成新集，东鲁休嗟未作诗。",
                "霖雨曾为天下福，甘棠何止郡人思。",
                "元刘事业时无取，姚宋篇章世不知。",
                "二美惟公所兼有，後生何者欲攀追。",
                "",
                ""
            ]
        },
        {
            "title": "双桂楼",
            "content": [
                "嘉树丛生秀，兹楼层汉傍。",
                "飞甍临万井，伏槛出垂杨。",
                "卷幕晴云度，披襟夕籁凉。",
                "出河瞻帝里，风月坐胡床。",
                "爱客东阿宴，清欢北海觞。",
                "淮南多雅咏，岁晚翫幽芳。"
            ]
        },
        {
            "title": "内直晨出便赴奉慈斋宫马上口占",
            "content": [
                "凌晨更直九门开，驱马悠悠望禁街。",
                "霜後楼台明晓日，天寒烟雾著宫櫰。",
                "山林未去犹贪宠，◇酒何时共放怀。",
                "已觉萧条悲晚岁，更怜衰病怯清斋。"
            ]
        },
        {
            "title": "留题南楼二绝",
            "content": [
                "醉翁到处不曾醒，问向青州作麽生。",
                "公退留宾夸酒美，睡余欹枕看山横。"
            ]
        },
        {
            "title": "答朱寀捕蝗诗",
            "content": [
                "捕蝗之术世所非，欲究此语兴於谁。",
                "或云丰凶岁有数，天孽未可人力支。",
                "或言蝗多不易捕，驱民入野践其畦。",
                "因之奸吏恣贪扰，户到头歛无一遗。",
                "蝗灾食苗民自苦，吏虐民苗皆被之。",
                "吾嗟此语祗知一，不究其本论其皮。",
                "驱虽不尽胜养患，昔人固已决不疑。",
                "秉蟊投火况旧法，古之去恶犹如斯。",
                "既多而捕诚未易，其失安在常由迟。",
                "诜诜最说子孙众，为腹所孕多昆蚳。",
                "始生朝亩暮已顷，化一为百无根涯。",
                "口含锋刃疾风雨，毒肠不满疑常饥。",
                "高原下湿不知数，进退整若随金鼙。",
                "嗟兹羽孽物共恶，不知造化其谁尸。",
                "大凡万事悉如此，祸当早绝防其微。",
                "蝇头出土不急捕，羽翼已就功难施。",
                "只惊群飞自天下，不究生子由山陂。",
                "官书立法空太峻，吏愚畏罚反自欺。",
                "盖藏十不敢申一，上心虽恻何由知。",
                "不如宽法择良令，告蝗不隐捕以时。",
                "今苗因捕虽践死，明岁犹免为蝝菑。",
                "吾尝捕蝗见其事，较以利害曾深思。",
                "官钱二十买一斗，示以明信民争驰。",
                "歛微成众在人力，顷刻露积如京坻。",
                "乃知孽虫虽其众，嫉恶苟锐无难为。",
                "往时姚崇用此议，诚哉贤相得所宜。",
                "因吟君赠广其说，为我持之告采诗。"
            ]
        },
        {
            "title": "春帖子词二十首·十夫人合五首",
            "content": [
                "玉殿签声玉漏催，彩花金胜巧先裁。",
                "宿云容与朝晖丽，共喜春随曙色来。"
            ]
        },
        {
            "title": "退居述怀寄北京韩侍中二首",
            "content": [
                "悠悠身世比浮云，白首归来颍水濆。",
                "曾看元臣调鼎鼐，却寻田叟问耕耘。",
                "一生勤苦书千卷，万事销磨酒百分。",
                "放浪岂无力外士，尚思亲友念离群。"
            ]
        },
        {
            "title": "奉使道中寄坦师",
            "content": [
                "道人少贾海上游，海舶破散身沉浮。",
                "黄金满箧人所寄，吹簸偶得还中州。",
                "羸身归金不受报，祗取斗酒相献酬。",
                "欢娱慈母终一世，脱弃妻子藏岩幽。",
                "苍烟寥寥池水漫，自玉菡萏吹高秋。",
                "夜燃◇子煮山药，忆此东望无时休。",
                "塞垣春枯积雪溜，沙砾威怒黄云愁。",
                "五更匹马随鴈起，想见鄮郭花今稠。",
                "百年夸夺终一丘，世上满眼真悠悠。",
                "寄声万里心绸缪，莫道异趣无相求。"
            ]
        },
        {
            "title": "送王汲宰蓝田",
            "content": [
                "喧喧动车马，共出古都门。",
                "落日催行客，东风吹酒◇。",
                "树摇秦甸绿，花入辋川繁。",
                "若遇西来旅，时应问故园。"
            ]
        },
        {
            "title": "寄子山待制二绝",
            "content": [
                "留滞西山独可嗟，残春过尽始还家。",
                "落花纵有那堪醉，何况归时无落花。"
            ]
        },
        {
            "title": "韩公阅古堂",
            "content": [
                "兵闲四十年，士不识金革。",
                "水旱数千里，民流谁垦辟。",
                "公初来视之，嘻此乃予责。",
                "将法多益办，万千由十百。",
                "整齐谈笑间，进退有寸尺。",
                "曰此易为耳，在吾绳与墨。",
                "天成而地出，古所重民食。",
                "贮储非一朝，人命在旦夕。",
                "惟兹将奈何，敢不竭吾力。",
                "木牛尚可运，玉罄犹走籴。",
                "因难乃见材，不止将有得。",
                "公言初未信，终岁考成绩。",
                "骄墯识恩威，讴吟起羸瘠。",
                "貔貅著行，仓廪饱堆积。",
                "文章娱闲暇，传记寻往昔。",
                "英英文与武，粲粲图四壁。",
                "酒令列诸将，谈锋摧辩客。",
                "周旋顾视间，是不为无益。",
                "循吏一州守，将军万夫敌。",
                "於公岂止然，事业本夔稷。",
                "富寿及黎庶，威名慑夷狄。",
                "当归庙堂上。有位久虚席。",
                "大匠不挥斧，众工随指画。",
                "从容任群材，文武各以职。"
            ]
        },
        {
            "title": "送公期得假归绛",
            "content": [
                "风吹积雨销太行，水暖河桥杨柳芳。",
                "少年初仕即京国，故里几归成鬓霜。",
                "山行马瘦春泥滑，野饭天寒饧粥香。",
                "留连芳物佳节过，束带还来朝未央。"
            ]
        },
        {
            "title": "和圣俞百花洲二首",
            "content": [
                "荷深水风阔，雨过清香发。",
                "暮角起城头，归桡带明月。"
            ]
        },
        {
            "title": "赠沈遵",
            "content": [
                "群动夜息浮云阴，沈夫子弹醉翁吟。",
                "醉翁吟，以我名，",
                "我初闻之喜且惊。宫声三叠何泠泠，",
                "酒行暂止四坐倾。有如风轻日暖好鸟语，",
                "夜静山响春泉鸣。坐思千岩万壑醉眠处，",
                "写君三尺膝上横。沈夫子，",
                "恨君不为醉翁客，不见翁醉山间亭。",
                "翁欢不待丝与竹，把酒终日听泉声。",
                "有时醉倒枕溪石，青山白云为枕屏。",
                "花间百鸟唤不觉，日落山风吹自醒。",
                "我时四十犹强力，自号醉翁聊戏客。",
                "尔来忧患十年间，鬓发未老嗟先白。",
                "滁人思我虽未忘，见我今应不能识。",
                "沈夫子，爱君一◇复一琴，",
                "万事不可干其心。自非曾是醉翁客，",
                "莫向俗耳求知音。"
            ]
        },
        {
            "title": "端午帖子·皇帝合六首",
            "content": [
                "彩索盘中结，杨梅棕里红。",
                "宫闱九重乐，风俗万方同。"
            ]
        },
        {
            "title": "群玉殿锡宴",
            "content": [
                "至治臻无事，丰年乐有成。",
                "图书开秘府，宴饫集群英。",
                "论道皇坟奥，贻谋宝训明。",
                "九重多暇豫，八体极研精。",
                "笔力千钧劲，豪端万象生。",
                "飞牋金洒落，拜赐玉锵鸣。",
                "盛际崇儒学，愚臣滥宠荣。",
                "惟能同舞兽，闻乐识和声。"
            ]
        },
        {
            "title": "宋宣献公挽词三首",
            "content": [
                "望系朝廷重，文推天下工。",
                "清名畏杨绾，故事问胡公。",
                "物议垂为相，风流顿已穷。",
                "仁言博哉利，献替有遗忠。"
            ]
        },
        {
            "title": "春日词五首",
            "content": [
                "试粉东窗待晓回，共寻春柳傍香台。",
                "不惊树里禽初变，共喜钗头燕已来。"
            ]
        },
        {
            "title": "立秋有感寄苏子美",
            "content": [
                "庭树忽改色，秋风动其枝。",
                "物情未必尔，我意先已凄。",
                "虽恐芳节谢，犹忻早凉归。",
                "起步云月暗，顾瞻星斗移。",
                "四时有大信，万物谁与期。",
                "故人在千里，岁月令我悲。",
                "所嗟事业晚，岂惜颜色衰。",
                "庙谋今谓何，胡马日以肥。"
            ]
        },
        {
            "title": "晏元献公挽辞三首",
            "content": [
                "四镇名藩忽十春，归来白首两朝臣。",
                "上心方喜亲耆德，物论犹期秉国钧。",
                "退食图书盈一室，开樽谈笑列嘉宾。",
                "昔人风采今人少，恸哭何由赎以身。"
            ]
        },
        {
            "title": "晏元献公挽辞三首",
            "content": [
                "富贵优游五十年，始终明哲保身全。",
                "一时闻望朝廷重，余事文章海外传。",
                "旧馆池台闲水石，悲笳风日惨山川。",
                "解官制服门生礼，惭负君恩隔九泉。"
            ]
        },
        {
            "title": "过中渡二首",
            "content": [
                "中渡桥边十里堤，寒蝉落尽柳条衰。",
                "年年塞下春风晚，谁见轻黄弄色时。"
            ]
        },
        {
            "title": "送梅秀才归宣城",
            "content": [
                "从学方年少，还家罄橐金。",
                "久为江北客，能作洛生吟。",
                "罢亚霜前稻，钩輈竹上禽。",
                "归帆何处落，应拂野梅林。"
            ]
        },
        {
            "title": "端午帖子词二十首·十夫人合五首",
            "content": [
                "仙盘冷泛银河露，纨扇香摇绿蕙风。",
                "禁掖自应无暑气，瑶台金阙水精宫。"
            ]
        },
        {
            "title": "送李太傅知冀州",
            "content": [
                "吾慕李汉超，为将勇无俦。",
                "养士三千人，人人百貔貅。",
                "关南三十年，天子不北忧。",
                "吾爱李允则，善觇多计筹。",
                "虏动静寝食，皎如在双眸。",
                "出入若变化，谈笑摧敌谋。",
                "恩信浃南北，声名落燕幽。",
                "二公材各异，战守两堪尤。",
                "天下不用兵，尔来三十秋。",
                "今其继者谁，守冀得李侯。",
                "李侯年尚少，文武学彬彪。",
                "河朔一尺雪，北风暖貂裘。",
                "上马擘长弓，白羽飞金鍭。",
                "临行问我言，我◇本儒鲰。",
                "汉超虽已久，故老尚歌讴。",
                "允则事最近，犹能想风流。",
                "将此聊为赠，勉哉行无留。"
            ]
        },
        {
            "title": "端午帖子·皇帝合六首",
            "content": [
                "圣主忧勤致治平，仁风惠泽被群生。",
                "自然四海归文德，何用灵符号辟兵。"
            ]
        },
        {
            "title": "感事",
            "content": [
                "故园三径久成荒，贤路胡为此坐妨。",
                "病骨瘦便花蕊暖，烦心渴喜凤团香。",
                "号弓但洒孤臣血，忧国空余两鬓霜。",
                "何日君恩悯衰朽，许从初服返耕桑。"
            ]
        },
        {
            "title": "寄梅圣俞",
            "content": [
                "青山四顾乱无涯，鸡犬萧条数百家。",
                "楚俗岁时多杂鬼，蛮乡言语不通华。",
                "绕城江急舟难泊，当县山高日易斜。",
                "击鼓踏歌成夜市，遨龟卜雨趁烧畲。",
                "丛林白昼飞妖鸟，庭砌非时见异花。",
                "惟有山川为胜绝，寄人堪作画图夸。"
            ]
        },
        {
            "title": "拟玉台体七首·携手曲",
            "content": [
                "落日堤上行，独歌携手曲。",
                "却忆携手人，处处春华绿。"
            ]
        },
        {
            "title": "拟玉台体七首·坐领边绣",
            "content": [
                "双鸳刺绣领，粲烂五文章。",
                "暂近已复远，犹持歌扇障。"
            ]
        },
        {
            "title": "早赴府学释奠",
            "content": [
                "羽龠兴东序，春秋纪上丁。",
                "行祠汉丞相，学礼鲁诸生。",
                "俎豆兼三代，樽罍奠两楹。",
                "雾中槐市暗，日出杏坛明。",
                "昔齿公卿胄，尝闻弦诵声。",
                "何须向阙里，首善本西京。"
            ]
        },
        {
            "title": "奉寄襄阳张学士兄",
            "content": [
                "东油渌水南山色，梦寝襄阳二十年。",
                "顾我百忧今白首，羡君千骑若登仙。",
                "花开汉女游堤上，人看仙翁拥道边。",
                "况有玉锺应不负，夜槽春酒响如泉。"
            ]
        },
        {
            "title": "书素屏",
            "content": [
                "我行三千里，何物与我亲。",
                "念此尺素屏，曾不离我身。",
                "旷野多黄沙，当午白日昏。",
                "风力若牛弩，飞砂还射人。",
                "暮投山椒馆，休此车马勤。",
                "开屏置床头，辗转夜向晨。",
                "卧听穹庐外，北风驱雪云。",
                "勿愁明日雪，且拥狐貂温。",
                "君命固有严，羇旅诚苦辛。",
                "但苟一夕安，其余非所云。"
            ]
        },
        {
            "title": "赠歌者",
            "content": [
                "病客多年掩绿◇，今宵为尔一颜醺。",
                "可怜玉树庭花後，又向江都月下闻。"
            ]
        },
        {
            "title": "端午帖子词二十首·七夫人合五首",
            "content": [
                "鸣蜩惊早夏，◇草及良辰。",
                "共荐菖华酒，君王寿万春。"
            ]
        },
        {
            "title": "琴高鱼",
            "content": [
                "琴高一去不复见，神仙虽有亦何为。",
                "溪鳞佳味自可爱，何必虚名务好奇。"
            ]
        },
        {
            "title": "续作永昭陵挽词五首",
            "content": [
                "都人扰扰塞康庄，西送灵车过苑墙。",
                "金鼎药成龙已去，人间惟有鼠拖肠。"
            ]
        },
        {
            "title": "斋宫感事寄原甫学士",
            "content": [
                "曾向斋宫咏麦秋，绿阴佳树覆墙头。",
                "重来满地新霜叶，却忆初闻黄栗留。"
            ]
        },
        {
            "title": "春帖子词二十首·一皇后合五首",
            "content": [
                "三辰明润琁玑运，四气均调玉烛光。",
                "共喜新年献椒酒，惟将万寿祝君不。"
            ]
        },
        {
            "title": "西湖泛舟呈运使学士张掞",
            "content": [
                "波光柳色碧溟蒙，曲渚斜桥画舸通。",
                "更远更佳唯恐尽，渐深渐密似无穷。",
                "绮罗香里留佳客，弦管声来扬晚风。",
                "半醉回舟迷向背，楼台高下夕阳中。"
            ]
        },
        {
            "title": "读张李二生文赠石生先",
            "content": [
                "先生二十年东鲁，能使鲁人皆好学。",
                "其间张续与李常，剖琢珉石得天璞。",
                "大圭虽不假雕瑑，但未磨礲出圭角。",
                "二生固是天下宝，岂与先生私褚橐。",
                "先生示我何矜夸，手携文编谓新作。",
                "得之数日未暇读，意欲百事先屏却。",
                "夜归独坐南窗下，寒烛青荧如熠爚。",
                "病眸昏浊乍开缄，灿若月星明错落。",
                "辞严意正质非俚，古味虽淡醇不薄。",
                "千年佛老贼中国，祸福依凭群党恶。",
                "拔根掘窟期必尽，有勇无前力何荦。",
                "乃知二子果可用，非独词坚由志确。",
                "朝廷清明天子圣，阳德汇进群阴剥。",
                "大烹养贤有列鼎，岂久师门共藜藿。",
                "予惭职谏未能荐，有酒且慰先生酌。"
            ]
        },
        {
            "title": "闻梅二授德兴令戏书",
            "content": [
                "君家小谢城，为客洛阳里。",
                "绿发方少年，青衫喜为吏。",
                "重湖乱山绿，归梦寄千里。",
                "洛浦见秋鸿，江南老芳芷。",
                "自言北地禽，能感南人耳。",
                "京国本繁华，驰逐多英轨。",
                "争歌白雪曲，取酒西城市。",
                "朝逢油壁车，暮结青总尾。",
                "岁月倏可忘，行乐方未已。",
                "忽尔畏简书，翻然浩归思。",
                "江山故国近，风物饶阳美。",
                "楚柚烟中黄，吴蓴波上紫。",
                "还乡问井邑，上堂多庆喜。",
                "离别古所难，更畏秋风起。"
            ]
        },
        {
            "title": "伊川独游",
            "content": [
                "东郊渐微绿，驱马忻独往。梅繁野渡晴，泉落春山响。",
                "身闲爱物外，趣远谐心赏。归路逐樵歌，落日寒川上。"
            ]
        },
        {
            "title": "奉使道中五言长韵",
            "content": [
                "初旭瑞霞烘，都门祖帐供。",
                "亲持使者节，晓出大明宫。",
                "城阙青烟起，楼台白雾中。",
                "绣鞯骄跃跃，貂袖紫蒙蒙。",
                "朔野惊飙惨，边城画角雄。",
                "过桥分一水，回首羡南鸿。",
                "地里山川隔，天文日月同。",
                "儿童能走马，妇女亦腰弓。",
                "度险行愁失，盘高路欲穷。",
                "山深闻唤鹿，林黑自生风。",
                "松壑寒逾响，冰溪咽复通。",
                "望平愁驿◇，野旷觉天。",
                "穹骏足来山北，轻禽出海东。",
                "合围飞走尽，移帐水泉空。",
                "讲信邻方睦，尊贤礼亦隆。",
                "斫冰烧酒赤，冻脍缕霜红。",
                "白草经春在，黄沙尽日蒙。",
                "新年风渐变，归路雪初融。",
                "祗事须强力，嗟予乃病翁。",
                "深◇汉苏武，归国不论功。"
            ]
        },
        {
            "title": "数诗",
            "content": [
                "一室曾何埽，居闲俗虑平。",
                "二毛经节变，青监不须惊。",
                "三复磨圭戒，深防悔吝生。",
                "四愁宁敢拟，高咏且陶情。",
                "五鼎期君禄，无思死必烹。",
                "六奇还自秘，海宇正休兵。",
                "七日南山雾，彪文幸有成。",
                "八门当鼓翼，凌厉指霄程。",
                "九德方居位，皇猷日月明。",
                "十朋如可问，从此卜嘉亨。"
            ]
        },
        {
            "title": "和较艺将毕",
            "content": [
                "槐柳来时绿未匀，开门节物一番新。",
                "踏青寒食追游骑，赐火清明忝侍臣。",
                "拂面蜘蛛占喜事，入帘蝴蝶报家人。",
                "莫瞠年少思归切，白发衰翁尚惜春。"
            ]
        },
        {
            "title": "和梅圣俞杏花",
            "content": [
                "谁道梅花早，残年岂是春。",
                "何如艳风日，独自占芳辰。"
            ]
        },
        {
            "title": "下牢溪",
            "content": [
                "隔谷闻溪声，寻溪度横岭。",
                "清流涵白石，静见千峰影。",
                "岩花无时歇，翠栢郁何整。",
                "安能恋潺湲，俯仰弄云景。"
            ]
        },
        {
            "title": "戏书拜呈学士三丈",
            "content": [
                "渊明本嗜酒，一钱常不持。",
                "人邀辄就饮，酩酊篮舆归。",
                "归来步三径，索寞绕东篱。",
                "咏句把黄菊，望门逢白衣。",
                "欣然复坐酌，独醉卧斜晖。"
            ]
        },
        {
            "title": "书王元之画像侧",
            "content": [
                "偶然来继前贤迹，信矣皆如昔日言。",
                "诸县丰登少公事，一家饱暖荷君恩。",
                "想公风采常如在，顾我文章不足论。",
                "名姓已光青史上，壁间谷貌任尘昏。"
            ]
        },
        {
            "title": "送焦千之秀才",
            "content": [
                "焦生独立士，势利不可恐。",
                "谁言一身穷，自待九鼎重。",
                "有能揭之行，可谓仁者勇。",
                "吕侯相家子，德义胜华宠。",
                "焦生得其随，道合若胶巩。",
                "始生及吾门，徐子喜惊踊。",
                "曰此难致宝，一失何由踵。",
                "自吾得二生，粲粲获双珙。",
                "奈何夺其一，使我意纷◇。",
                "吾尝爱生材，抽擢方郁蓊。",
                "犹须老霜雪，然後见森耸。",
                "况从主人贤，高行可倾竦。",
                "读书趋简要，害说去杂冗。",
                "新文时我寄，庶可蠲烦壅。"
            ]
        },
        {
            "title": "升天桧",
            "content": [
                "青牛西出关，老聃始著五千言。",
                "白鹿去升天，尔来忽已三千年。",
                "当时遗迹至今在，隐起苍桧犹依然。",
                "惟能乘变化，所以为神仙。",
                "驱鸾驾鹤须臾间，飘忽不见如云烟。",
                "奈何此鹿起平地，更假草木相攀缘。",
                "乃知神仙事茫昧，真伪莫究徒自传。",
                "雪霜不改终古色，风雨有声当夏寒。",
                "境清物老自可爱，何必诡怪穷根源。"
            ]
        },
        {
            "title": "送韩子华",
            "content": [
                "嗟我久不见韩子，如读古书思古人。",
                "忽然相逢又数日，笑语反不共一樽。",
                "谏垣尸居职业废，朝事汲汲劳精神。",
                "子华笔力天马足，驽骀千百谁可群。",
                "嗟予老钝不自笑，尚欲疾走追其尘。",
                "子华有时高谈骇我听，荣枯万物移秋春。",
                "所以不见令我思，见之如饮玉醴醇。",
                "叩门下马忽来别，高帆得风披飞云。",
                "离怀有酒不及写，别後慰我寓於文。"
            ]
        },
        {
            "title": "七交七首·张判官",
            "content": [
                "洛城车隆隆，晓门争道入。",
                "连袂纷如帷，文者岂无十。",
                "壮矣张太素，拂羽择其集。",
                "远慕邺才子，一笑懽相挹。",
                "虽有轩与冕，攀翔莫能及。",
                "人将孰君子，盍视其游执。"
            ]
        },
        {
            "title": "余昔留守南都得与杜祁钱唱和诗有答公见赠二",
            "content": [
                "掩涕发陈编，追思二十年。",
                "门生今白首，墓木已苍烟。",
                "报国如乖愿，归耕宁买田。",
                "此言今始残，知不愧黄泉。",
                "",
                ""
            ]
        },
        {
            "title": "禁中见◇红牡丹",
            "content": [
                "盛游西洛方年少，晚落南谯号醉翁。",
                "白首归来玉堂署，君王殿後见◇红。"
            ]
        },
        {
            "title": "春帖子词二十首·四温成皇后合四首",
            "content": [
                "椒壁轻寒转晓晖，珠帘不动暖风微。",
                "可怜春色来依旧，惟有余香散不归。"
            ]
        },
        {
            "title": "春帖子词二十首·六夫人合五首",
            "content": [
                "太史颁时令，农家候土牛。",
                "青林自花发，黄屋为民忧。"
            ]
        },
        {
            "title": "奉酬扬州刘舍人见寄之作",
            "content": [
                "别君今几时，岁月如插羽。",
                "悠悠寝与食，忽忽朝复暮。",
                "纷纷竟何为，凛凛还自惧。",
                "朝廷无献纳，仓廪徒耗蠹。",
                "风霜苦见侵，衰病日增故。",
                "江湖岂不思，恳悃布已屡。",
                "美哉广陵公，风政传道路。",
                "优游侍从臣，左右天子顾。",
                "君来一何迟，我请亦有素。",
                "何当两还分，尚冀一相遇。",
                "把手或未能，尺书幸时寓。"
            ]
        },
        {
            "title": "与谢三学士唱和八首·除夜偶成拜上学士三丈",
            "content": [
                "万瓦青烟夕霭生，斗杓迎岁转东城。",
                "隋宫守夜沈香燎，楚俗驱神爆竹声。",
                "玉树罗阶家宴盛，羽觞称寿彩衣荣。",
                "九门朝客思公甚，向晓天风舞雪霙。"
            ]
        },
        {
            "title": "送高君先辈还家",
            "content": [
                "闲居寂寞面重城，过我时欣倒屣迎。",
                "入洛机云推俊誉，游梁枚马得英声。",
                "风晴秀野春光变，梅发家林鸟哢轻。",
                "祗待登高成丽赋，汉庭推毂有公卿。"
            ]
        },
        {
            "title": "张仲通示墨竹嗣以嘉篇岂胜钦玩聊以四韵仰酬",
            "content": [
                "数竿苍翠写生绡，寄我公斋伴寂寥。",
                "不待雪霜常凛凛，虽无风雨自萧萧。",
                "嗟予心志俱憔悴，羡子文章骋富饶。",
                "嗣以嘉篇诚厚贶，远惭为报乏琼瑶。",
                "",
                ""
            ]
        },
        {
            "title": "送慧勤归余杭",
            "content": [
                "越俗僭宫室，倾赀事雕墙。",
                "佛屋尤其侈，耽耽拟侯王。",
                "文彩莹丹漆，四壁金焜煌。",
                "上悬百宝盖，宴坐以方床。",
                "胡为弃不居，栖身客京坊。",
                "辛勤营一室，有类燕巢梁。",
                "南方精饮食，菌笋鄙羔羊。",
                "饭以玉粒粳，调之甘露浆。",
                "一馔费千金，百品罗成行。",
                "晨兴未饭僧，日昃不敢尝。",
                "乃兹随北客，枯粟充饥肠。",
                "东南地秀绝，山水澄清光。",
                "余杭几万家，日夕焚清香。",
                "烟霏四面起，云雾杂芬芳。",
                "岂如车马尘，鬓发染成霜。",
                "三者孰苦乐，子奚勤四方。",
                "乃云慕仁义，奔走不自遑。",
                "始知仁义力，可以治膏肓。",
                "有志诚可乐，及时宜自强。",
                "人情重怀土，飞鸟思故乡。",
                "夜枕闻北鴈，归心逐南樯。",
                "归兮能来否，送子以短章。"
            ]
        },
        {
            "title": "春帖子词二十首·皇后合五首",
            "content": [
                "莺寒未报宫花发，风暖还催腊雪销。",
                "欲识春来自何处，先从天上斗回杓。"
            ]
        },
        {
            "title": "和刘原父澄心纸",
            "content": [
                "君不见曼卿子美真奇才，久已零落埋黄埃。",
                "子美生穷死愈贵，残章断◇如琼瑰。",
                "曼卿醉题红粉壁，壁粉已剥昏烟煤。",
                "河倾昆仑势曲折，雪压太华高崔嵬。",
                "自从二子相继没，山川气象皆低摧。",
                "君家虽有澄心纸，有敢下笔知识哉。",
                "宣州诗翁饿欲死，黄鹄折翼鸣声哀。",
                "有时得饱好言语，似听高唱倾金罍。",
                "二子虽死此翁在，老手尚能工翦裁。",
                "奈何不寄反示我，如弃正论求俳诙。",
                "嗟我今衰不复昔，空能把卷阖且开。",
                "百年干戈流战血，一国歌舞今荒台。",
                "当时百物尽精好，往往遗弃沦蒿莱。",
                "君从何处得此纸，纯坚莹腻卷百枚。",
                "官曹职事喜闲暇，台阁唱和相追陪。",
                "文章自古世不之，间出安知无後来。"
            ]
        },
        {
            "title": "赠庐山僧居讷",
            "content": [
                "方瞳如水衲披肩，邂逅相逢为洒然。",
                "五百僧中得一士，始知林下有遗贤。"
            ]
        },
        {
            "title": "试笔",
            "content": [
                "试笔消长日，耽书遣百忧。",
                "余生得如此，万事复何求。",
                "黄犬可为戒，白云当自由。",
                "无将一抔土，欲塞九河流。"
            ]
        },
        {
            "title": "伤春",
            "content": [
                "蕙兰蹊径失芳期，风雨春深怯减衣。",
                "卷箔高楼惊燕入，挥弦远目送鸿归。",
                "蜂催酿蜜愁花尽，絮扑暄条◇雪飞。",
                "欲识伤春多少恨，试量衣带忖要围。"
            ]
        },
        {
            "title": "洛阳牡丹图",
            "content": [
                "洛阳地脉花最宜，牡丹尤为天下奇。",
                "我昔所记数十种，於今十年半忘之。",
                "开图若见故人面，其间数种昔未窥。",
                "客言近岁花特异，往往变出呈新枝。",
                "洛人惊夸立名字，买种不复论家赀。",
                "比新较旧难优劣，争先擅价各一时。",
                "当时绝品可数者，魏红窈窕姚黄妃。",
                "寿安细叶开尚少，朱砂玉版人未知。",
                "传闻千叶昔未有，只从左紫名初驱。",
                "四十年间花百变，最花最好潜溪绯。",
                "今花虽新我未识，未信与旧谁妍媸。",
                "当时所见已云绝，岂有更好此可疑。",
                "古称天下无正色，但恐世好随时移。",
                "鞓红鹤翎岂不美，敛色如避新来姬。",
                "何况远说苏与贺，有类异世夸嫱施。",
                "造化无情宜一概，偏此著意何其私。",
                "又疑人心愈巧伪，天欲斗巧穷精微。",
                "不然元化朴散久，岂特近岁尤浇漓。",
                "争新斗丽若不已，更後百载知何为。",
                "但应新花日愈好，惟有我老年年衰。"
            ]
        },
        {
            "title": "初秋普明寺竹林小饮饯梅圣俞分韵得亭皋木叶",
            "content": [
                "劝客芙蓉杯，欲搴芙蓉叶。",
                "垂杨碍行舟，演漾回轻楫。",
                "",
                ""
            ]
        },
        {
            "title": "晚过水北",
            "content": [
                "寒川消积雪，冻浦渐通流。",
                "日暮人归尽，沙禽上钓舟。"
            ]
        },
        {
            "title": "送杨君之任永康",
            "content": [
                "◇峰云栈未尝行，图画曾看已可惊。",
                "险若登天悬鸟道，下临无地泻江声。",
                "折腰莫以微官耻，为政须通异俗情。",
                "况子多才兼美行，荐章期即达承明。"
            ]
        },
        {
            "title": "送徐生秀州法曹",
            "content": [
                "一笑暂相从，结交方恨晚。",
                "犹兹簿领困，况尔东南远。",
                "落帆淮口暮，采石江洲暖。",
                "黄鸽可寄书，惟嗟双翅短。"
            ]
        },
        {
            "title": "夜坐弹琴有感二首呈圣俞",
            "content": [
                "吾爱陶靖节，有琴常自随。",
                "无弦人莫听，此乐有谁知。",
                "君子笃自信，众人喜随时。",
                "其中苟有得，外物竟何为。",
                "寄谢伯牙子，何须锺子期。"
            ]
        },
        {
            "title": "永昭陵挽词三首",
            "content": [
                "行殿沉沉画翣重，凄凉挽铎出深宫。",
                "攀号不悟龙胡远，侍从犹穿豹尾中。",
                "日薄山川长起雾，天寒松◇自生风。",
                "斯民四十年涵煦，耕凿安知荷帝功。"
            ]
        },
        {
            "title": "斋宫尚有残雪思作学士时摄事于此尝有闻◇诗",
            "content": [
                "诗篇自觉随年老，酒力犹能助气豪。",
                "兴味不衰惟此尔，其余万事一牛毛。",
                "",
                ""
            ]
        },
        {
            "title": "新春有感寄常夷甫",
            "content": [
                "余生本羇孤，自少已非壮。",
                "今而老且病，何用苦惆怅。",
                "误蒙三圣知，贪得过其量。",
                "恩私未知报，心志已凋丧。",
                "轩裳德不称，徒自取讥谤。",
                "岂若常夫子，一瓢安陋巷。",
                "身虽草莽间，名在朝廷上。",
                "惟余服德义，久已慕恬旷。",
                "矧亦有吾庐，东西正相望。",
                "不须驾柴车，自可策蔾杖。",
                "坐惊颜鬓日摧颓，及取新春归去来。",
                "共载一舟浮野水，焦陂四面百花开。"
            ]
        },
        {
            "title": "寄西京张法曹",
            "content": [
                "幕府三年客，群居几日亲。",
                "初分阙口路，犹见洛阳人。",
                "◇麦晴将秀，田花晚自春。",
                "向家行渐近，岂复倦征轮。"
            ]
        },
        {
            "title": "鹦鹉螺",
            "content": [
                "大哉沧海何茫茫，天地百宝皆中藏。",
                "牙须甲角争光鋩，腥风怪雨洒幽荒。",
                "珊瑚玲珑巧缀装，珠宫贝阙烂煌煌。",
                "泥居壳屋细莫详，红螺行沙夜生光。",
                "负材自累遭刳肠，匹夫怀璧古所伤。",
                "浓沙剥蚀隐文章，磨以玉粉缘金黄，",
                "清◇旨酒列华堂。陇鸟回头思故乡，",
                "美人清歌蛾眉扬，一酹凛冽回春阳。",
                "物虽微远用则彰，一螺千金价谁量，",
                "岂若泥下追含浆。"
            ]
        },
        {
            "title": "初夏西湖",
            "content": [
                "积雨新晴涨碧溪，偶寻行处独依依。",
                "绿阴黄鸟春归後，红蘤青苔人迹稀。",
                "萍匝汀洲鱼自跃，日长栏槛燕交飞。",
                "林僧不用相迎送，吾欲台头坐钓矶。"
            ]
        },
        {
            "title": "答王内翰范舍人",
            "content": [
                "相从一笑欢无厌，屡获新篇喜可涯。",
                "自昔居前诮◇秕，幸容相倚媿蒹葭。",
                "白麻诏令追三代，青史文章自一家。",
                "我亦谏垣新忝命，君恩未报发先华。"
            ]
        },
        {
            "title": "读杨蟠章安集",
            "content": [
                "苏梅久作黄泉客，我亦今为白发翁。",
                "卧读杨蟠一千首，乞渠秋月与春风。"
            ]
        },
        {
            "title": "归鴈亭",
            "content": [
                "荒蹊腊雪春尚埋，我初独与徐生来。",
                "城高树古禽鸟野，声响格磔寒毰毸。",
                "颓垣赦屋巍然在，略可远眺临倾台。",
                "高株唯有柳数十，夹路对立初谁栽。",
                "渐诛榛莽辨草树，颇有桃李当墙隈。",
                "欣然便拟趁时节，斤锄日夕劳耘培。",
                "新年风色日渐好，晴天仰见鴈已回。",
                "枯根老◇冻不发，遶之百匝空徘徊。",
                "顽姿野态烦造化，勾芒不肯先喣吹。",
                "酒酣几欲揈大鼓，惊起龙蛰驱春雷。",
                "偶然不到才数日，颜色一变由谁催。",
                "翠芽红粒迸修出，纤趺嫩萼如剪裁。",
                "卧槎桡◇亦强发，老朽不避众艳咍。",
                "◇然山杏开最早，其余红白各自媒。",
                "初开盛发与零落，皆有意思牵人怀。",
                "众芳勿使一时发，当令一落续一开。",
                "毕春应须酒万斛，与子共醉三千杯。"
            ]
        },
        {
            "title": "崇政殿试贤良晚归",
            "content": [
                "槐柳依依禁御长，初寒人意自凄凉。",
                "凤城斜日留残照，玉阙浮云结夜霜。",
                "老负渔竿贪国宠，病须樽洒送年光。",
                "归来归带西风冷，衣袖犹沾玉案香。"
            ]
        },
        {
            "title": "行次叶县",
            "content": [
                "朝渡汝河流，暮宿楚山曲。",
                "城阴日下寒，野气春深绿。",
                "征车倦长道，故国有乔木。",
                "行行渐乐郊，东风满平陆。"
            ]
        },
        {
            "title": "春帖子词二十首·九夫人合五首",
            "content": [
                "微风池沼轻澌漾，旭日楼台瑞蔼浮。",
                "四海懽声歌帝泽，万家春色满皇州。"
            ]
        },
        {
            "title": "席上送刘都官",
            "content": [
                "都城车马日喧喧，虽有离歌不惨颜。",
                "岂似客亭临临岸，暂留◇酒对青山。",
                "天街树绿腾归骑，玉殿霜清缀晓班。",
                "莫忘西亭曾醉处，月明风溜响潺潺。"
            ]
        },
        {
            "title": "七言二首答黎教授",
            "content": [
                "拨瓮浮醅新酿熟，得霜寒菊始开齐。",
                "养丹道士颜如玉，爱酒山公醉似泥。",
                "不惜蕊从蜂采去，尚余香有蝶来栖。",
                "莫嫌学舍官闲冷，犹得芳樽此共携。"
            ]
        },
        {
            "title": "苏才翁挽诗二首",
            "content": [
                "握手接欢言，相知二十年。",
                "文章家世事，名誉弟名贤。",
                "可惜英魂掩，惟余醉墨传。",
                "秋风衰柳岸，抚柩送归船。"
            ]
        },
        {
            "title": "述怀送张总之",
            "content": [
                "郁郁河堤绿树平，送君因得到东城。",
                "落花已尽莺犹啭，垂柳初长蝉欲鸣。",
                "去年送客亦曾到，正值杨花乱芳草。",
                "人心不复故时欢，景物自随时节好。",
                "感今怀昔复伤离，一别相逢知几时。",
                "莫辞今日一樽酒，明日思君难重持。",
                "东吴山水天下秀，羡君轻舟片帆逼。",
                "江城月下夜闻歌，淮浦山前朝放溜。",
                "乐哉此行时未晚，万壑千岩不知远。",
                "可怜病客厌京尘，寂寞淹留已再春。",
                "扁舟待得东南下，犹更河桥送几人。"
            ]
        },
        {
            "title": "留题镇阳潭园",
            "content": [
                "官虽镇阳居，身是镇阳客。",
                "北园潭上花，安问谁所植。",
                "春风无先後，烂漫争红白。",
                "一花聊一醉，尽醉犹须百。",
                "而我病不饮，对花空叹息。",
                "朝来不能归，暮看不忍摘。",
                "谓言花纵落，满地犹可席。",
                "不来才几时，人事已非昔。",
                "芳枝结青杏，翠叶新奕奕。",
                "落絮风卷尽，春归不留迹。",
                "空余绿潭水，尚带余春色。",
                "疑春竟何之，意谓追可得。",
                "东西遶潭行，蜂鸟已寂寂。",
                "惘然无所依，归驾不停轭。",
                "寓兴诚可乐，留情岂非惑。",
                "至今清夜梦，犹遶北潭北。"
            ]
        },
        {
            "title": "南郊庆成",
            "content": [
                "祀教民昭孝，天惟德是亲。",
                "太宫严大飨，吉土兆精禋。",
                "礼乐三王盛，梯航万国宾。",
                "恩沾群动洽，庆与一阳新。",
                "奉册尊长乐，均厘及众臣。",
                "不须云物瑞，和气浃人神。"
            ]
        },
        {
            "title": "春帖子词二十首·皇后合五首",
            "content": [
                "蔼蔼珠帘日，溶溶碧瓦烟。",
                "漪涟采荇水，和暖浴蚕天。"
            ]
        },
        {
            "title": "秋怀二首寄圣俞",
            "content": [
                "孤管叫秋月，清砧韵霜风。",
                "天涯远梦归，惊断山千重。",
                "群物动已息，百忧感从中。",
                "日月矢双流，四时环无穷。",
                "降阴夷老物，摧折壮士胸。",
                "壮士亦何为，素丝悲青铜。"
            ]
        },
        {
            "title": "东斋对雪有怀",
            "content": [
                "东斋坐客饮方豪，谁报风帘雪已飘。",
                "贪听樽前歌袅袅，不闻窗外响萧萧。",
                "已怜残腊催梅蕊，更约新春探柳条。",
                "共忆瀛洲人独直，神仙清景正寥寥。"
            ]
        },
        {
            "title": "送刘十三南游",
            "content": [
                "决决汴河流，橹声过晚浦。",
                "行客问吴山，舟人多楚语。",
                "春深紫兰泽，夏早黄梅雨。",
                "时应赋登眺，聊以忘羁旅。"
            ]
        },
        {
            "title": "再和",
            "content": [
                "佳翫能令百事忘，岂惟闲伴倒余缸。",
                "珍奇来自海千里，皎洁明如璧一双。",
                "日暖朝笼青石砌，春寒夜宿碧纱窗。",
                "蛮烟瘴雾虽生处，何必区区忆陋邦。"
            ]
        },
        {
            "title": "拟玉台体七首·夜夜曲",
            "content": [
                "浮云吐明月，流影玉◇阴。",
                "千里虽共照，安知夜夜心。"
            ]
        },
        {
            "title": "琅琊山六题·石屏路",
            "content": [
                "石屏自倚浮云外，石路久无人迹行。",
                "我来携酒醉其下，卧看千峰秋月明。"
            ]
        },
        {
            "title": "西斋小饮赠别陕州冲卿学士",
            "content": [
                "今日胡不乐，众宾会高堂。",
                "坐中瀛洲客，新佩太守章。",
                "岂无芳◇酒，笑语共一觞。",
                "亦有嘉菊丛，新苞弄微黄。",
                "所嗟时易晚，节物已凄凉。",
                "群鹭方盛集，离鸿犹高翔。",
                "山川正摇落，行李怯风霜。",
                "君子乐为政，朝廷须◇良。",
                "归来紫微阁，遗爱在甘棠。"
            ]
        },
        {
            "title": "游龙门分题十五首·石楼",
            "content": [
                "高滩复下滩，风急刺舟难。不及楼中客，徘徊川上山。",
                "夕阳洲渚远，唯见白鸥翻。"
            ]
        },
        {
            "title": "送廖八下第归衡山",
            "content": [
                "曾作关中客，尝窥百二疆。",
                "自言秦陇水，能断楚人肠。",
                "失意倦京国，羇愁成鬓霜。",
                "何如伴征鴈，日日向衡阳。"
            ]
        },
        {
            "title": "看花呈子华内翰",
            "content": [
                "老虽可憎还可嗟，病眼眵昏愁看花。",
                "不知花开桃与李，但见红白何交加。",
                "春深雨露新洗濯，日暖金碧相辉华。",
                "浮香著物收不得，含意欲吐情无涯。",
                "可爱◇帘静相对，最宜落日初西斜。",
                "时倾锡壶共斟酌，及此蜂鸟方諠哗。",
                "凡花易见不足数，禁◇难到堪归夸。",
                "老病对此不知厌，年少何用苦思家。"
            ]
        },
        {
            "title": "答梅圣俞莫登楼",
            "content": [
                "莫登楼，乐哉都人方竞游，",
                "楼阙夜气春烟浮。玉轮东来从海陬，",
                "纤霭洗尽当空留。灯光月色烂不收，",
                "火龙衔山祝千秋。缘竿踏索杂幻优，",
                "鼓喧管咽耳欲咻。清风嫋嫋夜悠悠，",
                "莹蹄文角车如流。娅◇扶栏车两头，",
                "髧髦垂鬟娇未羞。念昔年少追朋俦，",
                "轻衫骏马今则不。中年病多昏两眸，",
                "夜视曾不如鸺鶹。足虽欲往意已休，",
                "惟思睡眠拥衾裯。人心利害两不谋，",
                "春阳稍愆天子忧。安得四野阴云油，",
                "甘泽以时丰麦麰，游骑踏泥非我愁。"
            ]
        },
        {
            "title": "喜雪示徐生",
            "content": [
                "清穹凛冬威，旱野渴天泽。",
                "经旬三尺雪，万物变颜色。",
                "愁云嘘不开，惨惨连日夕。",
                "寒风借天势，豪忽肆陵轹。",
                "空枝冻鸟雀，痴不避弹弋。",
                "长河寂无声，厚地若龟坼。",
                "阴阶夜自照，缺瓦晨复积。",
                "贮洁莹冰壶，量深埋玉尺。",
                "凝阴反穷剥，阳九兆初画。",
                "春回百草心，气动黄泉脉。",
                "坚冰虽未破，土润已潜释。",
                "常闻老农语，一腊见三白。",
                "是为丰年候，占验胜蓍策。",
                "天兵血西陲，万辙走供亿。",
                "嗟予媿疲俗，奚术肥尔瘠。",
                "惟幸岁之穰，兹惠岂人力。",
                "非徒给租调，且可销盗贼。",
                "从今洁◇廪，期共饱麰麦。"
            ]
        },
        {
            "title": "晓发齐州道中二首",
            "content": [
                "东州几日倦征轩，千骑骖驔白草原。",
                "鴈入寒云惊晓角，鸡鸣苍海浴朝暾。",
                "国恩未报身先老，客思无憀岁已昏。",
                "谁得平时为郡乐，自怜痟渴马文园。"
            ]
        },
        {
            "title": "刘丞相挽词二首",
            "content": [
                "南国邻乡邑，东都并隽游。",
                "赐袍联唱第，命相见封侯。",
                "念昔趋黄合，相看笑白头。",
                "盛衰同俯仰，旌旐送山丘。"
            ]
        },
        {
            "title": "送辛判官",
            "content": [
                "被荐方趋召，还乡仍彩衣。",
                "看山向家近，上路逐鸿飞。",
                "结绶同为客，登高独送归。",
                "都门足行者，莫讶柳条稀。"
            ]
        },
        {
            "title": "谢太傅杜相公宠示嘉篇",
            "content": [
                "凛凛节奇霜涧◇，昭昭心莹玉壶冰。",
                "正身尚可清风俗，当暑何须厌郁蒸。",
                "麈柄屡挥容请益，龙门虽峻忝先登。",
                "立朝行己师资久，宁止篇章此服膺。"
            ]
        },
        {
            "title": "七交七首·王秀才",
            "content": [
                "几道颜之徒，沈深务覃圣。",
                "采藻荐良璧，文润相辉映。",
                "入市羊驾车，谈道犀为柄。",
                "时时一文出，往往纸价盛。",
                "无为恋丘樊，遂滞蒲轮聘。"
            ]
        },
        {
            "title": "寄题刘著作羲叟家园效圣俞体",
            "content": [
                "嘉子治新园，乃在太行谷。",
                "山高地苦寒，当树所宜木。",
                "群花媚春阳，开落一何速。",
                "凛凛心节奇，惟应松与竹。",
                "毋栽当暑槿，宁种深秋菊。",
                "菊死抱枯枝，槿艳随昏旭。",
                "黄杨虽可爱，南土气常燠。",
                "未知经雪霜，果自保其绿。",
                "颜色苟不衰，始知根性足。",
                "此外众草花，徒能悦凡目。",
                "千金买姚黄，慎勿同流俗。"
            ]
        },
        {
            "title": "送窦秀才",
            "content": [
                "晴原高下细如鳞，树转城回路欲分。",
                "望月西楼人共远，跃鞍南陌草初薰。",
                "短亭山翠偏多叠，送目鸿惊不及群。",
                "一驿赋成应援笔，好凭飞翼寄归云。"
            ]
        },
        {
            "title": "罢官西京回寄河南张主簿",
            "content": [
                "归客下三川，孤邮暂解鞍。",
                "鸟声催暮急，山气欲晴寒。",
                "已作愁霖咏，犹怀祖帐欢。",
                "更闻溪溜响，疑是石楼滩。"
            ]
        },
        {
            "title": "答吕太博赏双莲",
            "content": [
                "年来因病不饮酒，老去无悰懒作诗。",
                "我已负花常自愧，君须屡醉及芳时。",
                "汉宫姊妹争新宠，湘浦皇英望所思。",
                "天下从来无定色，况将铅黛比天姿。"
            ]
        },
        {
            "title": "与李献臣宋子京春集东园得节字",
            "content": [
                "绿野秀可餐，游骖喜初结。",
                "芸局苦寂寥，禁署隔清切。",
                "欢言得幽寻，况此及嘉节。",
                "鸟哢已关关，泉流初决决。",
                "紫萼繁若缀，翠苕柔可撷。",
                "屡期无後时，芳物畏鶗鴃。"
            ]
        },
        {
            "title": "游龙门分题十五首·上方阁",
            "content": [
                "闻锺渡寒水，共步寻云嶂。还随孤鸟下，却望层林下。",
                "清梵远犹闻，日暮空山响。"
            ]
        },
        {
            "title": "惠泉亭",
            "content": [
                "翠壁刻孱颜，烟霞啀步间。",
                "使君能爱客，朝夕弄山泉。",
                "春岩雨过春流长，置酒来听山溜响。",
                "监中楼阁俯清池，雪里峰峦开晓幌。",
                "须知清兴无时已，酒美宾嘉自相对。",
                "席间谁伴谢公吟，日暮多逢山简醉。",
                "淹留桂树几经春，野鸟岩花识使君。",
                "使君今是樽前客，谁与山泉作主人。"
            ]
        },
        {
            "title": "倦征",
            "content": [
                "沈约伤春思，嵇含倦久游。",
                "帆归黄鹤浦，人滞白苹洲。",
                "乳燕差池远，江禽格磔浮。",
                "物华真可玩，黑鬓恐逢秋。"
            ]
        },
        {
            "title": "休逸台",
            "content": [
                "清谈终日对清樽，不似崇高富贵身。",
                "已有山川资胜赏，更将风月醉嘉宾。"
            ]
        },
        {
            "title": "端午帖子词二十首·皇帝合六首",
            "content": [
                "楚国因谗逐屈原，终身无复入君门。",
                "愿因角黍询遗俗，可鉴前王惑巧言。"
            ]
        },
        {
            "title": "白牡丹",
            "content": [
                "蟾精雪魄孕云荄，春入香腴一夜开。",
                "宿露枝头藏玉块，晴风庭面揭银杯。"
            ]
        },
        {
            "title": "再至西都",
            "content": [
                "伊川不到十年间，鱼鸟今应怪我还。",
                "浪得浮名销壮节，羞将白发见青山。",
                "野花向客开如笑，芳草留人意自闲。",
                "却到谢公题壁处，向风清泪独潺潺。"
            ]
        },
        {
            "title": "游龙门分题十五首·宿广化寺",
            "content": [
                "横槎渡深涧，坡露采香薇。樵歌杂梵响，共向松林归。",
                "日落寒山惨，浮云随客衣。"
            ]
        },
        {
            "title": "荷叶",
            "content": [
                "采掇本芳陂，移根向玉池。",
                "晴香滋白露，翠色弄清漪。",
                "雨歇凉飚起，烟明夕照移。",
                "如何江上思，偏动越人悲。"
            ]
        },
        {
            "title": "戏书示黎教授",
            "content": [
                "古郡谁云亳陋邦，我来仍值岁丰穰。",
                "乌衔枣实园林熟，蜂采桧花村落香。",
                "世治人方安◇亩，兴阑吾欲反耕桑。",
                "若无颍水肥鱼蟹，终老仙乡作醉乡。"
            ]
        },
        {
            "title": "乐哉襄阳送刘太尉从广赴襄阳",
            "content": [
                "嗟尔乐哉襄阳人，万屋连甍清汉滨。",
                "语言轻清微带秦，南通交广西峨岷。",
                "罗縠纤丽药物珍，枇杷甘橘荐清◇。",
                "磊落金盘烂璘璘，槎头缩项昔所闻。",
                "黄橙捣齑香复辛，春雷动地竹走根。",
                "锦苞玉笋味争新，凤林花发南山春。",
                "掩映谷口藏山门，楼台金碧瓦鳞鳞。",
                "岘首高亭倚浮云，汉水如天泻沄沄。",
                "斜阳返照白鸟群，两岸桑柘杂耕耘。",
                "文王遗化已寂寞，千载谁复思其仁。",
                "荆州汉魏以来重，古今相望多名臣。",
                "嗟尔乐哉襄阳人，道扶白发抱幼孙。",
                "远迎刘侯朱两轮，刘侯年少气甚淳。",
                "诗书学问若寒士，◇俎谈笑多嘉宾。",
                "往时邢洺有善政，至今遗爱留其民。",
                "谁能持我诗以往，为我先贺襄阳人。"
            ]
        },
        {
            "title": "汝瘿答仲仪",
            "content": [
                "君嗟汝瘿多，谁谓汝士恶。",
                "汝瘿虽云苦，汝民居自乐。",
                "乡闾同饮食，男女相媒妁。",
                "习俗不为嫌，讥嘲岂知怍。",
                "汝山西南险，平地犹硗确。",
                "汝树生拥锺，根株浸溪壑。",
                "山川固已然，风气宜其浊。",
                "接境化襄邓，余风被伊雒。",
                "思予昔曾游，所见可惊愕。",
                "喔喔闻语笑，累累满城郭。",
                "伛妇悬瓮盎，娇婴包卵鷇。",
                "无由辨肩颈，有类龟缩壳。",
                "噫人禀最灵，反不如凫鹤。",
                "骈枝虽形累，小小固可略。",
                "痈疡暂畜聚，决溃终当涸。",
                "赘疣附支体，幸或不为虐。",
                "未若此巍然，所生非所托。",
                "咽喉系性命，鍼石难砭削。",
                "农皇古神圣，为世名百药。",
                "岂不有方书，顽然莫销铄。",
                "温汤汝灵泉，亦不能湔瀹。",
                "君官虽谪居，政可瘳民瘼。",
                "奈何不哀怜，而反恣诃谑。",
                "文辞骋新工，丑怪极名貌。",
                "汝士虽多奇，汝女少纤弱。",
                "翻愁太守宴，谁与唱清角。",
                "乖离南北殊，魂梦山陂邈。",
                "握手未知期，寄诗聊一噱。"
            ]
        },
        {
            "title": "和圣俞李侯家鸭脚子",
            "content": [
                "鸭脚生江南，名实未相浮。",
                "绛囊因入贡，银杏贵中州。",
                "致远有余力，好奇自贤侯。",
                "因令江上根，结实夷门秋。",
                "始摘才三四，金奁献凝旒。",
                "公卿不及议，天子百金酬。",
                "岁久子渐多，累累枝上稠。",
                "主人名好客，赠我比珠投。",
                "博望昔所徙，蒲萄安石榴。",
                "想其初来时，厥价与此侔。",
                "今也◇中国，篱根及墙头。",
                "物性久虽在，人情逐时流。",
                "惟当记其始，後世知来由。",
                "是亦史官法，岂徒续君讴。"
            ]
        },
        {
            "title": "樵者",
            "content": [
                "云际依依认旧林，断崖荒磴路难寻。",
                "西山望见朝来雨，南涧归时渡处深。"
            ]
        },
        {
            "title": "游彭城公白莲庄",
            "content": [
                "谢墅多幽赏，华轩曾共寻。",
                "人闲聊载酒，台迥独披襟。",
                "水落陂光淡，城当山气阴。",
                "惟余桃李树，日觉翠蹊深。"
            ]
        },
        {
            "title": "酬滑州公仪龙图见寄",
            "content": [
                "画舫斋前旧菊丛，十年开落任秋风。",
                "知君为我留红◇，犹记栽花白发翁。"
            ]
        },
        {
            "title": "春日独游上林院後亭见樱桃花奉寄希深圣俞仍",
            "content": [
                "昔日寻春地，今来感◇华。",
                "人行已荒径，花发半枯槎。",
                "高榭林端出，残阳水外斜。",
                "聊持一◇酒，徙倚忆天涯。",
                "",
                ""
            ]
        },
        {
            "title": "喜定号和禹玉内翰",
            "content": [
                "衡鉴◇叨选，英豪此所锺。",
                "古今参雅郑，善恶杂◇共。",
                "挥翰飘飘思，怀奇落落胸。",
                "披文惊可畏，奏下始开封。",
                "但喜真才得，宁虞横议攻。",
                "欲知儒学盛，首善本三痈。"
            ]
        },
        {
            "title": "景灵宫致斋",
            "content": [
                "摄事衰年力不强，谁怜岑寂卧斋坊。",
                "青苔点点无人迹，绿叶阴阴覆砌凉。",
                "玉宇清风来处远，仙家白日静中长。",
                "却视九衢车马客，自然颜鬓易苍苍。"
            ]
        },
        {
            "title": "榴花",
            "content": [
                "絮乱丝繁不自持，蜂黄蝶紫燕参差。",
                "榴花最恨来时晚，惆怅春期独後期。"
            ]
        },
        {
            "title": "雪後玉堂夜直",
            "content": [
                "雪压宫墙锁禁城，沉沉楼殿景尤清。",
                "玉堂影乱灯交晃，银阙光寒夜自明。",
                "尘暗图书愁独直，人闲铃索久无声。",
                "銮坡地峻谁能到，莫惜宫壶酒屡倾。"
            ]
        },
        {
            "title": "感事四首",
            "content": [
                "老者觉时速，闲人知日长。",
                "日月本无情，人心有闲忙。",
                "努力取功名，断碑埋路傍。",
                "逍遥林下士，◇丘亦相望。",
                "长生既无药，浊酒且盈觞。"
            ]
        },
        {
            "title": "答梅圣俞",
            "content": [
                "寒日照穷巷，荆扉晨未开。",
                "惊闻远方信，有客渡江来。",
                "开缄复何喜，宛若见琼瑰。",
                "一尔乖出处，未尝持酒杯。",
                "官闲隐朝市，岁暮惨风埃。",
                "音书日可待，春鴈暖应回。"
            ]
        },
        {
            "title": "初出真州泛大江作",
            "content": [
                "孤舟日日去无穷，行色苍茫杳霭中。",
                "山浦转帆迷向背，夜江看斗辨西东。",
                "滮田渐下云间鴈，霜日初丹水上枫。",
                "蓴菜鲈鱼方有味，远来犹喜及秋风。"
            ]
        },
        {
            "title": "东合雨中",
            "content": [
                "直合时偷暇，幽怀坐独哦。",
                "绿苔人迹少，黄叶雨声多。",
                "云结愁阴重，风传禁漏过。",
                "瑶图新嗣圣，玉寒久包戈。",
                "相府文书简，丰年气候和。",
                "还将凤池句，聊杂野人歌。"
            ]
        },
        {
            "title": "感事四首",
            "content": [
                "仙境不可到，谁知仙有无。",
                "或乘九斑◇，或驾五云车。",
                "朝倚扶桑枝，暮游昆仑墟。",
                "◇来几万里，谁复遇诸涂。",
                "富贵不还乡，安事富贵欤。",
                "神仙人不见，魑魅与为徒。",
                "人生不免死，魂魄入幽都。",
                "仙者得长生，又云超太虚。",
                "等为不在世，与鬼亦何殊。",
                "得仙犹若此，何况不得乎。",
                "寄谢山中人，辛勤一何愚。"
            ]
        },
        {
            "title": "嵩山十二首·自峻极中院步登太室中峰",
            "content": [
                "系马青松阴，蹑屣苍崖路。",
                "惊鸟动林花，空山答人语。",
                "云霞不可揽，直入冥冥雾。"
            ]
        },
        {
            "title": "天辰",
            "content": [
                "天形如车轮，昼夜常不息。",
                "三辰随出没，曾不差分刻。",
                "北辰居其所，帝座严尊极。",
                "众星拱而环，大小各有职。",
                "不动以临之，任德不任力。",
                "天辰主下土，万物由生殖。",
                "一动与一静，同功而异域。",
                "惟王知法此，所以治万国。"
            ]
        },
        {
            "title": "送郑革先辈赐第南归",
            "content": [
                "少年乡誉叹才淹，六十犹随贡士函。",
                "握手亲朋惊白发，还家闾里看青衫。",
                "阁涵空翠连衡阜，门枕寒江落楚帆。",
                "试问尘埃勤斗禄，何如琴酒老云岩。"
            ]
        },
        {
            "title": "金凤花",
            "content": [
                "忆绕朱栏手自栽，绿丛高下几番开。",
                "中庭雨过无人迹，狼籍深红点绿苔。"
            ]
        },
        {
            "title": "送赵山人归旧山",
            "content": [
                "屈贾江山思不休，霜飞翠葆忽惊秋。",
                "吟抛楚畹兰苕老，归有淮山桂树留。",
                "聒耳春池蛙两部，比封秋坞橘千头。",
                "嗔条怒颖真堪愧，莫染衣尘更远游。"
            ]
        },
        {
            "title": "寄阁老刘舍人",
            "content": [
                "梦寐江西未得归，谁怜萧飒鬓毛衰。",
                "莓苔生壁图书室，风雨闭门桃李时。",
                "得酒虽能陪笑语，老年其实厌追随。",
                "明朝雨止花应在，又踏春泥向凤池。"
            ]
        },
        {
            "title": "夷陵书事寄谢三舍人",
            "content": [
                "春秋楚国西偏境，陆羽茶经第一州。",
                "紫箨青林长蔽日，绿丛红橘最宜秋。",
                "道涂处险人多负，邑屋临江俗善泅。",
                "腊市渔盐朝暂合，淫祠箫鼓岁无休。",
                "风鸣烧入空城响，雨恶江崩断岸流。",
                "月出行歌闻调笑，花开啼鸟乱钩輈。",
                "黄牛峡口经新岁，白玉京中梦旧游。",
                "曾是洛阳花下客，欲夸风物向君羞。"
            ]
        },
        {
            "title": "寄谢晏尚书二绝",
            "content": [
                "送尽残春始到家，主人爱客不须嗟。",
                "红泥煮酒尝青杏，犹向临流藉落花。"
            ]
        },
        {
            "title": "颜跖",
            "content": [
                "颜回饮瓢水，陋巷卧曲肱。",
                "盗跖厌人肝，九州恣横行。",
                "回仁而短命，跖寿死免兵。",
                "愚夫仰天呼，祸福岂足凭。",
                "跖身一腐鼠，死朽化无形。",
                "万世尚遭戮，笔诛甚刀刑。",
                "思其生所得，豺犬饱臭腥。",
                "颜子圣人徒，生知自诚明。",
                "惟其生之乐，岂减跖所荣。",
                "死也至今在，光辉如日星。",
                "譬如埋金玉，不耗精与英。",
                "生死得失间，较量谁重轻。",
                "善恶理如此，毋尤天不平。"
            ]
        },
        {
            "title": "丛翠亭",
            "content": [
                "柳色满重城，迢迢出翠甍。",
                "春云依槛暖，夕照落山明。",
                "走马章街晓，翻鸿洛浦晴。",
                "清樽但留客，桴鼓昼无惊。"
            ]
        },
        {
            "title": "送目",
            "content": [
                "送目衡皋望不休，江苹高下遍汀洲。",
                "长堤柳曲妨回首，小苑花深碍倚楼。",
                "楚径蕙风消病渴，洛城花雪荡春愁。",
                "流杯三日佳期过，掷度兰波负胜游。"
            ]
        },
        {
            "title": "山斋戏书绝句二首",
            "content": [
                "经春老病不出门，坐见群芳烂如雪。",
                "正当年少惜花时，日日春风吹石裂。"
            ]
        },
        {
            "title": "答钱寺丞忆伊川",
            "content": [
                "之子问伊川，伊川已春色。",
                "绿芷杂芳浦，青溪含白石。",
                "山阿昔留赏，屐齿无遗迹。",
                "惟有岩桂花，留芳待归客。"
            ]
        },
        {
            "title": "感兴五首",
            "content": [
                "清夜虽云长，白日亦易晚。",
                "循环百刻中，势若丸走◇。",
                "盈亏自相补，得失何足算。",
                "餐霞可延年，饮酒诚自损。",
                "未知辛苦长，孰若适意短。",
                "二者一何偷，百年皆不免。",
                "颜回不著述，後世存愈远。",
                "圣贤非虚名，惟善为可勉。"
            ]
        },
        {
            "title": "端午帖子·皇后合五首",
            "content": [
                "茧馆覆柔桑，新丝引更长。",
                "纫为五色缕，续寿献君王。"
            ]
        },
        {
            "title": "表海亭",
            "content": [
                "望海亭亭古堞间，独凭危槛俯人寰。",
                "苦寒冰合分流水，欲雪云垂四面山。",
                "髀肉已消嗟病骨，冻醪犹可慰愁颜。",
                "颍田二顷春芜没，安得柴车自驾还。"
            ]
        },
        {
            "title": "斋宫尚有残雪思作学士时摄事于此尝有闻◇诗",
            "content": [
                "老来何与青春事，闲处方知白日长。",
                "自恨乞身今未得，齿牙浮动鬓苍浪。",
                "",
                ""
            ]
        },
        {
            "title": "答杨辟喜雨长句",
            "content": [
                "吾闻阴阳在天地，升降上下无时穷。",
                "环回不得不差失，所以岁时无常丰。",
                "古之为政知若此，均节收歛勤人功。",
                "三年必有一年食，九岁常备三岁凶。",
                "纵令水旱或时遇，以多补少能相通。",
                "今者吏愚不善政，民亦游惰离於农。",
                "军国赋敛急星火，兼并奉养过王公。",
                "终年之耕幸一熟，聚而耗者多於蜂。",
                "是以比岁屡登稔，然而民室常虚空。",
                "遂令一时暂不雨，辄以困急号天翁。",
                "赖天闵民不责吏，甘泽流布何其浓。",
                "农当勉力吏当愧，敢不酌酒浇神龙。"
            ]
        },
        {
            "title": "思二亭送光禄谢寺丞归滁阳",
            "content": [
                "吾尝思丰乐，魂梦不在身。",
                "三年永阳谪，幽谷最来频。",
                "谷口两三家，山泉为四邻。",
                "但闻山泉声，岂识山意春。",
                "春至换群物，花开思故人。",
                "故人今何在，憔悴颍之滨。",
                "人去山自绿，春归花更新。",
                "空令谷中叟，笑我种花勤。"
            ]
        },
        {
            "title": "柴舍人金霞阁",
            "content": [
                "檐前洛阳道，下听走辕声。",
                "树荫春城绿，山明雪野晴。",
                "云藏天外阙，日落柳问营。",
                "缓步应多乐，壶歌咏太平"
            ]
        },
        {
            "title": "初秋普明寺竹林小饮饯梅圣俞分韵得亭皋木叶",
            "content": [
                "洛城风日美，秋色满蘅皋。",
                "谁同茂林下，扫叶酌松醪。",
                "",
                ""
            ]
        },
        {
            "title": "和原父扬州六题·时会堂二首之二}",
            "content": [
                "忆昔尝修守臣职，先春自探两旗开。",
                "谁知白首来辞禁，得与金銮赐一杯。"
            ]
        },
        {
            "title": "续作永昭陵挽词五首",
            "content": [
                "王者居尊本无外，由来天下以为家。",
                "六龙白日乘云去，何用金钱买道车。"
            ]
        },
        {
            "title": "对雪十韵",
            "content": [
                "对雪无佳句，端居正杜门。",
                "人闲见初落，风定不胜繁。",
                "可喜轻明质，都无剪刻痕。",
                "铺平失池沼，飘急响窗轩。",
                "惜不摇嘉树，冲宜走画辕。",
                "寒欺白酒嫩，暖爱紫貂温。",
                "远霭销如洗，愁云晚更屯。",
                "儿吟雏凤语，翁坐冻鸱蹲。",
                "病思惊残岁，朋欢赖酒一◇。",
                "稍晴春意动，谁与探名园。"
            ]
        },
        {
            "title": "再至汝阴三绝",
            "content": [
                "水味甘於大明并，鱼肥恰似新开湖。",
                "十四五年劳梦寐，此时才得少踟蹰。"
            ]
        },
        {
            "title": "南征回京至界上驿先呈城中诸友",
            "content": [
                "朝云来少室，日暮向箕山。",
                "本以无心出，宁随倦客还。",
                "春归伊水绿，花晚洛桥闲。",
                "谁有余◇酒，相期一解颜。"
            ]
        },
        {
            "title": "子华学士儤直未满遽出馆伴病夫遂当轮宿辄成",
            "content": [
                "万钉宝带烂腰鐶，赐宴新陪一笑欢。",
                "金马并游年最少，玉堂初直夜犹寒。",
                "自嗟零落凋颜鬓，晚得飞翔接羽翰。",
                "今日遽闻催递宿，不容多病养衰残。",
                "",
                ""
            ]
        },
        {
            "title": "琅琊山六题·班春亭",
            "content": [
                "信马寻春踏雪泥，醉中山水弄清辉。",
                "野僧不用相迎送，乘兴闲来兴尽归。"
            ]
        },
        {
            "title": "端午帖子·皇后合五首",
            "content": [
                "烟含玉树风生细，日永宫花漏出迟。",
                "深殿未尝知暑气，水精帘拂砌琉璃。"
            ]
        },
        {
            "title": "鬼车",
            "content": [
                "嘉佑六年秋，九月二十有八日，",
                "天愁无光月不出。浮云蔽天众星没，",
                "举手向空如抹漆。天昏地黑有一物，",
                "不见其形，但闻其声。",
                "其初切切凄凄，或高或低，",
                "乍似玉女调玉笙，众管参差而不齐。",
                "既而咿咿呦呦，若轧若抽，",
                "又如百两江州车，回轮转轴声哑呕。",
                "鸣机夜织锦江上，群鴈惊起芦花洲。",
                "吾谓此何声，初莫穷端田。",
                "老婢扑灯呼儿曲，云此怪鸟无匹俦。",
                "其名为鬼车，夜载百鬼凌空游。",
                "其声虽小身甚大，翅如车轮排十头。",
                "凡鸟有一口，其鸣已啾啾。",
                "此鸟十头有十口，口插一舌连一喉。",
                "一口出一声，千声百响更相酬。",
                "昔时周公居东周，厌闻此鸟憎若雠。",
                "夜呼庭氏率其属，弯弧俾逐出九州。",
                "射之三发不能中，天遣天狗从空投。",
                "自从狗啮一头落，断颈至今青血流。",
                "尔来相距三千秋，昼藏夜出如鸺留。",
                "每逢阴黑天外过，乍见火光惊辄堕。",
                "有时余血下点污，所遭之家家必破。",
                "我闻此语惊且疑，反祝疾飞无我祸。",
                "我思天地何茫茫，百物巨细理莫详。",
                "吉凶在人不在物，一蛇两头反为祥。",
                "却呼老婢炷灯火，卷帘开户清华堂。",
                "须臾云散众星出，夜静皎月流清光。"
            ]
        },
        {
            "title": "鹤",
            "content": [
                "攀笼毛羽日低摧，野水长松眼暂开。",
                "万里松风天外意，日斜闲啄岸边苔。"
            ]
        },
        {
            "title": "酬张哭判官泛溪",
            "content": [
                "园林初夏有清香，人意乘闲味愈长。",
                "日暖鱼跳波面静，风轻鸟语树阴凉。",
                "野亭飞盖临芳草，曲渚回舟带夕阳。",
                "所得平时为郡乐，况多嘉客共衔觞。"
            ]
        },
        {
            "title": "读山海经图",
            "content": [
                "夏鼎象九州，山经有遗载。",
                "空蒙大荒中，杳霭群山会。",
                "炎海积歊蒸，阴幽异明晦。",
                "奔趋各异种，倏忽俄万态。",
                "群伦固殊禀，至理宁一概。",
                "骇者自云惊，生兮孰知怪。",
                "未能识造化，但大披图绘。",
                "不有万物殊，岂知方舆大。"
            ]
        },
        {
            "title": "夜闻春风有感奉寄同院子华紫微长文景仁",
            "content": [
                "闰後春深雪始销，东风凌铄势方豪。",
                "阳生草木黄泉动，冰破江湖白浪高。",
                "未报国恩嗟病骨，可怜身事一渔舠。",
                "少年自与芳菲竞，莫笑衰翁拥弊袍。"
            ]
        },
        {
            "title": "和公仪赠白鹇",
            "content": [
                "梅公怜我髭如雪，赠以双禽意有云。",
                "但见寻常思白兔，便疑不解醉红裙。",
                "吟斋虽喜留闲客，野性宁忘在岭云。",
                "我有铜台方尺瓦，◇非玉案欲酬君。"
            ]
        },
        {
            "title": "题滁州醉翁亭",
            "content": [
                "四十未为老，醉翁偶题篇。",
                "醉中遗万物，岂复记吾年。",
                "但爱亭下水，来从乱峰间。",
                "声如自空落，泻向两檐前。",
                "流入岩下溪，幽泉助涓涓。",
                "响不乱入语，其清非管弦。",
                "岂不美丝竹，丝竹不胜繁。",
                "所以屡携酒，远步就潺湲。",
                "野鸟窥我醉，溪云留我眠。",
                "山花徒能笑，不解与我言。",
                "惟有岩风来，吹我还醒然。"
            ]
        },
        {
            "title": "感事四首",
            "content": [
                "空山一道士，辛苦学延龄。",
                "一旦随物化，反言仙已成。",
                "开坟见空棺，谓已超青冥。",
                "尸解如蛇蝉，换骨蜕其形。",
                "既云须变化，何不任死生。"
            ]
        },
        {
            "title": "南征道寄相送者",
            "content": [
                "楚天风雪犯征裘，误拂京尘事远游。",
                "谢墅人归应作咏，灞陵岸远尚回头。",
                "云含江树看迷所，目逐归鸿送不休。",
                "欲借高楼望西北，亦应西北有高楼。"
            ]
        },
        {
            "title": "祈雨晓过湖上",
            "content": [
                "清晨驱马思悠然，渺渺平湖碧玉田。",
                "晓日未升先起雾，绿阴初合自生烟。",
                "自闲始觉时光好，春去犹余物色妍。",
                "更待四郊甘雨足，相随箫鼓乐丰年。"
            ]
        },
        {
            "title": "和公仪试进士终场有作",
            "content": [
                "朝家意在取遗才，乐育推仁亦至哉。",
                "本欲励贤敦古学，可嗟趋利竞朋来。",
                "昔人自重身难进，薄俗多端路久开。",
                "何异鱣鲂争尺水，巨鱼先已化风雷。"
            ]
        },
        {
            "title": "与谢三学士唱和八首·和八月十五日斋宫对月",
            "content": [
                "皓月三川静，晴氛万里销。",
                "灵光望日满，寒色入波摇。",
                "灏气成山雾，浮云蔽垅苗。",
                "庙荒阴磷出，苑废露萤飘。",
                "斋馆心方寂，秋城夜已遥。",
                "清谈对元亮，琼彩映萧萧。"
            ]
        },
        {
            "title": "宋宣献公挽词三首",
            "content": [
                "结发逢明主，驰声著两朝。",
                "奠楹先有梦，升屋岂能招。",
                "赠服三公衮，兼荣七叶貂。",
                "春风笳鼓咽，松◇助萧萧。"
            ]
        },
        {
            "title": "赠潘景温叟",
            "content": [
                "秦卢不世出，俗子相矜夸。",
                "治疾不知源，横死纷如麻。",
                "番阳奇男子，衣冠本儒家。",
                "学本得心诀，照底穷根厓。",
                "泠然鉴五藏，曾靡毫厘差。",
                "公卿扫榻迎，黄金载盈车。",
                "语言无羽翰，飞入万齿牙。",
                "相逢京洛下，使我惊且嗟。",
                "七年慈母病，庸工口咿哑。",
                "恨不早见君，以乞壶中砂。",
                "通宵耳高论，饮恨知何涯。",
                "瞥然别我去，征途指烟霞。",
                "孤云不可留，泪线风中斜。"
            ]
        },
        {
            "title": "楚泽",
            "content": [
                "宿莽湘累怨，幽兰楚俗谣。",
                "紫屏空自老，翠被岂能招。",
                "欲就苍梧诉，愁迷澧浦遥。",
                "哀猿羌昼晦，悲鴃众芳凋。",
                "红壁丹砂板，琼钩翡翠翘。",
                "如何搴香灶，江上独无憀。"
            ]
        },
        {
            "title": "纪德陈情上致政太傅杜相公二首",
            "content": [
                "事国一心勤以瘁，还家五福寿而康。",
                "风波已出凭忠信，松◇难凋耐雪霜。",
                "昔日青衫遇知己，今来白首再升堂。",
                "里门每入从千骑，宾主俱荣道路光。"
            ]
        },
        {
            "title": "送宋次道学士赴太平州",
            "content": [
                "古堤老柳藏春烟，桃花水下清明前。",
                "江南太守见之笑，击鼓插旗催解船。",
                "侍中令德宜有後，学士清才方少年。",
                "文章秀粹得家法，笔画点缀多余妍。",
                "藏书万卷复强记，故事累朝能口传。",
                "来居侍从乃其职，远置州郡谁谓然。",
                "交游一时尽英俊，车马两岸来联翩。",
                "船头朝转暮千里，有酒胡不为留连。"
            ]
        },
        {
            "title": "江上弹琴",
            "content": [
                "江水深无声，江云夜不明。",
                "抱琴舟上弹，栖鸟林中惊。",
                "游鱼为跳跃，山风助清泠。",
                "境寂听愈真，弦舒心已平。",
                "用兹有道器，寄此无景情。",
                "经纬文章合，谐和雌雄鸣。",
                "飒飒骤风雨，隆隆隐雷霆。",
                "无射变凛冽，黄锺催发生。",
                "咏歌文王雅，怨刺离骚经。",
                "二典意澹薄，三盘语丁宁。",
                "琴声虽可状，琴意谁可听。"
            ]
        },
        {
            "title": "游龙门分题十五首·伊川泛舟",
            "content": [
                "春鸡渐生溜，演漾回舟小。沙禽独避人，飞去青林杪。"
            ]
        },
        {
            "title": "眼有黑花戏书自遣",
            "content": [
                "洛阳三见牡丹月，春醉往往眠人家。",
                "扬州一遇芍药时，夜饮不觉生朝霞。",
                "天下名花惟有此，樽前乐事更无加。",
                "如今白首春风里，病眼何须厌黑花。"
            ]
        },
        {
            "title": "送刘虚白二首",
            "content": [
                "我嗟缰锁若牵拘，久羡南山去结庐。",
                "自顾岂劳君借誉，偶然章服裹猿狙。"
            ]
        },
        {
            "title": "和应之同年兄秋日雨中登凎爱寺阁寄梅圣俞",
            "content": [
                "经年都洛与君交，共许诗中思最豪。",
                "旧社更谁能拥鼻，新秋有客独登客。",
                "径兰欲谢悲零露，篱菊空开乏冻醪。",
                "纵使河阳花满县，亦应留滞感潘毛。"
            ]
        },
        {
            "title": "代赠田文初",
            "content": [
                "感君一顾重千金，赠君白璧为妾心。",
                "舟中绣被薰香夜，春雪江头三尺深。",
                "西陵长官头已白，憔悴穷愁媿相识。",
                "手持玉斝唱阳春，江上海花落如积。",
                "津亭送别君未悲，梦阑酒解始相思。",
                "须知巫峡闻猿处，不似荆江夜雪时。"
            ]
        },
        {
            "title": "望州坡",
            "content": [
                "闻说夷陵人为愁，共言迁客不堪游。",
                "崎岖几日山行倦，却喜坡头见峡州。"
            ]
        },
        {
            "title": "琅琊山六题·归云洞",
            "content": [
                "洞门常自起烟霞，泂穴傍穿透溪谷。",
                "朝看石上片云阴，夜半山前春雨足。"
            ]
        },
        {
            "title": "又寄许道人",
            "content": [
                "绿发方瞳瘦骨轻，飘然乘鹤去吹笙。",
                "郡斋独坐风生竹，疑是疑登长啸声。"
            ]
        },
        {
            "title": "夜闻风声有感奉呈原父舍人圣俞直讲",
            "content": [
                "夜半群动息，有风生树端。",
                "飒然飘我衣，起坐为长叹。",
                "苦暑君勿厌，初凉君勿欢。",
                "暑在物犹盛，凉归岁将寒。",
                "清霜忽以飞，零露亦漙漙。",
                "霜露本无情，岂有私蕙兰。",
                "不独草木尔，君形安得完。",
                "栉发变新白，监容销故丹。",
                "风埃共侵迫，心志亦摧残。",
                "万古一飞隼，两曜双跳丸。",
                "扰扰贤与愚，流沙逐惊湍。",
                "其来固如此，独久知诚难。",
                "服食为药◇，此言真不刊。",
                "但当饮美酒，何必被轻纨。"
            ]
        },
        {
            "title": "芙蓉花二首",
            "content": [
                "溪边野芙蓉，花木相媚好。",
                "半看池莲尽，独伴霜菊槁。"
            ]
        },
        {
            "title": "早朝感事",
            "content": [
                "疏星牢落晓光微，残月苍龙阙角西。",
                "玉勒争间随仗入，牙牌当殿报班齐。",
                "羽仪虽接鸳兼鹭，野性终存鹿与麛。",
                "笑杀汝阴常处士，十年骑马听朝鸡。"
            ]
        },
        {
            "title": "游太清宫出城马上口占",
            "content": [
                "拥旆西城一据鞍，耕夫初识劝农官。",
                "鸦鸣日出林光动，野阔风摇麦浪寒。",
                "渐暖绿杨才弄色，得晴丹杏不胜繁。",
                "牛羊鸡犬田家乐，终日思归盍挂冠。"
            ]
        },
        {
            "title": "闻沂州卢侍郎致仕有感",
            "content": [
                "少年相与探花开，老病惟愁节物催。",
                "蹉跎归计荒三径，牢落生涯泥一杯。",
                "颍上先生招不起，沂州太守亦归来。",
                "自媿国恩终莫报，尚贪荣禄此徘徊。"
            ]
        },
        {
            "title": "诗一首",
            "content": [
                "文出升平世，禾生大有年。",
                "四克今日月，六合古山川。",
                "反朴次三五，古文丁一千。",
                "王功因各定，大作不相沿。",
                "主化布于下，人心孚自天。",
                "上方求士切，公亦立仁先。",
                "才行苟并至，位名尤两全。",
                "末由弓冶手，安比父兄肩。",
                "幸及布衣仕，宜希守令先。",
                "尺刀元并用，丹白具同研。",
                "去吏多甘老，休兵坐力田。",
                "干戈包已久，永卜本支延。"
            ]
        },
        {
            "title": "送石扬休还蜀",
            "content": [
                "长爱谪仙夸蜀道，送君西望重吟哦。",
                "路高黄鹄飞不到，花发杜鹃啼更多。",
                "清禁寒生凤池水，绣衣荣照锦江波。",
                "昔年同舍青衿子，夹道欢迎鬓已皤。"
            ]
        },
        {
            "title": "叔平少师去後会老堂独坐偶成",
            "content": [
                "积雨荒庭遍绿苔，西堂潇洒为谁开。",
                "爱酒少师花落去，弹琴道士月明来。",
                "鸡啼日午衡门静，鹤泪风清昼梦回。",
                "野老但欣南亩伴，岂知名籍在蓬莱。"
            ]
        },
        {
            "title": "与谢三学士唱和八首·和国庠勤讲之什",
            "content": [
                "春尽沂风暖，芹生泮水清。",
                "双旌荣照路，博带俨盈庭。",
                "函丈师临席，锵金壁有经。",
                "诸生拜玉衮，欣识象丘形。"
            ]
        },
        {
            "title": "清明赐新火",
            "content": [
                "鱼钥侵晨放九门，天街一骑走红尘。",
                "桐华应候催佳节，榆火推恩忝侍臣。",
                "多病正愁饧粥冷，清香但爱蜡烟新。",
                "自怜惯识金莲烛，翰苑曾经七见春。"
            ]
        },
        {
            "title": "暇日雨後绿竹堂独居兼简府中诸僚",
            "content": [
                "新晴竹林茂，日夕爱此君。",
                "佳禽哢翠树，若与幽人亲。",
                "扫径绿苔静，引流清派分。",
                "开轩见远岫，欹枕送归云。",
                "桐槿渐秋意，琴觞怀友文。",
                "浩然沧洲思，日厌京洛尘。",
                "车骑方开府，梁王多上宾。",
                "平时罢飞檄，行乐喜从军。",
                "骑省悼亡後，漳滨多病身。",
                "南窗若可傲，方事陶潜巾。"
            ]
        },
        {
            "title": "端午帖子词二十首·皇帝合六首",
            "content": [
                "舜舞来遐俗，尧仁浃九区。",
                "五兵消以德，何用赤灵符。"
            ]
        },
        {
            "title": "庐山高赠同年刘中允归南康",
            "content": [
                "庐山高哉几千仞兮，根盘几百里，",
                "◇然屹立乎长江。长江西来走其下，",
                "是为扬澜左里兮，洪涛巨浪日夕相舂撞。",
                "云消风止水镜净，泊舟登岸而远望兮，",
                "上摩青苍以晻霭，下压后土之鸿厖。",
                "试往造乎其间兮，攀缘石磴窥空谾。",
                "千岩万壑响松桧，悬崖巨石飞流淙。",
                "水声聒聒乱人耳，六月飞雪洒石矼。",
                "仙翁释子亦往往而逢兮，吾尝恶其学幻而言哤。",
                "但见丹霞翠壁远近映楼阁，晨锺暮鼓杳霭罗幡幢。",
                "幽花野草不知其名兮，风吹露湿香涧谷，",
                "时有白鹤飞来双。幽寻远去不可极，",
                "便欲绝世遗纷痝。羡君买田筑室老其下，",
                "插秧盈畴兮酿酒盈缸。欲令浮岚暖翠千万状，",
                "坐卧常对乎轩窗。君怀磊砢有至宝，",
                "世俗不辨◇与玒。策名为吏二十载，",
                "青衫白首困一邦。宠荣声利不可以苟屈兮，",
                "自非青云白石有深趣，其气兀硉何由降。",
                "丈夫壮节似君少，嗟我欲说安得巨笔如长杠。"
            ]
        },
        {
            "title": "端午帖子词二十首·皇帝合六首",
            "content": [
                "嘉辰共喜沐兰汤，毒沴何须采艾禳。",
                "但得皋夔调鼎鼐，自然灾祲变休祥。"
            ]
        },
        {
            "title": "徽安门晓望",
            "content": [
                "都门收宿雾，佳气郁◇◇。",
                "晓日寒川上，青山白雾中。",
                "楼台万瓦合，车马九衢通。",
                "恨乏登高赋，徒知京邑雄。"
            ]
        },
        {
            "title": "西园石榴盛开",
            "content": [
                "荒台野径共跻攀，正见榴花出短垣。",
                "绿叶晚◇啼处密，红房初日照时繁。",
                "最怜夏景铺珍簟，尤爱晴香入睡轩。",
                "乘兴便当携酒去，不须旌骑拥车辕。"
            ]
        },
        {
            "title": "酬圣俞朔风见寄",
            "content": [
                "因君朔风句，令我苦寒吟。",
                "离别时未几，峥嵘岁再阴。",
                "惊飚击旷野，余响入空林。",
                "客路行役远，马蹄冰雪深。",
                "瞻言洛中旧，期我高阳吟。",
                "故馆哭知己，新年伤客心。",
                "相逢岂能饮，惟有涕沾襟。"
            ]
        },
        {
            "title": "七交七首·自叙",
            "content": [
                "余本漫浪者，兹亦漫为官。",
                "胡然类鸱夷，托载随车辕。",
                "时士不俛眉，默默谁与言。",
                "赖有洛中俊，日许相跻攀。",
                "饮德醉醇酎，袭馨佩春兰。",
                "平时罢军檄，文酒聊相欢。"
            ]
        },
        {
            "title": "答王禹玉见赠",
            "content": [
                "昔时叨入武成宫，曾看挥毫气吐虹。",
                "梦寐闲思十年旧，笑谈今此一◇同。",
                "喜君新赐黄金带，顾我宜为白发翁。",
                "自古荐贤为报国，幸依精识士称公。"
            ]
        },
        {
            "title": "和陆子履再游城西李园",
            "content": [
                "京师花木类多奇，常恨春归人不归。",
                "车马喧喧走尘土，园林处处锁芳菲。",
                "残红已落香犹在，羇客多伤涕自挥。",
                "我亦悠然无事者，约君联骑访郊圻。"
            ]
        },
        {
            "title": "原甫致斋集禧余亦摄事後庙谨呈拙句兼简圣俞",
            "content": [
                "受命分行摄上公，紫微人在玉华宫。",
                "楼台碧瓦辉云日，莲芰清香带水风。",
                "每接少年嗟老病，尚能联句恼诗翁。",
                "凌晨已事追佳赏，绿李甘瓜兴未穷。"
            ]
        },
        {
            "title": "书宜城修水渠记後奉呈朱寺丞",
            "content": [
                "因民之利无难为，使民以说民忘疲。",
                "乐哉朱君鄣灵堤，导鄢及蛮兴众陂。",
                "古渠废久人莫知，朱君三月而复之。",
                "沃土如膏瘠土肥，百里岁岁无凶菑。",
                "鄢蛮之水流不止，襄人思君无时已。"
            ]
        },
        {
            "title": "端午帖子·皇帝合六首",
            "content": [
                "天容清永昼，风色秀含薰。",
                "五日逢佳节，千龄奉圣君。"
            ]
        },
        {
            "title": "花山寒食",
            "content": [
                "客路逢寒食，花山不见花。",
                "归心随北鴈，先向洛阳家。"
            ]
        },
        {
            "title": "春日词五首",
            "content": [
                "红雾初开上晓霞，共惊风色变年华。",
                "香车遥认春雷变，庭雪先开玉树花。"
            ]
        },
        {
            "title": "送章生东归",
            "content": [
                "穷山荒僻人罕顾，子以一身千里来。",
                "问子之勤何所欲，自惭报子无琼瑰。",
                "非徒多难学久废，世事渐懒由心衰。",
                "吴兴先生富道德，侁侁弟子皆贤材。",
                "乡闾礼让已成俗，余风渐被来江淮。",
                "子年方少力可勉，往与夫子为颜回。"
            ]
        },
        {
            "title": "夜坐弹琴有感二首呈圣俞",
            "content": [
                "锺子忽已死，伯牙其已乎。",
                "绝弦谢世人，知音从此无。",
                "瓠巴鱼自跃，此事见於书。",
                "师旷尝一鼓，群鹤舞空虚。",
                "吾恐二三说，其言皆过欤。",
                "不然古今人，愚智邈已殊。",
                "奈何人有耳，不及鸟与鱼。"
            ]
        },
        {
            "title": "送道州张职方",
            "content": [
                "桂籍青衫忆共游，怜君华发始为州。",
                "身行南鴈不到处，山与北人相对愁。",
                "莫为高才轻远俗，当令遗老识贤侯。",
                "三年解组来解日，吾已先耕颍水头。"
            ]
        },
        {
            "title": "送京西提刑赵学士",
            "content": [
                "题舆尝屈佐留京，揽辔今行按属城。",
                "楚馆尚看淮月色，嵩云应过虎关迎。",
                "春寒酒力风中醒，日暖梅香雪後清。",
                "野俗经年留惠爱，莫辞临别醉冠倾。"
            ]
        },
        {
            "title": "赠隐者",
            "content": [
                "五岳嵩当天地中，闻伊仍在最高峰。",
                "山藏六月阴崖雪，潭养千年蜕骨龙。",
                "物外自应多至乐，人间何事忽相逢。",
                "饮罢飘然不辞决，孤云飞去杳无踪。"
            ]
        },
        {
            "title": "端午帖子词二十首·八夫人合五首",
            "content": [
                "楚俗传筒黍，江人喜竞舡。",
                "深宫亦行乐，彩索续长年。"
            ]
        },
        {
            "title": "奉送原甫侍读出守永兴",
            "content": [
                "酌君以荆州鱼枕之蕉，赠君以宣城鼠须之管。",
                "酒如长虹饮沧海，笔若骏马驰平◇。",
                "爱君尚少力方豪，嗟我久衰欢渐鲜。",
                "文章惊世知名早，意气论交相得晚。",
                "鱼枕蕉，一举十分当覆盏。",
                "鼠须管，为物虽微情不浅。",
                "新诗醉墨时一挥，别後寄我无辞远。"
            ]
        },
        {
            "title": "戏刘原甫",
            "content": [
                "平生志业有谁先，落笔文章海内传。",
                "昨日都城应纸贵，开帘却扇见新篇。",
                "仙家千载一何长，浮世空惊日月忙。",
                "洞里新花莫相笑，刘郎今是老刘郎。"
            ]
        },
        {
            "title": "得滕岳阳书大夸湖山之美郡署怀物甚野其意有",
            "content": [
                "峭巘孤城倚，平湖远浪来。",
                "万寻迷岛屿，百仞起楼台。",
                "太守凭轩处，群宾奉笏陪。",
                "清霜荐丹橘，积雨过黄梅。",
                "逸思歌湘曲，遒文继楚材。",
                "鱼贪河岫乐，云忘帝乡回。",
                "遥信双鸿下，新缄尺素裁。",
                "因闻夸野景，自笑拥边埃。",
                "龙漠方多孽，旄头久示灾。",
                "旌旗时映日，鼙鼓或惊雷。",
                "有志皆尝胆，何人可凿坏。",
                "儒生半投笔，牧竖亦输财。",
                "沮泽辞犹慢，蒲萄馆未开。",
                "支离莫攘臂，天子正求才。",
                "",
                ""
            ]
        },
        {
            "title": "和谢学士泛伊川浩然无归意因咏刘长卿佳句作",
            "content": [
                "久不见南山，依然已秋色。",
                "悠哉川上行，复邀城中客。",
                "中落山半空，川明潦尤积。",
                "飞鸟监中看，行云舟中白。",
                "夷犹白苹里，笑傲清风侧。",
                "极浦追所远，回峰高易夕。",
                "觞咏共留连，高怀追昔贤。",
                "惟应谢公兴，不减向临川。",
                "",
                ""
            ]
        },
        {
            "title": "庭前两好树",
            "content": [
                "庭前两好树，日夕欣相对。",
                "风霜岁苦晚，枝叶常葱翠。",
                "午眠背清阴，灵坐荫高盖。",
                "东城桃李月，车马倾闤闠。",
                "而我不出门，依然伴憔悴。",
                "荣华不随时，寂寞幸相慰。",
                "君子固有常，小人多变态。"
            ]
        },
        {
            "title": "答圣俞莫饮酒",
            "content": [
                "子谓莫饮酒，我谓莫作诗。",
                "花开木落虫鸟悲，四时百物乱我思。",
                "朝吟摇头暮蹙眉，雕肝琢肾闻退之。",
                "此翁此语还自违，岂如饮酒无所知。",
                "自古不饮无不死，惟有为善不可迟。",
                "功施当世圣贤事，不然文章千载垂。",
                "其余酩酊一◇酒，万事峥嵘皆可齐。",
                "腐肠糟肉两家说，计较屑屑何其卑。",
                "死生寿夭无足道，百年长短才几时。",
                "但饮酒，莫作诗，",
                "子其听我言非痴。"
            ]
        },
        {
            "title": "双井茶",
            "content": [
                "西江水清江石老，石上生茶如凤爪。",
                "穷腊不寒春气早，双井芽生先百草。",
                "白毛囊以红碧纱，十斤茶养一两芽。",
                "长安富贵五侯家，一啜犹须三月夸。",
                "宝云日注非不精，争新弃旧世人情。",
                "岂知君子有常德，至宝不随时变易。",
                "君不见建溪龙凤团，不改旧时香味色。"
            ]
        },
        {
            "title": "赠沈博士歌",
            "content": [
                "沈夫子，胡为醉翁吟，",
                "醉翁岂能知尔琴。滁山高绝滁水深，",
                "空岩悲风夜吹林。山溜白玉悬青岑，",
                "一泻万仞源莫寻。醉翁每来喜登临，",
                "醉倒石上遗其簪，云荒石老岁月侵。",
                "子有三尺徽黄金，写我幽思穷崎嶔。",
                "自言爱此万仞水，谓是太古之遗音。",
                "泉淙石乱到不平，指下呜咽悲人心。",
                "时时弄余声，言语软滑如春禽。",
                "嗟呼沈夫子，尔琴诚工弹且止。",
                "我昔被谪居涤山，名虽为翁实少年。",
                "坐中醉客谁最贤，杜彬琵琶皮作弦。",
                "自从彬死世莫传，玉练锁声入黄泉。",
                "死生聚散日零落，耳冷心衰翁索莫。",
                "国恩未报◇禄厚，世事多虞嗟力薄。",
                "颜摧鬓改其一翁，心以忧醉安知乐。",
                "沈夫子谓我，翁言何苦悲，",
                "人生百年间，饮酒能几时。",
                "揽衣推琴起视夜，仰见河汉西南移。"
            ]
        },
        {
            "title": "旅思",
            "content": [
                "调苦歌非乐，岐多泪始零。",
                "羞弹长铗剑，终恋五侯鲭。",
                "陌草薰沙绿，江枫照岸青。",
                "南陔动归思，兰叶向春馨。"
            ]
        },
        {
            "title": "摄事斋宫偶书",
            "content": [
                "斋宫岑寂偶偷闲，犹觉闲中兴未阑。",
                "美酒清香销昼景，冷风残雪作春寒。",
                "丹心未死惟忧国，白发盈簪盍挂冠。",
                "谁为寄声清颍客，此生终不负渔竿。"
            ]
        },
        {
            "title": "嘲少年惜花",
            "content": [
                "纷纷红蕊落泥沙，少年何用苦咨嗟。",
                "春风自是无情物，肯为汝惜无情花。",
                "今年花落明年好，但见花开人自老。",
                "人老不复少，花开还更新。",
                "使花如解语，应笑惜花人。"
            ]
        },
        {
            "title": "芙蓉花二首",
            "content": [
                "红芳晓露浓，绿树秋风冷。",
                "共喜巧回春，不妨闲弄影。"
            ]
        },
        {
            "title": "哭圣俞",
            "content": [
                "昔逢诗老伊水头，青衫白马渡伊流。",
                "汉声八节响石楼，坐中辞气凌清秋。",
                "一饮百盏不言休，酒酣思逸语更遒。",
                "河南丞相称贤侯，後车日载枚与邹。",
                "我年最少力方优，明珠白璧相报投。",
                "诗成希深拥鼻讴，师鲁卷舌藏戈矛。",
                "三十年间如转眸，屈指十九归山丘，",
                "凋零所余身百忧。晚登玉墀侍珠旒，",
                "诗老齑盐太学愁。乖离会合谓无由，",
                "此会天幸非人谋。颔须已白齿根浮，",
                "子年加我貌则不。欢犹可强闲屡偷，",
                "不觉岁月成淹留。文章落笔动九州，",
                "釜甑过午无饙馏。良时易失不早收，",
                "箧瓦砾遗琳璆。荐贤转石古所尤，",
                "此事有职非吾羞。命也难知理莫求，",
                "名声赫赫掩诸幽。翩然素旐归一舟，",
                "送子有泪流如沟。"
            ]
        },
        {
            "title": "刑部看竹效孟郊体",
            "content": [
                "花妍儿女姿，零落一何速。",
                "竹色君子德，猗猗寒更绿。",
                "京师多名园，车马纷驰逐。",
                "春风红紫时，见此苍翠玉。",
                "凌乱迸青苔，萧◇拂华屋。",
                "森森日影闲，濯濯生意足。",
                "幸此接清赏，宁辞荐芳醁。",
                "黄昏人去锁空廊，枝上月明春鸟宿。"
            ]
        },
        {
            "title": "广爱寺",
            "content": [
                "都人布金地，绀宇岿然存。",
                "山气蒸经阁，锺声山国门。",
                "老杉春自绿，古壁雨先昏。",
                "应有幽人屐，来留石藓痕。"
            ]
        },
        {
            "title": "秋怀二首寄圣俞",
            "content": [
                "群木落空原，南山高垅苁。",
                "◇岩想诗老，瘦骨寒愈耸。",
                "诗老类秋虫，吟秋声百种。",
                "披霜掇孤英，泣古吊荒冢。",
                "琅玕叩金石，清响听生悚。",
                "何由幸见之，使我涤烦冗。",
                "飞鸟下东南，音书无日捧。"
            ]
        },
        {
            "title": "永州万石亭",
            "content": [
                "天於生子厚，禀予独艰哉。",
                "超凌骤拔擢，过盛辄伤摧。",
                "苦其危虑心，常使鸣声哀。",
                "投以空旷地，纵横放天才。",
                "山穷与水险，下上极沿洄。",
                "故其於文章，出语多崔嵬。",
                "人迹所罕到，遗踪久荒颓。",
                "王君好奇士，後二百年来。",
                "翦薙发幽荟，搜寻得琼瑰。",
                "威物不自贵，因人乃为材。",
                "惟知古可慕，岂免今所咍。",
                "我亦奇子厚，开编每徘徊。",
                "作诗示同好，为我铭山隈。"
            ]
        },
        {
            "title": "夜宿中书东合",
            "content": [
                "翰林平日接群公，文酒相欢慰病翁。",
                "白首归田徒有约，黄扉论道愧无功。",
                "攀髯路断三山远，忧国心危百箭攻。",
                "今夜静听丹禁漏，尚疑身在玉堂中。"
            ]
        },
        {
            "title": "答杜相公惠诗",
            "content": [
                "药苗本是山家味，茶具偏於野客宜。",
                "敢以微诚将薄物，少资清兴入新诗。",
                "言无俗韵精而劲，笔有神锋老更奇。",
                "二宝收藏传百世，岂惟荣耀托当时。"
            ]
        },
        {
            "title": "忆焦陂",
            "content": [
                "焦陂荷花照水光，未到十里闻花香。",
                "焦陂八月新酒熟，秋水鱼肥鱠如玉。",
                "清河两岸柳鸣蝉，直到焦陂不下船。",
                "笑向渔翁酒家保，金龟可解不须钱。",
                "明日君恩许归去，白头酣咏太平年。"
            ]
        },
        {
            "title": "四月十七日景灵宫奉迎仁宗皇帝御容有感",
            "content": [
                "行殿峨峨出绿槐，琳房芝阙耸崔嵬。",
                "管弦飘落人间去，幢节疑从天上来。",
                "基业百年传圣子，黔黎四纪乐春台。",
                "孤臣不得同鍼虎，未死心先冷若灰。"
            ]
        },
        {
            "title": "黄溪夜泊",
            "content": [
                "楚人自古登临恨，暂到愁肠已九回。",
                "万树苍烟三峡暗，满川明月一猿哀。",
                "非乡况复惊残岁，慰客偏宜把酒杯。",
                "行见江山且吟咏，不因迁谪岂能来。"
            ]
        },
        {
            "title": "缑氏县作",
            "content": [
                "亭候彻郊畿，人家岭◇西。",
                "青山临古县，绿竹绕寒溪。",
                "道上行收穗，桑间晚溉畦。",
                "东◇有深趣，便拟卜幽栖。"
            ]
        },
        {
            "title": "三桥诗·右宜远",
            "content": [
                "朱栏明绿水，古柳照斜阳。",
                "何处偏宜望，清涟对女郎。"
            ]
        },
        {
            "title": "送白秀才西归",
            "content": [
                "白子来自西，投我文与书。",
                "升阶揖让席，言气温且舒。",
                "万辙走声利，独趋仁义涂。",
                "仁义荒已久，斤锄费耕除。",
                "吾常患力寡，欣子好古徒。",
                "终当竭其力，剆治为通衢。",
                "旗旄侍天子，安驾五辂车。",
                "尽驱天子民，垂白歌其隅。",
                "子其从我游，有志知何如。"
            ]
        },
        {
            "title": "端午帖子词二十首·皇后合五首",
            "content": [
                "椒涂承茂渥，嫔壶范柔仪。",
                "更以亲蚕茧，纫为续命丝。"
            ]
        },
        {
            "title": "雪",
            "content": [
                "新阳力微初破萼，客阴用壮犹相薄。",
                "朝寒棱棱风莫犯，莫雪緌緌止还作。",
                "驱驰风云初惨淡，炫晃山川渐开廓。",
                "光芒可爱初日照，润泽终为和气烁。",
                "美人高堂晨起惊，幽士虚窗静闻落。",
                "酒垆成径集缾罂，猎骑寻踪得狐貉。",
                "龙蛇扫处断复续，猊虎团成呀且攫。",
                "共贪终岁饱麰麦，岂恤空林饥鸟雀。",
                "沙墀朝贺迷象笏，桑野行歌没荒屩。",
                "乃知一雪万人喜，顾我不饮胡为乐。",
                "坐看天地绝氛埃，使我胸襟如洗瀹。",
                "脱遗前言笑尘杂，搜索万象窥冥漠。",
                "颍虽陋邦文士众，巨笔人人把矛槊。",
                "自非我为发其端，冻口何由开一噱。"
            ]
        },
        {
            "title": "端午帖子·夫人合五首",
            "content": [
                "黄金仙杏粉，赤玉海榴房。",
                "共斗今朝胜，盈襜百草香。"
            ]
        },
        {
            "title": "答许发运见寄",
            "content": [
                "琼花芍药世无伦，偶不题诗便怨人。",
                "曾向无双亭下醉，自知不负广陵春。"
            ]
        },
        {
            "title": "端午帖子词二十首·二温成皇后合四首",
            "content": [
                "密叶花成子，新巢燕引雏。",
                "君心多感旧，谁献辟兵符。"
            ]
        },
        {
            "title": "病告中怀子华原父",
            "content": [
                "狂来有意与春争，老去心情渐不能。",
                "世味惟存诗淡泊，生涯半为病侵陵。",
                "花明晓日繁如锦，酒拨浮醅绿似渑。",
                "自是少年豪横过，而今疑钝若寒蝇。"
            ]
        },
        {
            "title": "日本刀歌",
            "content": [
                "昆夷道远不复通，世传切玉谁能穷。",
                "宝刀近出日本国，越贾得之沧海东。",
                "鱼皮装贴香木鞘，黄白闲杂鍮与铜。",
                "百金传入好事手，佩服可以禳妖凶。",
                "传闻其国居大岛，土壤沃饶风俗好。",
                "其先徐福诈秦民，采药淹留◇童老。",
                "百工五种与之居，至今器玩皆精巧。",
                "前朝贡献屡往来，士人往往工词藻。",
                "徐福行时书未焚，逸书百篇今尚存。",
                "令严不许传中国，举世无人识古文。",
                "先王大典藏夷貊，苍波浩荡无通津。",
                "令人感激坐流涕，锈澀短刀何足云。"
            ]
        },
        {
            "title": "送昙颖归庐山",
            "content": [
                "吾闻庐山久，欲往世俗拘。",
                "昔岁贬夷陵，扁舟下江湖。",
                "八月到湓口，停帆望香炉。",
                "香炉云雾间，杳霭疑有无。",
                "忽值秋日明，彩翠浮空虚。",
                "信哉奇且秀，不与灊霍俱。",
                "偶病不时往，中流但踟蹰。",
                "今思尚髣髴，恨不传画图。",
                "昙颖十年旧，风尘客京都。",
                "一旦不辞诀，飘然卷衣裾。",
                "山林往不返，古亦有吾儒。",
                "西北苦兵战，江南仍旱枯。",
                "新秦又攻寇，京陕募兵夫。",
                "圣君念苍生，贤相思良谟。",
                "嗟我无一说，朝绅拖舒舒。",
                "未能膏鼎镬，又不老菰蒲。",
                "羡子识所止，双林归结庐。"
            ]
        },
        {
            "title": "陪府中诸官游城南",
            "content": [
                "一雨郊圻迥，新秋榆枣繁。",
                "田荒溪溜入，禾熟雀声喧。",
                "烧出空槎腹，人耕废庙垣。",
                "闲追向城客，落日隐高原。"
            ]
        },
        {
            "title": "嵩山十二首·拜马涧",
            "content": [
                "昔闻王子晋，把袂浮丘仙。",
                "金骏於此堕，吹笙不复还。",
                "玉蹄无迹久，涧草但荒烟。"
            ]
        },
        {
            "title": "圣俞惠宣州笔戏书",
            "content": [
                "圣俞宣城人，能使紫毫笔。",
                "宣人诸葛高，世业守不失。",
                "紧心缚长毫，三副颇精密。",
                "硬软适人手，百管不差一。",
                "京师诸笔工，牌榜自称述。",
                "累累相国东，比若衣缝虱。",
                "或柔多虚尖，或硬不可屈。",
                "但能装管榻，有表曾无实。",
                "价高仍费钱，用不过数日。",
                "岂如宣城毫，耐久仍可乞。"
            ]
        },
        {
            "title": "白兔",
            "content": [
                "天冥冥，云蒙蒙，",
                "白兔捣药姮娥宫。玉关金锁夜不闭，",
                "窜入涤山千万重。滁泉清甘泻大壑，",
                "滁草软翠摇轻风。渴饮泉，",
                "困栖草，滁人遇之丰山道。",
                "网罗百计偶得之，千里持为翰林宝。",
                "翰林酬酢委金璧，珠箔花笼玉为食。",
                "朝随孔翠伴，暮缀鸾皇翼。",
                "主人邀客醉笼下，京洛风埃不沾席。",
                "群诗名貌极豪纵，尔兔有意果谁识。",
                "天资洁白已为累，物性拘囚尽无益。",
                "上林荣落几时休，回首峰峦断消息。"
            ]
        },
        {
            "title": "李留後家闻筝坐上作",
            "content": [
                "不听哀筝二十年，忽逢纤指弄鸣弦。",
                "◇蛮巧啭花间舌，呜咽交流冰下泉。",
                "常谓此声今已绝，问渠从小自谁传。",
                "樽前笑我闻弹罢，白发萧然涕泫然。"
            ]
        },
        {
            "title": "白发丧女师作",
            "content": [
                "吾年未四十，三断哭子肠。",
                "子割病莫忍，屡痛谁能当。",
                "割肠痛连心，心碎骨亦伤。",
                "出我心骨血，洒为清泪行。",
                "泪多血已竭，毛肤冷无光。",
                "自然须与鬓，未老先苍苍。"
            ]
        },
        {
            "title": "定力院七叶木",
            "content": [
                "伊洛多佳木，沙罗旧得名。",
                "常於佛家见，宜在月宫生。",
                "扣砌阴铺静，虚堂子落声。",
                "夜风疑雨过，朝露炫霞明。",
                "车马王都盛，楼台梵宇闳。",
                "惟应静者乐，时听野禽鸣。"
            ]
        },
        {
            "title": "送沈学士知常州",
            "content": [
                "旧馆芸香锁寂寥，斋舲东下入秋涛。",
                "江晴风暖旌旗扬，木落霜清鼓角高。",
                "吟就彩牋宾已醉，舞翻红袖饮方豪。",
                "平生粗得为州乐，因羡君行首重搔。"
            ]
        },
        {
            "title": "和晏尚书对雪招饮",
            "content": [
                "瑶林琼树影交加，谁伴山翁醉帽斜。",
                "自把金船浮白蚁，应须红粉唱梅花。"
            ]
        },
        {
            "title": "寄题嵩巫亭",
            "content": [
                "平地烟霄向此分，绣楣丹槛照清芬。",
                "风帘春卷秋空碧，剩见西山数岭云。"
            ]
        },
        {
            "title": "送润州通判屯田",
            "content": [
                "船头初转两旗开，清晓津亭叠鼓催。",
                "自古江山最佳处，况君谈笑有余才。",
                "云愁海阔惊涛涨，木落霜清画角哀。",
                "善政已成多雅思，寄诗宜逐驿筒来。"
            ]
        },
        {
            "title": "初秋普明寺竹林小饮饯梅圣俞分韵得亭皋木叶",
            "content": [
                "山水日已佳，登临同上下。",
                "衰兰尚可采，欲赠离居者。",
                "",
                ""
            ]
        },
        {
            "title": "送吕夏卿",
            "content": [
                "始吾尚幼学弄笔，群儿争诵公初文。",
                "嗟我今年已白发，公初相见犹埃尘。",
                "传家尚喜有二子，始知灵珠出淮滨。",
                "去年束书来上国，欲以文字惊众人。",
                "驽骀群马敛足避，天衢让路先骐驎。",
                "尚书礼部奏高第，敛衣襆砚趋严宸。",
                "曈曈春日转黄伞，蔼蔼赋笔摛青云。",
                "我时寓直殿庐外，众中迎子笑以忻。",
                "明朝失意落入後，我为沮气羞出门。",
                "得官高要几千里，犹幸海远无恶氛。",
                "英英帝圃多鸾凰，上下羽翼何缤纷。",
                "期子当呼丹山凤，为瑞相与来及群。"
            ]
        },
        {
            "title": "罢官後初还襄城弊居述怀十韵回寄洛中旧寮",
            "content": [
                "路尽见家山，欣然望吾庐。",
                "陋巷叩紫扉，迎候遥惊呼。",
                "儿童戏竹马，田里邀篮舆。",
                "春桑郁已绿，岁事催农夫。",
                "朝日飞雉雏，东皋新雨余。",
                "植杖望远林，行歌登故墟。",
                "夙志在一壑，兹焉将荷锄。",
                "言谢洛杜友，因招洛中愚。",
                "马卿已倦客，严安犹献书。",
                "行矣方于役，岂能遂归欤。"
            ]
        },
        {
            "title": "内直奉寄圣俞博士",
            "content": [
                "千门钥入断人声，楼阁沉沉夜气生。",
                "独直偏知宫漏永，稍寒尤觉玉堂清。",
                "霜云映月鳞鳞色，风叶飞空摵摵鸣。",
                "犬马力疲恩未报，坐惊时节已峥嵘。"
            ]
        },
        {
            "title": "洗儿歌",
            "content": [
                "月晕五色如虹蜺，深山猛虎夜生儿。",
                "虎儿可爱光陆离，开眼已有百步威。",
                "诗翁虽老神骨秀，想见娇婴目与眉。",
                "木星之精为紫气，照山生玉水生犀。",
                "儿翁不比他儿翁，三十年名天下知。",
                "材高位下众所惜，天与此儿聊慰之。",
                "翁家洗儿众人喜，不惜金钱散闾里。",
                "宛陵他日见高门，车马煌煌梅氏子。"
            ]
        },
        {
            "title": "送任处士归太原",
            "content": [
                "一虏动边陲，用兵三十万。",
                "天威岂不严，贼首犹未献。",
                "自古王者师，有征而不战。",
                "胜败系人谋，得失由庙算。",
                "是以天子明，咨询务周遍。",
                "直欲采奇谋，不为人品限。",
                "公车百千辈，不下遗仆贱。",
                "况於儒学者，延纳宜无间。",
                "如何任生来，三月不得见。",
                "方兹急士时，论择岂宜慢。",
                "任生居太原，白首勤著撰。",
                "闭户不求闻，忽来谁所荐。",
                "人贤固当用，举缪不加谴。",
                "赏罚两无文，是非奚以辨。",
                "遂令拂衣归，安使来者劝。",
                "嗟吾笔与舌，非职不敢谏。"
            ]
        },
        {
            "title": "答原父",
            "content": [
                "炎歊郁然蒸，午景炽方焰。",
                "子来清风兴，萧萧吹几簟。",
                "又如沃琼浆，遽饮不知厌。",
                "嗟予学苦晚，白首困铅椠。",
                "危疑奚所质，孔孟久已窆。",
                "群儒窒自私，惟子通且赡。",
                "幸时丐赢余，屡得饱饥歉。",
                "严严春秋经，大法谁敢觇。",
                "三才失纲纪，五代极昏垫。",
                "盗窃恣胠箧，英雄争奋◇。",
                "兴亡两仓卒，事迹多遗欠。",
                "才能纪成败，岂暇诛奸僭。",
                "闻见患孤寡，是非谁证验。",
                "尝欣同好恶，遂乞指瑕玷。",
                "反蒙华衮褎，如誉嫫母艳。",
                "救非当在早，已暴何由敛。",
                "苟能哀癈痼，其可惜针砭。",
                "风舲或许邀，湖绿方灩灩。"
            ]
        },
        {
            "title": "初晴独游东山寺五言六韵",
            "content": [
                "日暖东山去，松门数里斜。",
                "山林隐者趣，锺鼓梵王家。",
                "地僻迟春节，风晴变物华。",
                "云光渐容与，鸣哢已交加。",
                "冰下泉初动，烟中茗未芽。",
                "自怜多病客，来探欲开来。"
            ]
        },
        {
            "title": "镇阳残杏",
            "content": [
                "镇阳二月春苦寒，东风力溺冰雪顽。",
                "北潭跬步病不到，何暇骑马寻郊原。",
                "鵰丘新晴暖已动，砌下流水来潺潺。",
                "但闻檐间鸟语变，不觉桃杏开已阑。",
                "人生一世浪自苦，盛衰桃杏开落间。",
                "西亭昨日偶独到，犹有一树当南轩。",
                "残芳烂漫看更好，皓若春雪团枯繁。",
                "无风已恐自零落，长条可爱不可攀。",
                "犹堪携酒醉其下，谁肯伴我颓巾冠。"
            ]
        },
        {
            "title": "秋阴",
            "content": [
                "秋阴积不散，夜气凛初清。",
                "雨冷侵灯晕，风愁送叶声。",
                "国恩惭未报，岁晚念余生。",
                "却忆滁州睡，村醪自解酲。"
            ]
        },
        {
            "title": "宋司空挽辞",
            "content": [
                "文章天下无双誉，伯仲人间第一流。",
                "出入两朝推旧德，周旋三事著嘉谋。",
                "从容进退身名泰，宠锡哀荣礼数优。",
                "棠棣从来敦友爱，九原相望接松楸。"
            ]
        },
        {
            "title": "折刑部海棠戏赠圣俞二首",
            "content": [
                "摇摇墙头花，艳艳争青娥。",
                "朝见开尚少，暮看繁已多。",
                "不惜花开繁，所惜时节过。",
                "昨日枝上红，今日随流波。",
                "物理固如此，去来知奈何。",
                "达人但饮酒，壮士徒悲歌。"
            ]
        },
        {
            "title": "久在病告近方赴直偶成拙诗二首",
            "content": [
                "清晨下直大明宫，驰马悠然宿露中。",
                "金阙云开沧海日，天街雨後绿槐风。",
                "岁华忽忽双流矢，鬓发萧萧一病翁。",
                "名在玉堂归末得，西山画阁兴何穷。"
            ]
        },
        {
            "title": "下牢津",
            "content": [
                "依依下牢口，古戍郁嵯峨。",
                "入峡江渐曲，转滩山更多。",
                "白沙飞白鸟，青障合青萝。",
                "迁客初经此，愁词作楚歌。"
            ]
        },
        {
            "title": "牛",
            "content": [
                "日出东篱黄雀惊，雪销春动草芽生。",
                "土坡平慢陂田阔，横载童儿带犊行。"
            ]
        },
        {
            "title": "再至汝阴三绝",
            "content": [
                "黄栗留鸣桑葚美，紫樱桃熟麦风凉。",
                "朱轮昔愧无遗爱，白首重来似故乡。"
            ]
        },
        {
            "title": "题净慧大师禅斋",
            "content": [
                "巾履诸方遍，莓苔一室前。",
                "萎花吟次落，孤月定中圆。",
                "斋钵都人施，谈机海外传。",
                "时应暮锺响，来度禁城烟。"
            ]
        },
        {
            "title": "柳",
            "content": [
                "雨阔堤长走画辕，絮兼梨雪堕春烟。",
                "东风苑外千丝老，犹伴吴蚕尽日眠。"
            ]
        },
        {
            "title": "答圣俞",
            "content": [
                "人皆喜诗翁，有酒谁肯一醉之。",
                "嗟我独无酒，数往从翁何所为。",
                "翁居南方我北走，世路离合安可期。",
                "汴渠千艘日上下，来及水门犹未知。",
                "五年不见劳梦寐，三日始往何其迟。",
                "城东赚河有名字，万家弃水为污池。",
                "人居其上苟贤者，我视此水犹涟漪。",
                "入门下马解衣带，共坐习习清风吹。",
                "湿薪荧荧煮薄茗，四顾壁立空无遗。",
                "万钱方丈饱则止，一瓢饮水乐可涯。",
                "况出新诗数十首，珠玑大小光陆离。",
                "他人欲一不可有，君家筐箧满莫持。",
                "才大名高乃富贵，岂比金紫包愚痴。",
                "贵贱同为一丘土，圣贤独如星日垂。",
                "道德内乐不假物，犹须朋友并良时。",
                "蝉声渐已变秋意，得酒安问醇与醨。",
                "玉堂官闲无事业，亲旧幸可从其私。",
                "与翁老矣会有几，当弃百事勤追随。"
            ]
        },
        {
            "title": "送威胜军张判官",
            "content": [
                "北地不知春，惟看榆叶新。",
                "岑牟多武士，玉麈重嘉宾。",
                "野磷惊行客，烽烟入远尘。",
                "系书沙上鴈，时寄日边人。"
            ]
        },
        {
            "title": "春日词五首",
            "content": [
                "待晓铜荷剪蜡煤，绣帘春色犯寒来。",
                "画眉不待张京兆，自有新妆试落梅。"
            ]
        },
        {
            "title": "又行次作",
            "content": [
                "秋色满郊原，人行禾黍间。",
                "雉飞横断涧，烧响入空山。",
                "野水苍烟起，平林夕鸟还。",
                "嵩岚久不见，寒碧更孱颜。"
            ]
        },
        {
            "title": "常州张卿养素堂",
            "content": [
                "江左衣冠世有名，几人今复振家声。",
                "朝廷独立清冰节，闾里归来白首卿。",
                "志在言谈犹慷慨，身闲耳目益聪明。",
                "长松野水谁为伴，顾我堪羞恋宠荣。"
            ]
        },
        {
            "title": "奉使契丹道中答刘原父桑乾河见寄之作",
            "content": [
                "忆昨初受命，同下紫宸朝。",
                "问君当何之，笑指北斗杓。",
                "共念到几时，春风约回镳。",
                "所持既异事，前後忽相辽。",
                "岁月坐易失，山川行知遥。",
                "回头三千里，双阙在紫霄。",
                "我老倦鞍马，安能事吟嘲。",
                "君才绰有余，新句益飘飘。",
                "前日逢吕郭，解鞍憩山腰。",
                "僮仆相问喜，马鸣亦萧萧。",
                "出君桑乾诗，寄我慰寄寂。",
                "又喜前见君，相期驻征轺。",
                "虽知不久留，一笑乐亦聊。",
                "归路践冰雪，还家脱狐貂。",
                "君行我即至，春酒待相邀。"
            ]
        },
        {
            "title": "寄题相州荣归堂",
            "content": [
                "白首三朝社稷臣，壶浆来道拥如云。",
                "金貂争看真丞相，竹马犹迎旧使君。",
                "岂止轩裳夸故里，已将锺鼎勒元勋。",
                "不须授简樽前客，好学平津自有文。"
            ]
        },
        {
            "title": "送王学士赴两浙转运",
            "content": [
                "汉家财利析秋毫，暂屈清才岂足劳。",
                "邑屋连云盈万井，舳舻衔尾列千艘。",
                "春寒欲尽黄梅雨，海浪高翻白鹭涛。",
                "平昔壮心今在否，江山犹得助诗豪。"
            ]
        },
        {
            "title": "石篆诗",
            "content": [
                "寒岩飞流落青苔，旁斲石篆何奇哉。",
                "其人已死骨已朽，此字不灭留山隈。",
                "山中老僧忧石泐，印之以纸磨松煤。",
                "欲令留传在人世，持以赠客比琼瑰。",
                "我疑此字非律画，又疑人力非能为。",
                "始从天地胚浑判，元气结此高崔嵬。",
                "当时野鸟踏山石，万古遗迹於苍崖。",
                "山只不欲人屡见，每吐云雾深藏埋。",
                "群仙发空欲下读，常借海月清光来。",
                "嗟我岂能识字法，见之但觉心眼开。",
                "辞悭语鄙不足记，封题远寄苏与梅。"
            ]
        },
        {
            "title": "送琴僧知白",
            "content": [
                "吾闻夷中琴已久，常恐老死无其传。",
                "夷中未识不得见，岂谓今逢知白弹。",
                "遗音髣佛尚可爱，何况之子传其全。",
                "孤禽晓警秋野露，空涧夜落春岩泉。",
                "二年迁谪寓三峡，江流无底山侵天。",
                "登临探赏久不厌，每欲图画存於前。",
                "岂知山高水深意，久以写此朱丝弦。",
                "酒酣耳热神气王，听之为子心肃然。",
                "嵩阳山高雪三尺，有客拥鼻吟苦寒。",
                "负琴北走乞其赠，持我此句为之先。"
            ]
        },
        {
            "title": "答端明王尚书见寄兼简景仁文裕二侍郎二首",
            "content": [
                "日久都城车马喧，岂知风月属三贤。",
                "唱高谁敢投诗社，行处人争看地仙。",
                "酒面拨醅浮大白，舞腰催拍趁繁弦。",
                "与公等是休官者，方把锄犁学事田。"
            ]
        },
        {
            "title": "初至颍州西湖种瑞莲黄杨寄淮南转运吕度支发",
            "content": [
                "平湖十顷碧琉璃，四面清阴乍合时。",
                "柳絮已将春去远，海棠应恨我来迟。",
                "啼禽似与游人语，明月闲撑野艇随。",
                "每到最佳堪乐处，却思君共把芳◇。",
                "",
                ""
            ]
        },
        {
            "title": "晓发齐州道中二首",
            "content": [
                "岁晚劳征役，三齐旧富闲。",
                "人行桑下路，日上海边山。",
                "轩冕非吾志，风霜犯客颜。",
                "惟应思颍梦，先过穆陵关。"
            ]
        },
        {
            "title": "依韵答杜相公宠示之作",
            "content": [
                "醉翁丰乐一闲身，憔悴今来汴水滨。",
                "每听鸟声知改节，因吹柳絮惜残春。",
                "平生未省降诗敌，到处何尝诉酒巡。",
                "壮志锁磨都已尽，看花翻作饮茶人。"
            ]
        },
        {
            "title": "丰乐亭小饮",
            "content": [
                "造化无情不择物，春色亦到深山中。",
                "山桃溪杏少意思，自趁时节开春风。",
                "看花游女不知丑，古妆野态争花红。",
                "人生行乐在勉强，有酒莫负琉璃锺。",
                "主人勿笑花与女，嗟尔自是花前翁。"
            ]
        },
        {
            "title": "太清宫烧香",
            "content": [
                "清晨琳阙耸漓岏，弭节斋坊暂整冠。",
                "玉案拜时香袅袅，画廊行处佩珊珊。",
                "坛场夜雨苍苔古，楼殿春风碧瓦寒。",
                "我是蓬莱宫学士，朝真便合列仙官。"
            ]
        },
        {
            "title": "聚星堂前紫薇花",
            "content": [
                "亭亭紫薇花，向我如有意。",
                "高烟晚溟蒙，清露晨点缀。",
                "岂无阳春月，所得时节异。",
                "静女不争宠，幽姿如自喜。",
                "将期谁顾眄，独伴我憔悴。",
                "而我不强饮，繁英行亦坠。",
                "相看两寂寞，孤咏聊自慰。"
            ]
        },
        {
            "title": "春晓",
            "content": [
                "小合回残梦，开帘转晓晖。",
                "霞寒风不定，花落鸟惊飞。",
                "病渴偏思柘，朝寒怯减衣。",
                "沈钱将谢雪，持底送春归。"
            ]
        },
        {
            "title": "答西京王尚书寄牡丹",
            "content": [
                "新花来远喜开封，呼酒看花兴未穷。",
                "年少曾为洛阳客，眼明重见魏家红。",
                "却思初赴青油幕，自笑今为白发翁。",
                "西望无由陪胜赏，但吟佳句想芳丛。"
            ]
        },
        {
            "title": "端午帖子词二十首·皇帝合六首",
            "content": [
                "午位星杓正，人间令节同。",
                "四时和玉烛，万物被薰风。"
            ]
        },
        {
            "title": "春晚同应之偶至普明寺小饮作",
            "content": [
                "偶来林下迳，共酌竹间亭。",
                "积雨添方沼，残花点绿萍。",
                "野阴侵席润，芳气袭人醒。",
                "禽鸟休惊顾，都忘兀尔形。"
            ]
        },
        {
            "title": "答判班孙待制见寄",
            "content": [
                "三朝窃宠幸逢辰，晚节恩深许乞身。",
                "无用物中仍老病，太平时得作闲人。",
                "鸣琴酌酒留嘉客，引水栽花过一春。",
                "惟恨江淹才已尽，难酬开府句清新。"
            ]
        },
        {
            "title": "酬王君玉中秋席上待月值雨",
            "content": [
                "池上虽然无皓魄，樽前殊未减清欢。",
                "绿醅自有寒中力，红粉尤直烛下看。",
                "罗绮尘随歌扇动，管弦声杂雨荷乾。",
                "客舟闲卧王夫子，诗阵教谁主将坛。"
            ]
        },
        {
            "title": "日长偶书",
            "content": [
                "日长渐觉逍遥乐，何况终朝无事人。",
                "安得遂为无事者，人间万虑不关身。"
            ]
        },
        {
            "title": "春雪",
            "content": [
                "逗晓风声恶，褰帘雪势斜。",
                "应怜未归客，故勒欲开花。",
                "病思寒添睡，春愁梦在家。",
                "谁能慰寂寞，惟有酒如霞。"
            ]
        },
        {
            "title": "新营小斋凿地炉辄成五言三十七韵",
            "content": [
                "霜降百工休，居者皆入室。",
                "墐户畏初寒，开炉代温律。",
                "规模不盈丈，广狭足容膝。",
                "轩窗共幽窳，竹柏助蒙密。",
                "辛勤惭巧宦，穷贱守卑秩。",
                "无术政奚为，有年秋屡实。",
                "文书少期会，租讼省鞭抶。",
                "地僻与世疏，官闲得身佚。",
                "荆蛮苦卑陋，气候常台郁。",
                "天日每阴翳，风飙多凛凓。",
                "衰颜惨时晚，病骨知寒疾。",
                "蛮床倦晨兴，篮舆厌朝出。",
                "南山近樵采，僮仆免呵叱。",
                "御岁畜蹲鸱，馈客荐包橘。",
                "霜薪吹晶荧，石鼎沸啾唧。",
                "披方养丹砂，候节煎秋术。",
                "西邻有高士，轗轲卧蓬荜。",
                "鹤发善高谈，鲐背更炙熨。",
                "披裘屡相就，束縕亦时乞。",
                "传经伏生老，爱酒杨雄吃。",
                "晨灰暖余杯，夜火爆山粟。",
                "无言两忘形，相对或终日。",
                "微生慕刚毅，劲强早难屈。",
                "自从世俗牵，常恐天性失。",
                "仰兹微官禄，养此多病质。",
                "省躬由一言，无枉慕三黜。",
                "因知吏隐乐，渐使欲心窒。",
                "面壁或僧禅，倒冠聊酒逸。",
                "螟蛉轻二豪，一马齐万物。",
                "启期为乐三，叔夜不堪七。",
                "负薪幸有瘳，旧学颇思迷。",
                "兴亡阅今古，图籍罗甲乙。",
                "鲁册谨会盟，周公彖凶吉。",
                "详明左丘辩，驰骋马迁笔。",
                "金石互铿鍧，风云生倏忽。",
                "容尔一开卷，慨然时揜帙。",
                "浮沈恣其间，适若遂聱耴。",
                "吾居谁云陋，所得乃非一。",
                "五斗岂须惭，优游岁将毕。"
            ]
        },
        {
            "title": "朝中措 送刘仲原甫出守维扬",
            "content": [
                "平山栏槛倚晴空，山色有无中。",
                "手种堂前垂柳，别来几度春风？",
                "",
                "文章太守，挥毫万字，一饮千钟。",
                "行乐直须年少，尊前看取衰翁。",
                ""
            ]
        },
        {
            "title": "寿楼",
            "content": [
                "碧瓦照日生青烟，谁家高楼当道边。",
                "昨日丁丁斤且斲，今朝朱栏横翠幕。",
                "主人起楼何太高，欲夸富力压群豪。",
                "楼中女儿十五六，红膏画眉双鬓绿。",
                "日暮春风吹管弦，过者仰首皆留连。",
                "应笑楼前骑马客，腰垂金章头已白。",
                "苦贪名利损形骸，争若庸愚恣声色。",
                "朝见骑马过，暮见骑马归。",
                "经年无补朝廷事，何用区区来往为。"
            ]
        },
        {
            "title": "观龙图阁三圣御书应制",
            "content": [
                "层构严清禁，披图烂宝文。",
                "虹蜺光照物，龙凤势腾云。",
                "妙极功归一，真随体自分。",
                "孝思遵宝训，圣业广惟勤。"
            ]
        },
        {
            "title": "题荐严院",
            "content": [
                "那堪多难百忧攻，三十衰容一病翁。",
                "却把西都看花眼，断肠来此哭东风。"
            ]
        },
        {
            "title": "出郊见田家蚕麦已成慨然有感",
            "content": [
                "谁谓田家苦，田家乐有时。",
                "车鸣缫白茧，麦熟啭黄鹂。",
                "田家此乐几人知，幸独知之未许归。",
                "逢时得宠已逾分，报国无能徒尔为。",
                "收取玉堂挥翰手，却寻南亩把锄犁。"
            ]
        },
        {
            "title": "大热二首",
            "content": [
                "四时成万物，寒暑迭钧陶。",
                "壮阳当用事，大夏蒸炎歊。",
                "造化本无情，怨咨徒尔劳。",
                "身微天地阔，四顾无由逃。",
                "九门阊阖开，万仞昆仑高。",
                "积雪寒凛凛，清风吹寥寥。",
                "嗟我虽欲往，而身无羽毛。"
            ]
        },
        {
            "title": "送祝熙载之东阳主簿",
            "content": [
                "吴江通海浦，画舸候潮归。",
                "叠鼓山间响，高帆鸟外飞。",
                "孤城秋枕水，千室夜鸣机。",
                "试问还家客，辽东今是非。"
            ]
        },
        {
            "title": "与谢三学士唱和八首·陪饮上林院後亭见樱桃",
            "content": [
                "寻芳长恨见花迟，岂意看花独後期。",
                "试藉落英聊共醉，为怜残萼更攀枝。",
                "清香肯以无人减，幽艳惟应有蝶知。",
                "开谢两堪成怅望，伤春不到柳丝时。",
                "",
                ""
            ]
        },
        {
            "title": "鹭鸶",
            "content": [
                "激石滩声如战鼓，翻天浪色似银山。",
                "滩惊浪打风兼雨，独立亭亭意愈闲。"
            ]
        },
        {
            "title": "春使道中作三首",
            "content": [
                "还客莫思家，客行方远道。",
                "还家自有时，空使朱颜老。",
                "禁城春色暖融怡，花倚春风待客归。",
                "劝君还家须饮酒，记取思归未得时。"
            ]
        },
        {
            "title": "雨後独行洛北",
            "content": [
                "北关望南山，明岚杂紫烟。",
                "归云向嵩岭，残雨过伊川。",
                "树绕芳堤外，桥横落照前。",
                "依依半荒苑，行处独闻蝉。"
            ]
        },
        {
            "title": "雪晴",
            "content": [
                "悠悠野水来，灩灩西溪阔。",
                "晓日披宿云，荒台照残雪。",
                "风光变穷腊，岁律新阳月。",
                "冻卉意初回，绿醅浮可拨。",
                "人闲乐朋友，鸟哢知时节。",
                "岂止探芳菲，耕桑行可阅。"
            ]
        },
        {
            "title": "书怀感事寄梅圣俞",
            "content": [
                "相别始一岁，幽忧有百端。",
                "乃知一世中，少乐多悲患。",
                "每忆少年日，未知人事艰。",
                "颠狂无所阂，落魄去◇牵。",
                "三月入洛阳，春深花未残。",
                "龙门翠郁郁，伊水清潺潺。",
                "逢君伊水畔，一见已开颜。",
                "不暇谒大尹，相携步香山。",
                "自兹惬所适，便若投山猿。",
                "幕府足文士，相公方好贤。",
                "希深好风骨，迥出风尘间。",
                "师鲁心磊落，高谈羲与轩。",
                "子渐口若讷，诵书坐千言。",
                "彦国善饮酒，百盏颜未丹。",
                "几道事闲远，风流如谢安。",
                "子聪作参军，常跨跛虎鞯。",
                "子野乃秃翁，戏弄时脱冠。",
                "次公才旷奇，王霸驰笔端。",
                "圣俞善吟哦，共嘲为阆仙。",
                "惟予号达老，醉必如张颠。",
                "洛阳古郡邑，万户美风烟。",
                "荒凉见宫阙，表里壮河山。",
                "相将日无事，上马若鸿翩。",
                "出门尽垂柳，信步即名园。",
                "嫩箨筠粉暗，渌池萍锦翻。",
                "残花落酒面，飞絮拂归鞍。",
                "寻尽水与竹，忽去嵩峰巅。",
                "青苍绿万仞，杳蔼望三川。",
                "花草窥涧窦，崎岖寻石泉。",
                "君吟倚树立，我醉欹云眠。",
                "子聪疑日近，谓若手可攀。",
                "共题三醉石，留在八仙坛。",
                "水云心已倦，归坐正杯盘。",
                "飞琼始十八，妖妙犹双环。",
                "寒篁暖凤嘴，银甲调鴈弦。",
                "自制白云曲，始送黄金船。",
                "珠帘卷明月，夜气如春烟。",
                "灯花弄粉色，酒红生脸莲。",
                "东堂榴花好，点缀裙腰鲜。",
                "插花云髻上，展簟绿阴前。",
                "乐事不可极，酣歌变为叹。",
                "诏书走东下，丞相忽南迁。",
                "送之伊水头，相顾泪潸潸。",
                "腊月相公去，君随赴春官。",
                "送君白马寺，独入东上门。",
                "故府谁同在，新年独未还。",
                "当时作此语，闻者已依然。"
            ]
        },
        {
            "title": "永昭陵挽词三首",
            "content": [
                "与子虽天意，知人昔帝难。",
                "一言谋早定，九鼎势先安。",
                "大舜仁由性，成汤治以宽。",
                "孤臣恩未报，清血但丸澜。"
            ]
        },
        {
            "title": "归田四时乐春夏二首",
            "content": [
                "南风原头吹百草，草木丛深茅舍小。",
                "麦穗初齐稚子娇，桑叶正肥蚕食饱。",
                "老翁但喜岁年熟，饷妇安知时节好。",
                "野棠◇密啼晚莺，海石榴红啭山鸟。",
                "田家此乐知者谁，我独知之归不早。",
                "乞身当及强健时，顾我蹉跎已衰老。"
            ]
        },
        {
            "title": "送前巫山宰吴殿丞",
            "content": [
                "俊域当年仰下风，天涯今日一◇同。",
                "高文落笔妙天下，清论挥犀服坐中。",
                "江上挂帆明月峡，云间谒帝紫微宫。",
                "山城寂寞少嘉客，喜见琼枝慰病翁。"
            ]
        },
        {
            "title": "三桥诗·右望佳",
            "content": [
                "轻舟转孤屿，幽蒲漾平波。",
                "回看望佳处，归路逐鱼歌。"
            ]
        },
        {
            "title": "新霜二首",
            "content": [
                "荒城草树多阴暗，日夕霜云意浓淡。",
                "长淮渐落见洲渚，野潦初清见洲渚，",
                "野潦初清收潋灩。兰枯蕙死谁复吊，",
                "残菊篱根争艳艳。青松守节见临危，",
                "正色凛凛不可犯。芭旧芰荷不足数，",
                "狼藉徒能污池槛。时行收敛岁将穷，",
                "冰雪严凝从此渐。咿呦儿女感时节，",
                "爱惜朱颜屡窥监。惟有壮士独悲歌，",
                "拂拭尘埃磨古剑。"
            ]
        },
        {
            "title": "吊黄学士三首",
            "content": [
                "丽正雠书久，兰台约史成。",
                "迎亲就江水，厌直出承明。",
                "世德无双誉，诗豪第一评。",
                "风流今顿尽，响像忆平生。"
            ]
        },
        {
            "title": "即目",
            "content": [
                "李径阴森接翠畴，押帘风日澹清秋。",
                "晚乌藏柳栖残照，远燕伤风失故楼。",
                "星汉经年虽可望，云波千叠不缄愁。",
                "平居革带频移孔，谁问无憀沈隐侯。"
            ]
        },
        {
            "title": "折刑部海棠戏赠圣俞二首",
            "content": [
                "摇摇墙头花，笑笑弄颜色。",
                "荒凉众草间，露此红的皪。",
                "草木本无情，及时如自得。",
                "青春不可恃，白日忽已昃。",
                "绕之重吟哦，归坐成叹息。",
                "人生浪自苦，得酒且开释。",
                "不见宛陵翁，作诗头早白。"
            ]
        },
        {
            "title": "病中闻梅二南归",
            "content": [
                "闻君解舟去，秋水正沄沄。",
                "野岸旷归思，都门辞世纷。",
                "稍逐商帆伴，初随征鴈群。",
                "山多淮甸出，柳尽汴河分。",
                "楚色芜尚绿，江烟日半曛。",
                "客意浩已远，离怀宁复云。",
                "宣城好风月，归信几时闻。"
            ]
        },
        {
            "title": "小桃",
            "content": [
                "雪里花开人未知，摘来相顾共惊疑。",
                "便当索酒花前醉，初见今年第一枝。"
            ]
        },
        {
            "title": "诏重修太学诗",
            "content": [
                "汉诏崇儒术，虞庠讲帝猷。",
                "丛楹新宝构，万杵逐欢讴。",
                "照烂云甍丽，回环壁水流。",
                "冠童仪盛鲁，蒿柱德同周。",
                "舞翟弥文郁，横经盛礼修。",
                "微生听昕鼓，愿齿夏弦游。"
            ]
        },
        {
            "title": "学书二首",
            "content": [
                "学书不觉夜，但怪西窗暗。",
                "病目故已昏，墨不分浓淡。",
                "人生不自知，劳苦殊无憾。",
                "所得乃虚名，荣华俄顷暂。",
                "岂止学书然，作铭聊自鉴。"
            ]
        },
        {
            "title": "答吕公著见赠",
            "content": [
                "晋人歌蟠蟀，孔子录於诗。",
                "因知圣贤心，岂不惜良时。",
                "行乐不及早，朱颜忽焉衰。",
                "驰光如騕褭，一去不可追。",
                "今也不强饮，後虽悔奚为。",
                "三年谪永阳，陷◇不知危。",
                "种树满幽谷，疏泉泻清池。",
                "新阳染山木，撩乱发枯枝。",
                "无人歌青春，自釂白玉◇。",
                "今者荷宽宥，乞州从尔宜。",
                "西湖旧已闻，既见又过之。",
                "菡萏间红绿，鸳鸯浮渺弥。",
                "四时花与竹，◇俎动可随。",
                "况与贤者同，薰然袭兰芝。",
                "醁醅寒且醥，清唱婉而迟。",
                "四坐各已醉，临觞独何疑。",
                "昔人逢麴车，流涎尚垂颐。",
                "况此杯中趣，久得乐无涯。",
                "多忧衰病早，心在良可噫。",
                "譬若卧枥马，闻鼙尚鸣悲。",
                "春膏已动◇，百卉渐葳蕤。",
                "丹砂得新方，旧疾庶可治。",
                "尚可执鞭弭，周旋以忘疲。"
            ]
        },
        {
            "title": "偶书",
            "content": [
                "吾见陶靖节，爱酒又爱闲。",
                "二者人所欲，不问愚与贤。",
                "柰何古今人，遂此乐尤难。",
                "饮酒或时有，得闲何鲜焉。",
                "浮屠老子流，营营盈市廛。",
                "二物尚如比，仕宦不待言。",
                "官高责愈重，禄厚足忧患。",
                "暂息不可得，况欲闲长年。",
                "少壮务贪得，锐意力争前。",
                "老来难勉强，思此但长叹。",
                "决计不宜晚，归耕颍尾田。"
            ]
        },
        {
            "title": "送张如京知安肃军",
            "content": [
                "相逢旧从事，新命忽临戎。",
                "界上山河壮，军中鼓角雄。",
                "朔风驰骏马，寒雪射惊鸿。",
                "试取封侯印，何如笔砚功。"
            ]
        },
        {
            "title": "送吴生南归",
            "content": [
                "自我得曾子，於兹二十年。",
                "今又得吴生，既得喜且叹。",
                "古士不◇出，百年犹比肩。",
                "区区彼江西，其产多材贤。",
                "吴生初自疑，所拟岂其伦。",
                "我始见曾子，文章初亦然。",
                "昆仑倾黄河，渺漫盈百川。",
                "决疏以道之，渐敛收横澜。",
                "东溟知所归，识路到不难。",
                "吴生始见我，袖藏新文篇。",
                "忽从布褐中，百宝写我前。",
                "明珠杂玑贝，磊砢或不圆。",
                "问生久怀此，奈何初无闻。",
                "吴生不自隐，欲吐羞俛颜。",
                "少也不自重，不为乡人怜。",
                "中虽知自悔，学问苦贱贫。",
                "自谓久而信，力行困弥坚。",
                "今来决疑惑，幸冀蒙洗湔。",
                "我笑谓吴生，尔其听我言。",
                "世所谓君子，何异於众人。",
                "众人为不善，积微成灭身。",
                "君子能自知，改过不逡巡。",
                "惟於斯二者，愚智遂以分。",
                "颜回不贰过，後世称其仁。",
                "孔子过而更，日月披浮云。",
                "子路初来时，鸡冠佩豭豚。",
                "斩蛟射白额，後卒为名臣。",
                "子既悔其往，人谁御其新。",
                "丑夫祀上帝，孟子岂不云。",
                "临行赠此言，庶可以书绅。"
            ]
        },
        {
            "title": "奉答圣俞岁日书事",
            "content": [
                "积雪照清晨，东风冷著人。",
                "年光向老速，物意逐时新。",
                "贳酒闲邀客，披裘共探春。",
                "犹能自勉强，顾我莫辞频。"
            ]
        },
        {
            "title": "景灵朝谒从驾还宫",
            "content": [
                "琳馆清晨蔼瑞氛，玉旒朝罢奏韶钧。",
                "绿槐夹路飞黄盖，翠辇鸣鞘向紫宸。",
                "金阙日高犹泫露，彩旗风细不惊尘。",
                "自◇白首追时彦，行近储胥忝侍臣。"
            ]
        },
        {
            "title": "山斋戏书绝句二首",
            "content": [
                "蜜脾未满蜂采花，麦◇已深鸠唤雨。",
                "正是山斋睡足时，不觉花间日亭午。"
            ]
        },
        {
            "title": "昼锦堂",
            "content": [
                "昔憩甘棠长旧围，重来城郭叹人非。",
                "随车仍是为霖雨，被衮何如衣锦归。"
            ]
        },
        {
            "title": "来燕堂与赵叔平王禹玉王原叔韩子华联句",
            "content": [
                "贤侯谢郡归，从游乐吾党。",
                "林泉富余地，卜筑疏陈莽。",
                "是时春正中，来燕音下士。",
                "若贺大厦成，喜留众宾赏。",
                "得名因谈笑，挥墨粲题榜。",
                "所夸贤豪盛，岂止池榭广。",
                "人心乐且闲，鸟意颉而颃。",
                "吟樽敞花轩，醉枕酣风幌。",
                "轻云薄藻栋，初日丽珠网。",
                "红袂生暗香，清弦泛余响。",
                "林深隐飞盖，岸曲迟去桨。",
                "波光栏槛明，竹飞衣巾爽。",
                "虚容凉樾入，影与文涟荡。",
                "晨◇转绿蕙，夕雨滋膏壤。",
                "嘉辰喜盍朋，命驾期屡往。",
                "觞咏陶淑真，世俗岂吾仿。",
                "得以为胜游，萧然散烦想。",
                "公子固好士，世德复可象。",
                "今此大基构，不图专奉养。",
                "美哉风流存，来叶足师仰。"
            ]
        },
        {
            "title": "游龙门分题十五首·白傅坟",
            "content": [
                "芳荃奠兰酌，共吊松林里。溪口望山椒，但见浮云起。"
            ]
        },
        {
            "title": "端午帖子词二十首·五温成皇后合四首",
            "content": [
                "依依节物旧年光，人去花开益可伤。",
                "圣主聪明无色惑，不须西风返魂香。"
            ]
        },
        {
            "title": "送张学士知郢州",
            "content": [
                "汉郎清晓赤墀趋，楚老西来望隼旟。",
                "侍史护衣薰蕙草，辘轳要◇从骊驹。",
                "阳春绕雪歌低扇，油幕连云水泛渠。",
                "千里修门对涔浦，好寻遗玦吊三闾。"
            ]
        },
        {
            "title": "西征道中送陈舅秀才北归",
            "content": [
                "棋墅风流谢舅贤，发光如葆惜穷年。",
                "人随黄鹄飞千里，酒满栖乌送一弦。",
                "望驿早梅迎远使，拂鞍衰柳拗归鞭。",
                "越禽胡马相逢地，南北思归各黯然。"
            ]
        },
        {
            "title": "次韵再作",
            "content": [
                "吾年向世味薄，所好未衰惟饮茶。",
                "建溪苦远虽不到，自少尝见闽人夸。",
                "每嗤江浙凡茗草，丛生狼藉惟藏蛇。",
                "岂如含膏入香作金饼，蜿蜒两龙戏以呀。",
                "其余品第亦奇绝，愈小愈精皆露芽。",
                "泛之白花如粉乳，乍见紫面生光华。",
                "手持心爱不欲碾，有类弄印几成窊。",
                "论功可以疗百疾，轻身久服胜古麻。",
                "我谓斯言颇过矣，其实最能袪睡邪。",
                "茶官贡余分寄，地远物新来意嘉。",
                "亲烹屡酌不知厌，自谓此乐真无涯。",
                "未言久食成手颤，已觉疾饥生眼花。",
                "客遭水厄疲捧◇，口吻无异蚀月◇。",
                "僮奴傍视疑复笑，嗜好乖僻诚堪嗟。",
                "更蒙酬句怪可骇，儿曹助噪声哇哇。"
            ]
        },
        {
            "title": "内直对月寄子华舍人持国廷评",
            "content": [
                "禁署沉沉玉漏传，月华云表溢金盘。",
                "纤埃不隔光初满，万物无声夜向阑。",
                "莲烛烧残愁梦断，薰炉薰歇觉衣单。",
                "水精宫锁黄金阙，故比人间分外寒。"
            ]
        },
        {
            "title": "送杨员外",
            "content": [
                "予昔走南宫，江湖浩然涉。",
                "今来厌尘土，常怀把轻楫。",
                "闻君东南行，山水恣登蹑。",
                "秋江湛已清，树色映丹叶。",
                "羡君舟插◇，去若鱼鼓鬣。",
                "君家兄弟才，门族当世甲。",
                "行期荐贤书，疾驿来上合。"
            ]
        },
        {
            "title": "游琅琊山",
            "content": [
                "南山一尺雪，雪尽山苍然。",
                "涧谷深自暖，梅花应已繁。",
                "使君厌骑从，车马留山前。",
                "行歌招野叟，共步青林间。",
                "长松得高荫，盘石堪醉眠。",
                "止乐听山鸟，携琴写幽泉。",
                "爱之欲忘返，但苦世俗牵。",
                "归时始觉远，明月高峰巅。"
            ]
        },
        {
            "title": "寄生槐",
            "content": [
                "桧惟凌云材，槐实凡木贱。",
                "奈何柔脆质，累此孤高干。",
                "龙鳞老苍苍，鼠耳光粲粲。",
                "因缘初莫原，感吒徒自叹。",
                "偷生由附托，得势争◇蒨。",
                "方其荣盛时，曾莫见真◇。",
                "欲知穷悴节，宜试以霜霰。",
                "萌芽起微◇，辨别乖先见。",
                "剪除初非难，长养遂成患。",
                "虽然根性殊，常恐枝叶仕乱。",
                "惟应植者深，幸不习而变。",
                "含容固有害，剿绝须明断。",
                "惟当审斤斧，去恶无伤善。"
            ]
        },
        {
            "title": "依韵和杜相公喜雨之什",
            "content": [
                "岁时丰俭若循环，天幸非由拙政然。",
                "一雨虽知为美泽，三登犹未补凶年。",
                "桑阴蔽日交垂路，麦穗含风秀满田。",
                "千里郊原想如画，正宜携酒望晴川。"
            ]
        },
        {
            "title": "寄圣俞",
            "content": [
                "西陵山水天下佳，我昔谪官君所嗟。",
                "官闲憔悴一病叟，县古潇洒如山家。",
                "雪消深林自斸笋，人响空山随摘茶。",
                "有时携酒探幽绝，往往上下穷烟霞。",
                "岩荪绿缛软可藉，野卉青红春自华。",
                "风余落蕊飞面旋，日暖山鸟鸣交加。",
                "贪追时俗翫岁月，不觉万里留天涯。",
                "今来寂寞西冈口，秋尽不见东篱花。",
                "市亭插旗斗新酒，十千得斗不可赊。",
                "材非世用自当去，一舸聱牙挥钓车。",
                "君能先往勿自滞，行矣春洲生荻芽。"
            ]
        },
        {
            "title": "去思堂会饮得春字",
            "content": [
                "世事纷然百态新，西冈一醉十三春。",
                "自惭白发随年少，犹把金锺劝主人。",
                "黄鸟乱飞深夏木，红榴初发艳清晨。",
                "佳时易失闲难得，有酒重来莫厌频。"
            ]
        },
        {
            "title": "公子",
            "content": [
                "黄山开苑猎初回，绛树分行舞递来。",
                "下马春场鸡◇距，鸣弦初日雉惊媒。",
                "犀投博齿呼成白，桥隔车音听似雷。",
                "不问春蚕眠未起，更寻桑陌到秦台。"
            ]
        },
        {
            "title": "幽谷种花洗山",
            "content": [
                "洗出峰峦看腊雪，栽成花木趁新年。",
                "史君功行今将满，谁肯同来作地仙。"
            ]
        },
        {
            "title": "嵩山十二首·天门泉",
            "content": [
                "烟霞天门深，灵泉吐岩侧。",
                "云湿颢气寒，石老林腴碧。",
                "长松暂休坐，一酌烦心涤。"
            ]
        },
        {
            "title": "大热二首",
            "content": [
                "阳晖烁四野，万里纤云收。",
                "羲和困路远，正午当空留。",
                "枝条不动影，草木皆含愁。",
                "深林虎不啸，卧喘如吴牛。",
                "蜩蝉一何微，嗟尔徒啾啾。"
            ]
        },
        {
            "title": "人日聚星堂燕集探韵得丰字",
            "content": [
                "污池以其下，众流之所锺。",
                "尺水无长澜，蛟龙岂其容。",
                "顾予诚鄙薄，群俊枉高踪。",
                "得一不为少，虽多肯辞岂。",
                "譬如登圆坛，罗列璧与琮。",
                "又若飨钧天，左右间笙镛。",
                "文章烂照耀，应和相撞舂。",
                "而予处其间，眩晃不知从。",
                "退之亦尝云，青蒿倚长松。",
                "新阳发群枯，生意渐丰茸。",
                "暮雪浩方积，醁醅寒更浓。",
                "毋言轻此乐，此乐难屡逢。"
            ]
        },
        {
            "title": "感兴五首",
            "content": [
                "仕宦希寸禄，庶无饥寒迫。",
                "读书事文章，本以代耕织。",
                "学成颇自喜，禄厚愈多责。",
                "挟山以超海，事有非其力。",
                "君子贵量能，无轻食人食。"
            ]
        },
        {
            "title": "幽谷晚饮",
            "content": [
                "一径入蒙密，已闻流水声。",
                "行穿翠筱尽，忽见青山横。",
                "山势抱幽谷，谷泉含石泓。",
                "旁生嘉树林，上有好鸟鸣。",
                "鸟语谷中静，树凉泉影清。",
                "露蝉已嘒嘒，风溜时泠泠。",
                "渴心不待饮，醉耳倾还醒。",
                "嘉我二三友，偶同丘壑情。",
                "环流席高荫，置酒当峥嵘。",
                "是时新雨余，日落山更明。",
                "山色已可爱，泉声难久听。",
                "安得白玉琴，写以朱丝绳。"
            ]
        },
        {
            "title": "送朱职方提举运盐",
            "content": [
                "齐人谨盐筴，伯者之事尔。",
                "计口收其余，登耗以生齿。",
                "民充国亦富，粲若有条理。",
                "惟非三王法，儒者犹为耻。",
                "後世益不然，榷夺由汉始。",
                "权量自持操，屑屑已甚矣。",
                "穴◇如蜂房，熬波销海水。",
                "岂知戴白民，食淡有至死。",
                "物艰利愈厚，令出奸随起。",
                "良民陷盗贼，峻法难禁止。",
                "问官得几何，月课烦笞箠。",
                "公私两皆然，巧拙可知已。",
                "英英职方郎，文行粹而美。",
                "连年宿与泗，有政皆可纪。",
                "忽来从辟书，感激赴知己。",
                "闵然哀远人，吐策献天子。",
                "治国如治身，四民犹四体。",
                "奈何窒其一，无异釱厥趾。",
                "工作而商行，本末相表里。",
                "臣请通其流，为国扫泥滓。",
                "金钱归俯藏，滋味饱闾里。",
                "利害难先言，岁月可较比。",
                "盐官皆谓然，丞相曰可喜。",
                "适时乃为才，高论徒谲诡。",
                "夷吾苟今出，未以彼易此。",
                "隋堤树毵毵，汴水流弥弥。",
                "子行其勉旃，吾党方倾耳。"
            ]
        },
        {
            "title": "梅圣俞寄根杏",
            "content": [
                "鹅毛赠千里，所重以其人。",
                "鸭脚虽百个，得之诚可珍。",
                "问予得之谁，诗老远且贫。",
                "霜野摘林实，京师寄时新。",
                "封包虽甚微，采掇皆躬亲。",
                "物贱以人贵，人贤弃而沦。",
                "开缄重嗟惜，诗以报殷懃。"
            ]
        },
        {
            "title": "夏侯彦济武陟尉",
            "content": [
                "风烟地接怀，井邑富田垓。",
                "河近闻冰坼，山高见雨来。",
                "官闲同小隐，酒美足衔杯。",
                "好去东篱菊，迎霜正欲开。"
            ]
        },
        {
            "title": "端午帖子·温成合四首",
            "content": [
                "香黍筒为棕，灵苗艾作人。",
                "芳音邈已远，节物自常新。"
            ]
        },
        {
            "title": "夏享太庙摄事斋宫闻◇寄原甫",
            "content": [
                "四月田家麦穗稠，桑枝生椹鸟啁啾。",
                "凤城绿树知多少，何处飞来黄栗留。"
            ]
        },
        {
            "title": "端午帖子词二十首·皇帝合六首",
            "content": [
                "炎晖流烁薰风薰，草木蕃滋德泽均。",
                "畜药蠲痾虽故事，使民无疾乃深仁。"
            ]
        },
        {
            "title": "球场看山",
            "content": [
                "为爱南山紫翠峰，偶来仍值雪初融。",
                "自嫌前引朱衣吏，不称闲行白发翁。",
                "向老光阴双转毂，此身天地一飘蓬。",
                "何时粗报君恩了，去逐冥冥物外鸿。"
            ]
        },
        {
            "title": "驯鹿",
            "content": [
                "朝渴饮清池，暮饱眠深栅。",
                "◇媿主人恩，自非杀身难报德。",
                "主人施恩不待报，哀尔胡为网罗获。",
                "南山蔼蔼动春阳，吾欲纵尔山之傍。",
                "岩崖雪尽飞泉溜，涧谷风吹百草香。",
                "饮泉啮草当远去，山後山前射生户。"
            ]
        },
        {
            "title": "鴈",
            "content": [
                "来时沙碛已沙霜，飞过江南木叶黄。",
                "水阔天低云暗澹，朔风吹起自成行。"
            ]
        },
        {
            "title": "送京西提点刑狱张驾部",
            "content": [
                "太华之松千岁青，尝闻其下多茯苓。",
                "地灵山秀草木异，往往变化为人形。",
                "神仙不欲世人采，覆以云气常冥冥。",
                "台郎何年得真诀，服饵既久毛骨清。",
                "汝阳昔见今十载，丹颜益少方瞳明。",
                "郡斋政成罇俎乐，高谈日接无俗情。",
                "诏书忽下褎美绩，使车朝出行属城。",
                "职清事简称雅意，蠹书古箧晨装轻。",
                "洛阳花色笑春日，锦衣昼归闾里惊。",
                "自云就欲谢官去，乌纱白发西台卿。",
                "他年我亦老蒿少，愿乞仙粒分余馨。"
            ]
        },
        {
            "title": "冬後三日陪丁元珍游东山寺",
            "content": [
                "幕府文书日已稀，清◇岁晏喜札携。",
                "寒山带郭穿松路，瘦马寻春踏雪泥。",
                "翠藓苍崖森古木，绿萝盘石暗深溪。",
                "为贪赏物来犹早，迎腊梅花吐未齐。"
            ]
        },
        {
            "title": "送渭州王龙图",
            "content": [
                "汉军十万控山河，玉帐优游暇日多。",
                "夷狄从来怀信我，庙堂今不用干戈。",
                "吟余画角吹残月，醉里红灯炫绮罗。",
                "此乐直须年少壮，嗟唋心志已蹉跎。"
            ]
        },
        {
            "title": "游龙门分题十五首·鸳鸯",
            "content": [
                "画舷鸣两桨，日暮芳洲路。泛泛风波鸟，双双弄纹羽。",
                "爱之欲移舟，渐近还飞去。"
            ]
        },
        {
            "title": "春帖子词二十首·皇帝合六首",
            "content": [
                "朝云蔼蔼弄春晖，万木欣欣暖尚微。",
                "造化未尝私一物，各随妍丑自芳菲。"
            ]
        },
        {
            "title": "喜雨",
            "content": [
                "大雨虽霶霈，临辙分晴阴。",
                "小雨散浸淫，为润广且深。",
                "浸淫苟不止，利泽何穷已。",
                "无言雨大小，小雨农尤喜。",
                "宿麦已登实，新禾未抽秧。",
                "及时一日雨，终岁饱丰穰。",
                "夜响流◇霂，晨晖霁苍凉。",
                "川原净如洗，草木自生光。",
                "童稚喜瓜芋，耕夫望陂塘。",
                "谁云田家苦，此乐殊未央。"
            ]
        },
        {
            "title": "游龙门分题十五首·上山",
            "content": [
                "蹑蹻上高山，探险慕幽赏。初惊涧芳早，忽望岩扉敞。",
                "林穷路已迷，但逐樵歌响。"
            ]
        },
        {
            "title": "端午帖子·温成合四首",
            "content": [
                "珠箔凉颸入，金壶昼刻长。",
                "鸾台尘不动，销尽故时香。"
            ]
        },
        {
            "title": "寄题洛阳致政张少卿静居堂",
            "content": [
                "洛人皆种花，花发有时阑。",
                "君家独种玉，种玉产琅玕。",
                "子弟守家法，名声耸朝端。",
                "岁时归拜庆，闾里亦相欢。",
                "西台有道气，自少服灵丸。",
                "春酒养眉寿，童颜如渥丹。",
                "清谈不倦客，妙思喜挥翰。",
                "壮也已吏隐，兴余方挂冠。",
                "临风想高谊，怀禄愧盘桓。"
            ]
        },
        {
            "title": "刘秀才宅对弈",
            "content": [
                "乌巷招邀谢墅中，紫囊香佩更临风。",
                "尘惊野火遥知猎，目送云罗但听鸿。",
                "六著比犀鸣博胜，百娇柘矢捧壶空。",
                "解衣对子欢何极，玉井移阴下翠桐。"
            ]
        },
        {
            "title": "葛氏鼎",
            "content": [
                "大河昔决东南流，萧条东郡今止湫。",
                "我从故老问其由，云古五鼎藏高丘。",
                "地灵川秀草木稠，郁郁佳气蒸常浮。",
                "惟物伏见数有周，秘藏奇怪神所搜。",
                "天昏地惨鬼哭幽，至宝欲出风云愁。",
                "荡摇山川失维陬，九龙大战驱蛟◇。",
                "◇然岸裂轰云驫，滑人夜惊鸟嘲啁。",
                "妇走抱儿扶白头，苍生仰叫黄屋忧。",
                "聚徒百万如蚍蜉，千金一扫随浮沤。",
                "天旋海沸动九州，此鼎始出人间留。",
                "滑人得之不敢收，奇模古质非今侔。",
                "器大难用识者不，以示世俗遭掫揄。",
                "明堂会朝飨诸侯，饔官有品供王羞。",
                "调以五味烹全牛，时有用舍吾无求。",
                "二三子学雕琳球，见之始惊中叹愀。",
                "披荒斲古争穷搜，苦语难出声咿嚘。",
                "马图出河龟负畴，自古怪说何悠悠。",
                "嗟吾老矣不能休，勉强作诗◇效尤。"
            ]
        },
        {
            "title": "有赠余以端溪绿石枕与蕲州竹簟皆佳物也余既",
            "content": [
                "端溪琢出缺月样，蕲州织成双水纹。",
                "呼儿置枕展方簟，赤日正午天无云。",
                "黄琉璃光绿玉润，莹净冷滑无埃尘。",
                "忆昨开封暂陈力，屡乞残骸避烦剧。",
                "圣君哀怜大臣闵，察见衰病非虚饰。",
                "犹蒙不使如罪去，特许迁官还旧职。",
                "选材临事不堪用，见利无◇惟苟得。",
                "一从僦舍居城南，官不坐曹门少客。",
                "自然唯与睡相宜，以赖遭闲何惬适。",
                "从来羸苶苦疲困，况此烦歊正炎赫。",
                "少壮喘息人莫听，中年鼻轩尤恶声。",
                "痴儿掩耳谓雷作，◇妇惊窥疑釜鸣。",
                "苍蝇蠛蠓任缘扑，蠹书懒架抛纵横。",
                "神昏气浊一如此，言语思虑何由清。",
                "尝闻李白好饮酒，欲与铛杓同生死。",
                "我今好睡又过之，身与二物为三尔。",
                "江西得请在旦暮，收拾归装从此始。",
                "终当卷簟携枕去，筑室买田清颍尾。",
                "",
                ""
            ]
        },
        {
            "title": "和丁宝臣游甘泉寺",
            "content": [
                "江上孤峰蔽绿萝，县楼终日对嵯峨。",
                "丛林已废姜祠在，事迹难寻楚语讹。",
                "空余一派寒岩侧，澄碧泓渟涵玉色。",
                "野僧岂解惜清泉，蛮俗那知为胜迹。",
                "西陵老令好寻幽，时共登临向此游。",
                "欹危一迳穿林樾，盘石苍苔留客歇。",
                "山深云日变阴晴，涧栢岩松度岁青。",
                "谷里花开知地暖，林间鸟语作春声。",
                "依依渡口夕阳时，却望层峦在翠微。",
                "城头暮鼓休催客，更待横江弄月归。"
            ]
        },
        {
            "title": "和晏尚书夏日偶至郊亭",
            "content": [
                "关关啼鸟树交阴，雨过西城野色侵。",
                "避暑谁能陪剧饮，清歌自可涤烦襟。",
                "稻花欲秀蝉初嘒，菱蔓初长水正深。",
                "知有江湖杳然意，扁舟应许共追寻。"
            ]
        },
        {
            "title": "镇阳读书",
            "content": [
                "春深夜苦短，灯冷焰不长。",
                "尘蠹文字细，病眸濮无光。",
                "坐久百骸倦，中遭群虑戕。",
                "寻前顾後失，得一念十忘。",
                "乃知学在少，老大不可强。",
                "废书谁与语，叹息自悲伤。",
                "因忆石夫子，徂徕有茅堂。",
                "前年来京师，讲学居上庠。",
                "青衫缀朝士，面有数亩桑。",
                "不耐群儿嗤，束书归故乡。",
                "却寻茅堂在，高卧泰山傍。",
                "圣经日陈前，弟子罗两厢。",
                "大论叱佛老，高声诵虞唐。",
                "宾朋足枣栗，儿女饱糟糠。",
                "虽云待官阙，便欲解朝裳。",
                "有似蚕作茧，缩身思自藏。",
                "嗟我一何愚，贪得不自量。",
                "平生事笔砚，自可娱文章。",
                "开口揽时事，论议争煌煌。",
                "退之尝有云，名声暂膻香。",
                "误蒙天子知，侍从列班行。",
                "官荣日已宠，事业闇不彰。",
                "器小以任大，跻颠理之堂。",
                "圣君虽不诛，在汝岂自遑。",
                "不能虽欲止，怳若失其方。",
                "却欲寻旧学，旧学已榛荒。",
                "有类邯郸步，两失皆茫茫。",
                "便欲乞身去，君恩厚须偿。",
                "又欲求一州，俸钱买归装。",
                "譬如归巢鸟，将栖少徊翔。",
                "自觉诚未晚，收愚老缣缃。"
            ]
        },
        {
            "title": "至喜堂新开北轩手植楠木两株走笔呈元珍表臣",
            "content": [
                "为怜碧砌宜佳树，自斸苍苔选绿丛。",
                "不向芳菲趁开落，直须霜雪见青◇。",
                "披条泫转清晨露，响叶萧骚半夜风。",
                "时扫浓阴北窗下，一枰闲且伴衰翁。"
            ]
        },
        {
            "title": "谢判官幽谷种花",
            "content": [
                "浅深红白宜相间，先後仍须次第栽。",
                "我欲四时携酒去，莫教一日不花开。"
            ]
        },
        {
            "title": "送黄通之郧乡",
            "content": [
                "君子贵从俗，小官能养贤。",
                "无惭折腰吏，勉食落头鲜。",
                "困有亨之理，穷当志益坚。",
                "惟宜少近祸，亲发况皤然。"
            ]
        },
        {
            "title": "送谢中舍二首",
            "content": [
                "嘉闻嘉誉蔼淮壖，又看吴帆解画船。",
                "陇亩遗民谈旧政，江山余思入新篇。",
                "人生白首吾今尔，仕路青云子勉旃。",
                "举棹南风吹酒醒，离觞莫惜少留连。"
            ]
        },
        {
            "title": "张主簿东斋",
            "content": [
                "官舍掩寒扉，聊同隐者栖。",
                "浮流穿竹过，山鸟入城啼。",
                "宾主高谈胜，心冥外物齐。",
                "惟应朝枕梦，长厌隔邻鸡。"
            ]
        },
        {
            "title": "送余姚陈寺丞",
            "content": [
                "铜墨佩腰间，中流望若仙。",
                "鸣蝉汴河柳，画鷁越乡船。",
                "下濑逢江鴈，瞻氛落海鸢。",
                "山川仍客思，尽入隐侯篇。"
            ]
        },
        {
            "title": "贺九龙庙祈雪有应",
            "content": [
                "真宰调神化，幽灵应不言。",
                "朝云九渊闇，暮霰六花繁。",
                "朔吹萦归旆，宾裾载後轩。",
                "睢园有客赋，郢曲几人翻。",
                "槐座方虚位，锋车伫改辕。",
                "愿移盈尺瑞，为雨遍群元。"
            ]
        },
        {
            "title": "水磨亭子",
            "content": [
                "多病山斋厌郁蒸，经时久不到东城。",
                "新荷出水双飞鹭，乔木成阴百啭◇。",
                "载酒未妨佳客醉，凭高仍见老农耕。",
                "史君自有林泉趣，不用丝篁乱水声。"
            ]
        },
        {
            "title": "详定幕次呈同舍",
            "content": [
                "来时宫柳绿初匀，坐见红芳几番新。",
                "蜂蜜满房花结子，还家何处觅残春。"
            ]
        },
        {
            "title": "谢人寄双桂树子",
            "content": [
                "有客赏芳丛，移根自幽谷。",
                "为怀山中趣，爱此岩下绿。",
                "晓露秋晖浮，清阴药栏曲。",
                "更待繁花白，邀君弄芳馥。"
            ]
        },
        {
            "title": "端午帖子词二十首·皇后合五首",
            "content": [
                "画扇催迎暑，灵符喜辟邪。",
                "风光丽宫禁，时节重仙家。"
            ]
        },
        {
            "title": "送薛水部通判并州",
            "content": [
                "胸怀磊落逢知己，气略纵横负壮心。",
                "玉麈生风宾满坐，金鳞照甲士如林。",
                "牛羊日暖山田美，雨雪春寒土屋深。",
                "自古幽并重豪侠，祗应行乐费黄金。"
            ]
        },
        {
            "title": "过钱文僖公白莲庄",
            "content": [
                "城南车马地，行客过徘徊。",
                "野水寒犹入，余花晚自开。",
                "命宾曾授简，开府最多才。",
                "今日西州路，何人更独来。"
            ]
        },
        {
            "title": "寄刘都官",
            "content": [
                "别後山光寒更绿，秋深酒美色仍清。",
                "绕亭黄菊同君种，独对残芳醉不成。"
            ]
        },
        {
            "title": "和圣俞春雨",
            "content": [
                "檐瓦萧萧雨势疏，寂寥官舍与君俱。",
                "身遭锁闭如鹦鹉，病识阴晴似鹁鸪。",
                "年少自愁花烂熳，春寒偏著老肌肤。",
                "莫嫌来往传诗句，不尔须当泥酒壶。"
            ]
        },
        {
            "title": "答枢密吴给事见寄",
            "content": [
                "老得闲来兴味长，问将何事送余光。",
                "春寒拥被三竿日，宴坐忘言一炷香。",
                "报国愧无功尺寸，归田仍值岁丰穰。",
                "枢庭任重才余暇，犹有新篇寄草堂。"
            ]
        },
        {
            "title": "端午帖子词二十首·皇后合五首",
            "content": [
                "覆槛午阴黄鸟啭，烘帘晓日绛榴繁。",
                "天子彩缕争新巧，共续千龄奉至尊。"
            ]
        },
        {
            "title": "登绛州富公嵩巫亭示同行者",
            "content": [
                "群峰拥轩槛，竹树阴漠漠。公胡苦思山，规构自心作。",
                "惟予爱山者，初仕即京洛。嵩峰三十六，终日对高阁。",
                "阴晴无朝暮，紫气常浮泊。雄然九州中，气象压寥廓。",
                "亦尝步其巅，培塿视四岳。其後窜荆蛮，始识峡山恶。",
                "长江泻天来，巨石忽开拓。始疑茫昧初，浑沌死镌鏧。",
                "神功夜催就，万仞成一削。尤奇十二峰，隐见入冥邈。",
                "人踪断攀缘，异物宜所诧。顾瞻但徘徊，想像逢绰约。",
                "嵩山近可爱，泉石吾已诺。终期友幽人，白首老云壑。",
                "荆巫惜遐荒，诡怪杳难貌。至今清夜思，魂梦辄飞愕。",
                "偶来玩兹亭，尘眼刮昏膜。况逢秋雨霁，浓翠新染濯。",
                "峰端上明月，且可留幽酌。"
            ]
        },
        {
            "title": "拟玉台体七首·欲眠",
            "content": [
                "行人夜已断，明河南陌头。",
                "双璫不拟解，更欲要君留。"
            ]
        },
        {
            "title": "斋宫尚有残雪思作学士时摄事于此尝有闻◇诗",
            "content": [
                "两京平日接英髦，不独诗豪酒亦豪。",
                "休把青铜照双鬓，君谟今已白刁骚。",
                "",
                ""
            ]
        },
        {
            "title": "送张屯田归洛歌",
            "content": [
                "昔年洛浦见花落，曾作悲歌歌落花。",
                "愁来欲遣何可柰，时向金河寻杜家。",
                "杜家花虽非绝品，犹可开颜为之饮。",
                "少年意气易成懽，醉不还家伴花寝。",
                "一来京国两伤春，憔悴穷愁九陌尘。",
                "红房紫莟处处有，骑马欲寻无故人。",
                "黄河三月入隋河，河水多时怅望多。",
                "为怜此水来何处，中有伊流与洛波。",
                "忽闻君至自西京，洗眼相看眼暂明。",
                "心衰面老畏人问，惊我瘦骨清如冰。",
                "今年七月妹丧夫，稚儿孀女啼呱呱。",
                "季秋九月予丧妇，十月厌厌成病躯。",
                "端居移病新城下，日不出门无过者。",
                "独行时欲强高歌，一曲未终双涕洒。",
                "可怜明月与春风，岁岁年年事不同。",
                "暂别已嗟非旧态，再来应是作衰翁。",
                "感时惜别情无已，无酒送君空有泪。",
                "西归必有问君人，为道别来今若此。"
            ]
        },
        {
            "title": "初秋普明寺竹林小饮饯梅圣俞分韵得亭皋木叶",
            "content": [
                "临水复欹石，陶然同醉醒。",
                "山霞坐未敛，池月来亭亭。",
                "",
                ""
            ]
        },
        {
            "title": "宋宣献公挽词三首",
            "content": [
                "识度推明哲，风猷蔼缙绅。",
                "何言止中寿，遂不秉洪钧。",
                "翰墨时争宝，词章晚愈新。",
                "哭哀文伯母，悲感路傍人。"
            ]
        },
        {
            "title": "狎鸥亭",
            "content": [
                "险夷一节如金石，勋德俱高映古今。",
                "岂止忘机鸥鸟信，陶钧万物本无心。"
            ]
        },
        {
            "title": "酬孙延仲龙图",
            "content": [
                "洛社当年盛莫加，洛阳耆老至今夸。",
                "死生零落余无几，齿发衰残各可嗟。",
                "北库酒醪君旧物，西湖烟水我如家。",
                "已将二美交相胜，仍枉新肩丽彩霞。"
            ]
        },
        {
            "title": "秋晚凝翠亭",
            "content": [
                "黄叶落空城，青山遶官廨。",
                "风云凄已高，岁月惊何迈。",
                "陂田寒未收，野水浅生派。",
                "晴林紫榴坼，霜日红梨晒。",
                "萧疏喜竹劲，寂寞伤兰败。",
                "丛菊如有情，幽芳慰孤介。",
                "嘉客日可携，寒醅美新醡。",
                "登临无厌频，冰雪行即届。"
            ]
        },
        {
            "title": "和圣俞唐书局後丛莽中得芸香一本之作用其韵",
            "content": [
                "有芸黄其华，在彼众草中。",
                "清香濯晓露，秀色摇春风。",
                "幸依华堂阴，一顾曾不蒙。",
                "大雅彼君子，偶来从学宫。",
                "文章高一世，论议伏群公。",
                "多识由博学，新篇匪雕虫。",
                "唱酬烂众作，光煇发幽丛。",
                "在物苟有用，得时宁久穷。",
                "可嗟凡草木，粪壤自青红。"
            ]
        },
        {
            "title": "离彭婆值雨投临汝驿回寄张九屯田司录",
            "content": [
                "投馆野花边，羸骖晚不前。",
                "山桥断行路，溪雨涨春田。",
                "树冷无栖鸟，村深起暮烟。",
                "洛阳山已尽，休更望伊川。"
            ]
        },
        {
            "title": "野鹊",
            "content": [
                "鲜鲜毛羽耀朝辉，红粉墙头绿树枝。",
                "日暖风轻言语软，应将喜报主人知。"
            ]
        },
        {
            "title": "会老堂",
            "content": [
                "古来交道愧难终，此会今时岂易逢。",
                "出处三朝俱白首，凋零万木见青松。",
                "公能不远来千里，我病犹堪釂一锺。",
                "已胜山阴空兴尽，且留归驾为从容。"
            ]
        },
        {
            "title": "谷正至始得先所寄书及诗不胜喜慰因书数韵奉",
            "content": [
                "寒日照深巷，柴门朝尚闭。",
                "有客自江来，尺书千里至。",
                "启书复何云，但言南北异。",
                "南方地常暖，风物称佳丽。",
                "梅蘤入新年，兰皋动芳气。",
                "乐哉登临兴，岂厌江湖滞。",
                "伊予方寂寞，刻苦穷文字。",
                "万国会王州，群英驰◇轨。",
                "方朔常苦饿，子云非官意。",
                "岁暮惨风尘，官闲倦朝市。",
                "出处一云别，所思宁可冀。",
                "春江有归鴈，但使音书继。",
                "",
                ""
            ]
        },
        {
            "title": "夜意",
            "content": [
                "蕙炷炉薰断，兰膏烛艳煎。",
                "夜风多起籁，晓月渐亏弦。",
                "鹊去星低汉，乌啼树暝烟。",
                "惟应墙外柳，三起复三眠。"
            ]
        },
        {
            "title": "南獠",
            "content": [
                "洪宋区夏广，恢张际四维。",
                "狂孽久不耸，民物含春熙。",
                "耆稚适所尚，游泳光华时。",
                "遽然摄提岁，南獠掠边陲。",
                "予因叩村叟，此事曷如斯。",
                "初似却人问，未语先涕垂。",
                "收涕谢客问，为客陈始基。",
                "抚水有上源，水浅山嶮巇。",
                "生民三千室，聚此天一涯。",
                "狼勇复轻脱，性若鹿与麋。",
                "男夫不耕凿，刀兵动相随。",
                "宜融两境上，杀人取其赀。",
                "因斯久久来，此寇易为羁。",
                "鼠窃及蚁聚，近里焉敢窥。",
                "势亦不久住，官军来即驰。",
                "景德祥符後，时移事亦移。",
                "四辅哲且善，天子仁又慈。",
                "将军称招安，兵非羽林儿。",
                "龙江一牧拙，逻骑材亦非。",
                "威惠不兼济，徒以官力欺。",
                "智略仍复短，从此难羁縻。",
                "引兵御甲岭，部阵自参差。",
                "锋镝殊未接，士卒心先离。",
                "奔走六吏死，明知国挫威。",
                "自兹贱声震，直寇融州湄。",
                "县宇及民庐，毁荡无孑遗。",
                "利镞淬诸毒，中肤无药医。",
                "长刀断人股，横尸满通逵。",
                "妇人及孳产，驱负足始归。",
                "堂堂过城戍，何人敢正窥。",
                "外计削奏疏，一一闻宸闱。",
                "赫尔天斯怒，选将兴王师。",
                "精甲二万余，猛毅如虎貔。",
                "剑戟凛秋霜，旌棨闪朝曦。",
                "八营与七萃，岂得多于兹。",
                "外统三路进，小敌胡能为。",
                "前驱已压境，後军犹未知。",
                "逶迤至蛮域，但见空稻畦。",
                "搜罗一月余，不战师自罢。",
                "荷戈莫言苦，负粮深可悲。",
                "哀哉都督邮，无辜遭屠糜。",
                "哓咋计不出，还出招安辞。",
                "半降半来拒，蛮意犹狐疑。",
                "厚以缯锦赠，狙心诈为卑。",
                "戎帐草草起，贼戈蹑背挥。",
                "我聆老叟言，不觉颦双眉。",
                "吮毫兼叠简，占作南獠诗。",
                "愿值采诗官，一敷于彤墀。"
            ]
        },
        {
            "title": "送刘半千平阳簿",
            "content": [
                "岭梅归驿路迢迢，越鸟巢倾木半乔。",
                "松径就荒聊应召，桂丛留隐定相招。",
                "家庭噪鹊争喧树，夜帐惊猿自拥条。",
                "何处秋风催客鬓，青丝恐逐物华凋。"
            ]
        },
        {
            "title": "和太傅杜相公宠示之作",
            "content": [
                "平生孤拙荷公知，敢向公前自衒诗。",
                "忧患飘流诚已甚，文辞衰落固其宜。",
                "非高仅比巴音下，少味还同鲁酒漓。",
                "两辱嘉篇永为宝，岂惟荣耀托当时。"
            ]
        },
        {
            "title": "七言二首答黎教授",
            "content": [
                "共坐栏边日欲斜，更将金蕊泛流霞。",
                "欲知却老延龄药，百草枯时始见花。"
            ]
        },
        {
            "title": "和原父扬州六题·蒙谷}",
            "content": [
                "一径崎岖入谷中，翠条红刺罥春丛。",
                "花深时有人相应，竹密初疑路不通。"
            ]
        },
        {
            "title": "春帖子词二十首·皇帝合六首",
            "content": [
                "玉琯气来灰已动，东郊风至晓先迎。",
                "乾坤有信如符契，草木借知但发生。"
            ]
        },
        {
            "title": "劳停驿",
            "content": [
                "孤舟转山曲，豁尔见平川。",
                "树杪帆初落，峰头月正圆。",
                "荒烟几家聚，瘦野一刀田。",
                "行客愁明发，惊滩鸟道前。"
            ]
        },
        {
            "title": "送贾推官赴绛州",
            "content": [
                "白云汾水上，人北鴈南飞。",
                "行李山川远，风霜草木腓。",
                "郡斋宾榻挂，幕府羽书稀。",
                "最有题舆客，偏思玉麈挥。"
            ]
        },
        {
            "title": "送龙茶与许道人",
            "content": [
                "颍阳道士青霞客，来似浮云去无迹。",
                "夜朝北斗太清坛，不道姓名人不识。",
                "我有龙团古苍璧，九龙泉深一百尺。",
                "凭君汲井试烹之，不是人间香味色。"
            ]
        },
        {
            "title": "扶沟知县周职方录示白鹤宫苏才翁子美赠黄道",
            "content": [
                "能棋好饮一道士，醉墨狂吟二谪仙。",
                "道士不闻乘白鹤，谪仙今已揜黄泉。",
                "古来豪杰皆如此，谁拂尘埃为惘然。",
                "华发郎官才调美，更将新句续遗篇。",
                "",
                ""
            ]
        },
        {
            "title": "寄题沙溪宝锡院",
            "content": [
                "为爱江西物物佳，作诗尝向北人夸。",
                "青林霜日换枫叶，白水秋风吹稻花。",
                "酿酒烹鸡留醉客，鸣机织苎遍山家。",
                "野僧独得无生乐，终日焚香坐结跏。"
            ]
        },
        {
            "title": "赴集禧宫祈雪追忆从先皇驾幸泫然有感",
            "content": [
                "琳阙迢迢倚瑞烟，忆陪游豫入新年。",
                "云深晓日开宫殿，水阔春风扬管弦。",
                "千骑清尘回辇路，万家明月放灯天。",
                "一朝人事凄凉改，惟有灵光独岿然。"
            ]
        },
        {
            "title": "题张损之学士兰皋亭",
            "content": [
                "碕岸接芳蹊，琴觞此自怡。",
                "林花朝落砌，山月夜临池。",
                "雨积蛙鸣乱，春归鸟哢移。",
                "惟应乘兴客，不待主人知。"
            ]
        },
        {
            "title": "送胡学士知湖州",
            "content": [
                "武平天下才，四十滞铅椠。",
                "忽乘使君舟，归榜不可缆。",
                "都门春渐动，柳色缘将暗。",
                "挂帆千里风，水阔江灩灩。",
                "吴兴水精宫，楼阁在寒监。",
                "橘柚秋苞繁，乌程春瓮酽。",
                "清谈越客醉，屡舞吴娘艳。",
                "寄诗毋惮频，以慰离居念。"
            ]
        },
        {
            "title": "忆龙门",
            "content": [
                "楚客有归心，因声道故岑。",
                "依依动春色，蔼蔼望香林。",
                "山日岩边下，溪云水上◇。",
                "遥知怀洛社，应复动乡吟。"
            ]
        },
        {
            "title": "自河北贬滁州初入汴河闻鴈",
            "content": [
                "阳城淀里新来鴈，趁伴南飞逐越船。",
                "野岸柳黄霜正白，五更惊破客愁眠。"
            ]
        },
        {
            "title": "箕山",
            "content": [
                "朝下黄芦坂，夕望箕山云。",
                "缅怀巢上客，想彼岩中人。",
                "弱岁慕高节，壮年婴世纷。",
                "漱流羡颍水，振衣嗟洛尘。",
                "空祠乱惊鸟，山木含余曛。",
                "聊兹谢芝桂，归月及新春。"
            ]
        },
        {
            "title": "谢公挽词三首",
            "content": [
                "乐事与良辰，平生爱洛滨。",
                "泉台一闭夜，蒿里不知春。",
                "翰墨犹新泽，图书已素尘。",
                "堪怜寝门哭，犹有旧时宾。"
            ]
        },
        {
            "title": "奉和刘舍人初雪",
            "content": [
                "夜雪填空晓更飘，龙墀风冷佩声高。",
                "琼花落处萦仙仗，玉殿光中认赭袍。",
                "下直笑谈多乐事，平时樽酒属吾曹。",
                "羡君年少才无敌，顾我虽衰饮尚豪。"
            ]
        },
        {
            "title": "高楼",
            "content": [
                "六曲雕栏百尺楼，帘波不定瓦如流。",
                "浮云已映楼西北，更向云西待月钩。"
            ]
        },
        {
            "title": "谢观文理尚书惠西京牡丹",
            "content": [
                "京师轻薄儿，意气多豪侠。",
                "争夸朱颜年少，肯慰白发将花插。",
                "尚书好事与俗殊，怜我霜毛苦萧飒。",
                "赠以洛阳花满盘，◇丽争奇红紫杂。",
                "两京相去五百里，几日驰来足何捷。",
                "紫檀金粉香未吐，绿萼红苞露犹浥。",
                "谓我尝为洛阳客，颇向此花曾涉猎。",
                "忆昔进士初登科，始事相公沿吏牒。",
                "河南官属尽贤俊，洛城池◇相连接。",
                "我时年才二十余，每到花开如蛱蝶。",
                "姚黄魏红腰带◇，泼墨齐头藏绿叶。",
                "鹤翎添色又其次，此外虽妍犹婢妾。",
                "尔来不觉三十年，岁月才如熟羊胛。",
                "无情草木不改色，多难人生自摧拉。",
                "见花了了虽旧识，感物依依几擦睫。",
                "念昔逢花必沽酒，起坐驩呼屡倾榼。",
                "而今得酒复何为，爱花绕之空百匝。",
                "心衰力懒难勉强，与昔一何殊勇怯。",
                "感公意厚不知报，墨笔淋漓口徒嗫。"
            ]
        },
        {
            "title": "暮春有感",
            "content": [
                "幽忧无以销，春日静愈长。",
                "薰风入花骨，花枝午低昂。",
                "往来采花蜂，清蜜未满房。",
                "春事已烂漫，落英渐飘扬。",
                "蛱蝶无所为，飞飞助其忙。",
                "啼鸟亦屡变，新音巧调篁。",
                "游丝最无事，百尺拖晴光。",
                "天工施造化，万物感春阳。",
                "我独不知春，久病卧空堂。",
                "时节去莫挽，浩歌自成伤。"
            ]
        },
        {
            "title": "嵩山十二首·天门",
            "content": [
                "石径方盘纡，双峰忽中断。",
                "呀豁青冥间，畜泄烟云乱。",
                "杉萝试举手，自可阶天汉。"
            ]
        },
        {
            "title": "霜",
            "content": [
                "一夜新霜著瓦轻，芭旧心折败荷倾。",
                "奈寒惟有东篱菊，金蕊繁开晓更清。"
            ]
        },
        {
            "title": "重赠刘原父",
            "content": [
                "忆昨君当使北时，我往别君饮君家。",
                "爱君小鬟初买得，如手未触新开花。",
                "醉中上马不知夜，但见九陌灯火人諠哗。",
                "归来不记与君别，酒醒起坐空咨嗟。",
                "自我我亦随往矣，行即逢君何恨邪。",
                "岂知前後不相及，岁月◇◇行无涯。",
                "古北岭口踏新雪，马盂山西看落霞。",
                "风云暮惨失道路，◇谷夜静闻◇◇。",
                "行迷方向但看日，度尽山险方逾沙。",
                "客心渐远诚易感，见君虽晚喜莫加。",
                "我後君归祗十日，君先跃马未足夸。",
                "新年花发见回鴈，归路柳暗藏娇鸦。",
                "而今春物已烂漫，念昔草木冰未芽。",
                "人生每苦劳事役，老去尚能怜物华。",
                "从今有暇即相过，安得载酒长盈车。"
            ]
        },
        {
            "title": "乐郊诗",
            "content": [
                "乐郊何所乐，所乐从公游。",
                "三日公不出，其民蹙然愁。",
                "一闻车马音，从者如云浮。",
                "吾问郓之人，无乃失业不。",
                "云惟安其业，然後乐其休。",
                "乐郊何所有，胡不考公诗。",
                "有山在其东，有水出逶夷。",
                "有台以临望，有沼以游嬉。",
                "俯仰迷上下，朱栏映清池。",
                "草木非一种，青红随四时。",
                "其余虽琐屑，处置各有宜。",
                "乐郊何以名，吾为本其意。",
                "自古贤哲人，所存非一世。",
                "当时偶然迹，来者因不废。",
                "郓非公久留，公去民孰赖。",
                "此亭公所登，此树公所憩。",
                "俾民百年思，岂取一日醉。"
            ]
        },
        {
            "title": "和原甫舍人阁下午寝归有作",
            "content": [
                "遥知好睡紫微郎，枕簟消薰绿蕙芳。",
                "五色诏成人不到，万年风动阁生凉。",
                "平时下直归宜早，陋巷相过意未忘。",
                "杨子不烦多载酒，主人犹可具黄粱。"
            ]
        },
        {
            "title": "谁言答圣俞见寄兼简东京诸友",
            "content": [
                "昔君居洛阳，乐事无时有。",
                "窦府富文章，谢墅从亲友。",
                "丰年政颇简，命驾时为偶。",
                "不问竹林主，仍携步兵酒。",
                "芬芳弄嘉月，翠绿相森茂。"
            ]
        },
        {
            "title": "愁牛岭",
            "content": [
                "邦人尽说畏愁牛，不独牛愁我亦愁。",
                "终日下山行百转，却从山脚望山头。"
            ]
        },
        {
            "title": "晏太尉西园贺雪歌",
            "content": [
                "阴阳乖错乱五行，穷冬山谷暖不冰。",
                "一阳且出在地上，地下谁发万物萌。",
                "太阴当用不用事，盖由奸将不斩亏国刑。",
                "遂令邪风伺间隙，潜中瘟疫於疲氓。",
                "神哉陛下至仁圣，忧勤悬祷通精诚。",
                "圣人与天同一体，意未发口天已听。",
                "忽收寒威还水官，正时肃物凛以清。",
                "寒风得势猎猎走，瓦乾霰急落不停。",
                "恍然天地半夜白，群鸡失晓不及鸣。",
                "清晨拜表东上合，郁郁瑞气盈宫庭。",
                "退朝骑马下银阙，马滑不惯行瑶琼。",
                "晚趋宾馆贺太尉，坐觉满路流欢声。",
                "便开西园扫征步，正见玉树花凋零。",
                "小轩却坐对山石，拂拂酒面红烟生。",
                "主人与国共休戚，不惟喜悦将丰登。",
                "须怜铁甲冷彻骨，四十余万屯边兵。"
            ]
        },
        {
            "title": "寄谢晏尚书二绝",
            "content": [
                "烂漫残芳不可收，归来惆怅失春游。",
                "绿阴深处闻啼鸟，犹得追闲果下骝。"
            ]
        },
        {
            "title": "射生户",
            "content": [
                "射生户，前日献一豹，",
                "今日献一狼。豹因伤我牛，",
                "狼因食我羊。狼豹诚为害人物，",
                "县官赏之缣五匹。射生户，",
                "持缣归。为人除害固可赏，",
                "贪功趋利尔勿为。弦弓毒矢无妄发，",
                "恐尔不识麒麟儿。"
            ]
        },
        {
            "title": "嵩山十二首·天池",
            "content": [
                "高步登天池，灵源湛然吐。",
                "俯窥不可见，渊默神龙护。",
                "静夜天籁寒，宿客疑风雨。"
            ]
        },
        {
            "title": "琅琊山六题·琅琊溪",
            "content": [
                "空山雪消溪水涨，游客渡溪横古槎。",
                "不知溪源来远近，但见流出山中花。"
            ]
        },
        {
            "title": "郡斋书事寄子履",
            "content": [
                "使君居处似山中，吏散焚香一室空。",
                "雨过紫苔惟鸟迹，夜凉苍桧起天风。",
                "白醪酒嫩迎秋熟，红棘林繁喜岁岂。",
                "寄语瀛洲未归客，醉翁今已作僊翁。"
            ]
        },
        {
            "title": "伊川独游",
            "content": [
                "绿树遶伊川，人行乱石间，",
                "寒云依晚日，白鸟向青山。",
                "路转香林出，僧归野渡闲。",
                "岩阿谁可访，兴尽复空还。"
            ]
        },
        {
            "title": "郡人献花",
            "content": [
                "蝶遶蜂游露满盘，芳条可惜折来残。",
                "我缘多病经春卧，砌下花开不暇看。"
            ]
        },
        {
            "title": "春日西湖寄谢法曹歌",
            "content": [
                "西湖春色归，春水绿于染。",
                "群芳烂不收，东风落如糁。",
                "参军春思乱如云，白发题诗愁送春；遥知湖上一樽酒，能忆天涯万里人。",
                "万里思春尚有情，忽逢春至客心惊；雪消门外千山绿，花发江边二月晴。",
                "少年把酒逢春色，今日逢春头已白。",
                "异乡物态与人殊，惟有东风旧相识。",
                "",
                ""
            ]
        },
        {
            "title": "留守相公移镇汉东",
            "content": [
                "周郊彻楚垧，旧相拥新旌。",
                "路识青山在，人今白首行。",
                "问农穿稻野，候节见梅英。",
                "腰组人稀识，偏应邸吏惊。"
            ]
        },
        {
            "title": "鹎鵊词",
            "content": [
                "龙楼凤阙郁峥嵘，荣宫不闻更漏声。",
                "红纱蜡烛愁夜短，绿窗鹎鵊催天明。",
                "一声两声人渐起，金井辘轳闻汲水。",
                "三声四声促严妆，红靴玉带奉君王。",
                "万年枝软风露湿，上下枝间声转急。",
                "南衙促仗三卫列，九门放钥千官入。",
                "重城禁◇锁池台，此鸟飞从何处来。",
                "君不见颍河东岸村陂阔，山禽野鸟常嘲◇。",
                "田家惟听夏鸡声，夜夜◇头耕晓月。",
                "可怜此乐独吾知，眷恋君恩今白发。"
            ]
        },
        {
            "title": "七交七首·梅主簿",
            "content": [
                "圣俞翘楚才，乃是东南秀。",
                "玉山高岑岑，映我觉形陋。",
                "离骚喻草香，诗人识鸟兽。",
                "城中争拥鼻，欲学不能就。",
                "平日礼文贤，宁久滞奔走。"
            ]
        },
        {
            "title": "和景仁试明经大义多不通有感",
            "content": [
                "庠序制犹阙，乡闾教不行。",
                "古於经学政，今也艺虚名。",
                "来者益可鄙，待之因愈轻。",
                "无徒诮其陋，讲劝在公卿。"
            ]
        },
        {
            "title": "和江邻几学士桃花",
            "content": [
                "草上红多枝上稀，芳条绿萼忆来时。",
                "见桃著子始归後，谁道仙花开落迟。"
            ]
        },
        {
            "title": "和韩学士襄州闻喜亭置酒",
            "content": [
                "◇嶭高城汉水边，登临谁与共跻攀。",
                "清川万古流不尽，白鸟双飞意自闲。",
                "可笑沉碑忧岸谷，谁能把酒对江山。",
                "少年我亦曾游目，风物今思一梦还。"
            ]
        },
        {
            "title": "奉答圣俞宿直见寄之作",
            "content": [
                "寒夜分曹直，严城隔几层。",
                "予惭批凤诏，君叹守萤灯。",
                "病骨羸漳浦，官书蠹羽陵。",
                "无嫌学舍冷，文字比清冰。"
            ]
        },
        {
            "title": "太傅相公入陪大祀以疾不行圣恩优贤诏书俞允",
            "content": [
                "驿骑频来急诏随，都人相与窃嗟咨。",
                "自非峻节终无改，安得清衷久益思。",
                "前席盖将求谠议，在庭非为乏陪祠。",
                "尊贤优老朝家美，他日安车召未迟。",
                "",
                ""
            ]
        },
        {
            "title": "和晏尚书自嘲",
            "content": [
                "未归归即秉鸿钧，偷醉关亭醉几春。",
                "与物有情宁易得，莫嗔花解久留人。"
            ]
        },
        {
            "title": "送谢中舍二首",
            "content": [
                "滁南幽谷抱山斜，我凿清泉子种花。",
                "故事已传遗老说，世人今作画图夸。",
                "金闺引籍子方壮，白发盈簪我可嗟。",
                "试问弦歌为县政，何如◇俎乐无涯。"
            ]
        },
        {
            "title": "永昭陵挽词三首",
            "content": [
                "干戈不用臻无事，朝野多欢乐有年。",
                "便坐看挥飞白笔，侍臣新和◇梁篇。",
                "衣冠忽见藏原庙，箫鼓愁闻向洛川。",
                "寂寞秋风群玉殿，还同恍惚梦钧天。"
            ]
        },
        {
            "title": "雪中寄友人",
            "content": [
                "楚岸梅香半入依，冻云银铄晓光飞。",
                "遥应便面逢人处，走马章街失路归。"
            ]
        },
        {
            "title": "感二子",
            "content": [
                "黄河一千年一清，岐山鸣凤不再鸣。",
                "自从苏梅二子死，天地寂默收雷声。",
                "百虫坏户不启蛰，万木逢春不发萌。",
                "岂无百鸟解言语，喧呼终日无人听。",
                "二子精思极搜抉，天地鬼神无遁情。",
                "及其放笔骋豪俊，笔下万物生光荣。",
                "古人谓此◇天巧，命短疑为天公憎。",
                "昔时李杜争横行，麒麟凤凰世所惊。",
                "二物非能致太平，须时太平然後生。",
                "开元天宝物盛极，自此中原疲战争。",
                "英雄白骨化黄土，富贵何止浮云轻。",
                "唯有文章烂日星，气凌山岳常峥嵘。",
                "贤愚自古皆共尽，突兀空留後世名。"
            ]
        },
        {
            "title": "巩县初见黄河",
            "content": [
                "河决三门合四水，径流万里东输海。",
                "巩洛之山夹而峙，河来啮山作沙嘴。",
                "山形迤逦若奔避，河益汹汹怒而詈。",
                "舟师弭楫不以帆，顷刻奔过不及视。",
                "舞波渊旋投沙渚，聚沫倏忽为平地。",
                "下窥莫测浊且深，痴龙怪鱼肆凭恃。",
                "我生居南不识河，但见禹贡书之记。",
                "其言河状钜且猛，验河质书信皆是。",
                "昔昔帝尧与帝舜，有子朱商不堪嗣。",
                "皇天意欲开禹圣，以水病尧民以溃。",
                "尧愁下人瘦若腊，众臣荐鲧帝曰试。",
                "试之九载功不效，遂殛羽山惭而毙。",
                "禹羞父罪哀且勤，天始以书畀於姒。",
                "书曰五行水润下，禹得其术因而治。",
                "凿山疏流浚畎浍，分擘枝派有条理。",
                "万邦入贡九州宅，生人始免生鳞尾。",
                "功深德大夏以家，施及三伐蒙其利。",
                "江海淮济洎汉沔，岂不浩渺汪而大。",
                "收波卷怒畏威德，万古不敢肆凶厉。",
                "惟兹浊流不可律，历自秦汉尤为害。",
                "崩坚决壅势益横，斜跳旁人惟其意。",
                "制之以力不以德，驱民就溺财随弊。",
                "盖闻河源出昆仑，其山上高大无际。",
                "自高泻下若激箭，一直一曲一千里。",
                "湍雄冲急乃迸溢，其势不得不然尔。",
                "前岁河怒惊滑民，浸漱洋洋淫不止。",
                "滑人奔走若锋骇，河伯视之以为戏。",
                "呀呀怒口缺若门，日啖薪石万万计。",
                "明堂天子圣且神，悼河不仁嗟曰喟。",
                "河伯素顽不可令，至诚一感惶且畏。",
                "引流辟易趋故道，闭口不敢烦官吏。",
                "遵涂率职直东下，咫尺莫可离其次。",
                "尔来岁星行一周，民牛饱刍邦羡费。",
                "滑人居河饮河流，耕河之坝浸河濆。",
                "嗟河改凶作民福，呜呼明堂圣天子。"
            ]
        },
        {
            "title": "春帖子词二十首·七夫人合五首",
            "content": [
                "元会千官集，新春万物同。",
                "测圭知日永，占岁时时丰。"
            ]
        },
        {
            "title": "答苏子美离京见寄",
            "content": [
                "众奇子美貌，堂堂千人英。",
                "我独疑其胸，浩浩包沧溟。",
                "沧溟产龙蜃，百怪不可名。",
                "是以子美辞，吐出人辄惊。",
                "其於诗最豪，奔放何纵横。",
                "众弦排律吕，金石次第鸣。",
                "间以险绝句，非时震雷霆。",
                "两耳不及掩，百痾为之醒。",
                "吾言既可骇，笔墨尤其精。",
                "少虽尝力学，老乃若天成。",
                "濡毫弄点画，信手不自停。",
                "端庄杂丑怪，群星见搀枪。",
                "烂然溢纸幅，视久无定形。",
                "使我终老学，得一已足矜。",
                "而君兼众美，磊落犹自轻。",
                "高冠出人上，谁敢揖其膺。",
                "群臣列丹陛，几位缺公卿，",
                "使之束带立，可以重朝廷。",
                "况令参国议，高论吐峥嵘。",
                "惜哉三十五，白发今已生。",
                "近者去江淮，作诗寄离情。",
                "口诵不及写，一日传都城。",
                "退之序百物，其鸣由不平。",
                "天方苦君心，欲使发其声。",
                "嗟我非鸑◇，徒思和嘤嘤。",
                "因风幸数寄，警我聋与盲。"
            ]
        },
        {
            "title": "过中渡二首",
            "content": [
                "得归还自叹淹留，中渡桥边柳拂头。",
                "记得来时桥上过，断冰残雪满河流。"
            ]
        },
        {
            "title": "寄圣俞",
            "content": [
                "平沙漫飞雪，行旅断浮桥。",
                "坐觉山陂阻，空嗟音信遥。",
                "穷阴变寒律，急节惨惊飚。",
                "野霁云犹积，河长冰未销。",
                "山阳人半在，洛社客无聊。",
                "寄问陶彭泽，篮与谁见邀。"
            ]
        },
        {
            "title": "松门",
            "content": [
                "岛屿松门数里长，悬崖对起碧峰双。",
                "可怜胜境当穷塞，翻使留人恋此邦。",
                "乱石惊滩喧醉枕，浅沙明月入船窗。",
                "因游始觉南来远，行尽荆江见蜀江。"
            ]
        },
        {
            "title": "答谢景山遗古瓦砚歌",
            "content": [
                "火数四百炎灵销，谁其代者当涂高。",
                "穷奸极酷不易取，始知文章基扃牢。",
                "坐挥长喙啄天下，豪杰竞起如蝟毛。",
                "董吕傕汜相继死。绍术权备争咆咻。",
                "力强者胜怯者败，岂较才德为功劳。",
                "然犹到手不敢取，而使螟蝗生蝮蜪。",
                "子丕当初不自耻，敢谓舜禹传之尧。",
                "得之此以失亦此，谁知三马食一槽。",
                "当其盛时争意气，叱咤雷雹生风飚。",
                "干戈战罢数功阀，周蔑方召尧无皋。",
                "英雄致酒奉高会，巍然铜雀高迢迢。",
                "圆歌宛转激清徵，妙舞左右回纤腰。",
                "一朝西陵看拱木，寂寞繐帐空萧萧。",
                "当时凄凉已可叹，而况後世悲前朝。",
                "高台已倾渐平地，此瓦一坠埋蓬蒿。",
                "苔文半灭荒土蚀，战血曾经野火烧。",
                "败皮弊网各有用，谁使镌鑱成凸凹。",
                "景山笔力若牛弩，句遒语老能挥毫。",
                "嗟予夺得何所用，簿领朱墨徒纷淆。",
                "走官南北未尝舍，缇袭三四勤缄包。",
                "有时属思欲飞洒，意绪轧轧难抽缲。",
                "舟行屡备水神夺，往往冥晦遭风涛。",
                "质顽物久有精怪，常恐变化成灵妖。",
                "名都所至必传玩，爱之不换鲁宝刀。",
                "长歌送我怪且伟，欲报惭愧无琼瑶。"
            ]
        },
        {
            "title": "送襄陵令李君",
            "content": [
                "绿发襄陵新长官，面颜虽老渥如丹。",
                "折腰聊为五斗屈，把酒犹能一笑欢。",
                "红枣林繁欣岁熟，紫檀皮软御春寒。",
                "民淳政简居多乐，无苦思归欲挂冠。"
            ]
        },
        {
            "title": "初食车螯",
            "content": [
                "累累盘中蛤，来自海之涯。",
                "坐客初未识，食之先叹嗟。",
                "五代昔乖隔，九州如剖瓜。",
                "东南限淮海，邈不通夷华。",
                "於时北州人，食食陋莫加。",
                "鸡豚为异味，贵贱无等差。",
                "自从圣人出，天下为一家。",
                "南产错交广，西珍富◇巴。",
                "水载每连舳，陆输动盈车。",
                "溪潜细毛发，海怪雄须牙。",
                "岂惟贵公侯，闾巷饱鱼虾。",
                "此蛤今始至，其来何晚邪。",
                "螯蛾闻二名，久见南人夸。",
                "瑞璨壳如玉，斑斓点生花。",
                "含浆不肯吐，得火遽已呀。",
                "共食惟恐後，争先屡成哗。",
                "但喜美无厌，岂思来甚遐。",
                "多◇海上翁，辛苦斲泥沙。"
            ]
        },
        {
            "title": "金鸡五言十四韵",
            "content": [
                "蛮荆鲜人秀，厥美为物怪。",
                "禽鸟得之多，山鸡禀其粹。",
                "众彩烂成文，真色不可绘。",
                "仙衣霓纷披，女锦花綷縩。",
                "辉华日光乱，眩转目睛惫。",
                "高田啄秋粟，下涧饮寒濑。",
                "清唳或相呼，舞影还自爱。",
                "岂知文章累，遂使网罗挂。",
                "及祸诚有媒，求友反遭卖。",
                "有身乃吾患，断尾亦前戒。",
                "不群世所惊，其美众之害。",
                "稻粱虽云厚，樊絷岂为泰。",
                "山林归无期，羽翮日已铩。",
                "用晦有前言，书之可为诫。"
            ]
        },
        {
            "title": "游龙门分题十五首·自菩提步月归广化寺",
            "content": [
                "春岩瀑泉响，夜久山已寂。明月净松林，千峰同一色。"
            ]
        },
        {
            "title": "琅琊山六题·庶子泉",
            "content": [
                "庶子遗踪留此地，寒岩徙倚弄飞泉。",
                "古人不见心可见，一片清光长皎然。"
            ]
        },
        {
            "title": "送客回马上作",
            "content": [
                "南浦空波绿，西陂夕照寒。",
                "瑶华伤远道，芳草送归鞍。",
                "翠歛遥山叠，氛收古泽宽。",
                "衰容畏秋色，不及楚枫丹。"
            ]
        },
        {
            "title": "再至汝阴三绝",
            "content": [
                "十载荣华贪国宠，一生忧患损天真。",
                "颍人莫怪归来晚，新向君前乞得身。"
            ]
        },
        {
            "title": "送唐生",
            "content": [
                "京师英豪域，车马日纷纷。",
                "唐生万里客，一影随一身。",
                "出无车与马，但踏车马尘。",
                "日食不自饱，读书依主人。",
                "夜夜客枕梦，北风吹孤云。",
                "翩然动归思，旦夕来叩门。",
                "终年少人识，逆旅惟我亲。",
                "来学媿道矒，赠归惭橐贫。",
                "勉之期不止，多获由力耘。",
                "指家大岭北，重湖浩无垠。",
                "飞鴈不可到，书来安得频。"
            ]
        },
        {
            "title": "逸老亭",
            "content": [
                "上相此忘荣，怡然物外情。",
                "池光开小幌，山翠入重城。",
                "野鸟窥华衮，春壶劳耦耕。",
                "枕前双鴈没，雨外一川晴。",
                "解组金龟重，调琴赤鲤惊。",
                "虽怀安石趣，岂不为苍生。"
            ]
        },
        {
            "title": "观鱼轩",
            "content": [
                "当年下泽驱羸马，今见犀兵拥碧油。",
                "位望愈隆心愈静，每来临水翫游鯈。"
            ]
        },
        {
            "title": "帘",
            "content": [
                "银蒜鈎帘宛地垂，桂丛乌起上朝晖。",
                "枉将玳瑁雕为押，遮掩春堂碍燕归。"
            ]
        },
        {
            "title": "闻朱祠部罢浔州归阙",
            "content": [
                "汉柱题名墨未乾，南州坐布政条宽。",
                "岭云路隔梅欹驿，使驿秋归柳拂鞍。",
                "建礼侵晨趋冉冉，明光赐对佩珊珊。",
                "颍川此召行闻拜，冠頍凝尘俟一弹。"
            ]
        },
        {
            "title": "马啮雪",
            "content": [
                "马饥啮渴饮冰，北风卷地来峥嵘。",
                "马悲踯躅人不行，日暮涂远千山横。",
                "我谓行人止叹声，马当勉力无悲鸣。",
                "白沟南望如掌平，十里五里长短亭。",
                "腊雪销尽春风轻，火烧原头青草生。",
                "远客还家红袖迎，乐哉人马归有程。",
                "男儿虽有四方志，无事何须勤远径。"
            ]
        },
        {
            "title": "沧浪亭",
            "content": [
                "子美寄我沧浪吟，邀我共作沧浪篇。",
                "沧浪有景不可到，使我东望心悠然。",
                "荒湾野水气象古，高林翠阜相回环。",
                "新篁抽笋添夏影，老◇乱发争春妍。",
                "水禽闲暇事高格，山鸟日夕相呼喧。",
                "不知此地几兴废，仰视乔木皆苍烟。",
                "堪嗟人迹到不远，虽有来路曾无缘。",
                "穷奇极怪谁似子，搜索幽隐探神仙。",
                "初寻一迳入蒙密，豁目异境无穷边。",
                "风高月白最宜夜，一片莹净铺琼田。",
                "清光不辨水与月，但见空碧涵漪涟。",
                "清风明月本无价，可惜祗卖四万钱。",
                "又疑此境天乞与，壮土憔悴天应怜。",
                "鸱夷古亦有独往，江湖波涛渺翻天。",
                "崎岖世路欲脱去，反以身试蛟龙渊。",
                "岂如扁舟任飘兀，红蕖渌浪摇醉眠。",
                "丈夫身在岂长弃，新诗美酒聊穷年。",
                "虽然不许俗客到，莫惜佳句人间传。"
            ]
        },
        {
            "title": "奉答圣俞达头鱼之作",
            "content": [
                "吾闻海之大，物类无穷极。",
                "虫虾浅水间，蠃蚬如山积。",
                "毛鱼与鹿角，一龠数千百。",
                "收藏各有时，嗜好无南北。",
                "其微既若斯，其大有莫测。",
                "波涛浩渺中，岛屿生顷刻。",
                "俄而没不见，始悟出背脊。",
                "有时随潮来，暴死疑遭谪。",
                "海人相呼集，刀锯争剖析。",
                "骨节骇专车，须芒侔◇戟。",
                "腥闻数十里，余臭久乃息。",
                "始知百川归，固有含容德。",
                "潜奇与秘宝，万状不一识。",
                "嗟彼达头微，谁传到京国。",
                "乾枯少滋味，治洗费炮炙。",
                "聊兹知异物，岂足荐佳客。",
                "一旦辱君诗，虚名从此得。"
            ]
        },
        {
            "title": "庐山高歌",
            "content": [
                "庐山高哉，几万仞兮，根盘几百里；峨然屹立乎长江。",
                "长江西来走其下，是为扬澜左蠡兮，洪涛巨浪日夕相冲撞。",
                "云消风止水镜净，泊舟登岸而望远兮，上摩青苍以 霭，下压后土之鸿庞。",
                "试往造乎其间兮，攀缘石磴窥空欲。",
                "千崖万壑响松桧，悬崖巨石飞流淙。",
                "水声聒聒乱人耳，六月飞霜洒石 。",
                "仙翁释子变往往而逢兮，吾尝恶其学幻而言 。",
                "但见丹霞翠壁远近映楼阁，晨钟暮鼓杳霭罗幡幢。",
                "幽花野草不知其名兮，风吹雾湿香涧谷，时有白鹤飞来双。",
                "幽寻远去不可极，便欲绝世遗纷 。",
                "羡君买田筑室老其下，插秧成畴兮酿酒盈缸。",
                "欲令浮岚暖翠千万状，坐卧常对乎轩窗。",
                "君怀磊 有至宝，世俗不辨珉与 。",
                "策名为吏二十载，青衫白首困一邦。",
                "宠荣声利不可以苟屈兮，自非清泉白石有深趣，其意 何由降？丈夫壮节似君少，嗟我欲说安得巨笔如长杠！"
            ]
        },
        {
            "title": "哭曼卿",
            "content": [
                "嗟我识君晚，君时犹壮夫。",
                "信哉天下奇，落落不可拘。",
                "轩昂惧惊俗，自隐酒之徒。",
                "一饮不计斗，倾河竭昆墟。",
                "作诗几百篇，锦组联琼琚。",
                "时时出险语，意外研精麤。",
                "穷奇变云烟，搜怪蟠蛟鱼。",
                "诗成多自写，笔法颜与虞。",
                "旋弃不复惜，所存今几余。",
                "往往落人间，藏之比明珠。",
                "又好题屋壁，虹蜺随卷舒。",
                "遗踪处处在，余墨润不枯。",
                "朐山顷岁朏，我亦斥江湖。",
                "乖离四五载，人事忽焉殊。",
                "归来见京师，心老貌已癯。",
                "但惊何其衰，岂意今也无。",
                "才高不少下，阔若与世踈。",
                "骅骝当少时，其志万里涂。",
                "一旦老伏枥，犹思玉山刍。",
                "天兵宿西北，狂儿尚稽诛。",
                "而令壮士死，痛惜无贤愚。",
                "归魂涡上田，露草荒春芜。"
            ]
        },
        {
            "title": "梦中作",
            "content": [
                "夜凉吹笛千山月，路暗迷人百种花。",
                "棋罢不知人换世，酒阑无奈客思家。"
            ]
        },
        {
            "title": "怀嵩楼新开南轩与郡僚小饮",
            "content": [
                "绕郭云烟匝几重，昔人曾此感怀嵩。",
                "霜林落後山争出，野菊开时酒正浓。",
                "解带西风飘画角，倚栏斜日照青松。",
                "会须乖醉携嘉客，踏雪来看群玉峰。"
            ]
        },
        {
            "title": "宿云梦馆",
            "content": [
                "北雁来时岁欲昏，私书归梦杳难分。",
                "井桐叶落池荷尽，一夜西窗雨不闻。"
            ]
        },
        {
            "title": "秋怀",
            "content": [
                "节物岂不好，秋怀何黯然。",
                "西风酒旗市，细雨菊花天。",
                "感事悲双鬓，包羞食万钱。",
                "鹿车终自驾，归去颍东田。"
            ]
        },
        {
            "title": "菱溪大石",
            "content": [
                "新霜夜落秋水浅，有石露出寒溪垠。",
                "苔昏土蚀禽鸟啄，出没溪水秋复春。",
                "溪边老翁生长见，疑我来视何殷勤。",
                "爱之远徙向幽谷，曳以三犊载两轮。",
                "行穿城中罢市看，但惊可怪谁复珍。",
                "荒烟野草埋没久，洗以石窦清泠泉。",
                "朱栏绿竹相掩映，选致佳处当南轩。",
                "南轩旁列千万峰，曾未有此奇嶙峋。",
                "乃知异物世所少，万金争买传几人。",
                "山河百战变陵谷，何为落彼荒溪濆。",
                "山经地志不可究，遂令异说争纷纭。",
                "皆云女娲初锻链，融结一气凝精纯。",
                "仰视苍苍补其缺，染此绀碧莹且温。",
                "或疑古者燧人氏，钻以出火为炮燔。",
                "苟非神圣亲手迹，不尔孔窍谁雕剜。",
                "又云汉使把汉节，西北万里穷昆仑。",
                "行经于阗得宝玉，流入中国随河源。",
                "沙磨水激自穿穴，所以镌凿无瑕痕。",
                "嗟予有口莫能辩，叹息但以两手扪。",
                "卢仝韩愈不在世，弹压百怪无雄文。",
                "争奇斗异各取胜，遂至荒诞无根原。",
                "天高地厚靡不有，丑好万状奚足论。",
                "惟当扫雪席其侧，日与嘉客陈清樽。"
            ]
        },
        {
            "title": "唐崇徽公主手痕和韩内翰",
            "content": [
                "故乡飞鸟尚啁呼，何况悲笳出塞愁。",
                "青冢埋魂知不返，翠崖遗迹为谁留。",
                "玉颜自古为身累，肉食何人与国谋。",
                "行路至今空叹息，岩花涧草自春秋。"
            ]
        },
        {
            "title": "别滁",
            "content": [
                "花光浓烂柳轻明，酌酒花前送我行。",
                "我亦且如常日醉，莫教弦管作离声。"
            ]
        },
        {
            "title": "浪淘沙",
            "content": [
                "把酒祝东风，且共从容。垂杨紫陌洛城东，总是当时携手处，游遍芳丛。",
                "　　聚散苦匆匆，此恨无穷。今年花胜去年红，可惜明年花更好，知与谁同？",
                ""
            ]
        },
        {
            "title": "蝶恋花",
            "content": [
                "庭院深深深几许？杨柳堆烟，帘幕无重数。玉勒雕鞍游冶处，楼高不见章台路。",
                "　　雨横风狂三月暮，门掩黄昏，无计留春住。泪眼问花花不语，乱红飞过秋千去。",
                ""
            ]
        },
        {
            "title": "边户",
            "content": [
                "家世为边户，年年常备胡。",
                "儿僮习鞍马，妇女能弯弧。",
                "胡尘朝夕起，虏骑蔑如无。",
                "邂逅辄相射，杀伤两常俱。",
                "自从澶州盟，南北结欢娱。",
                "虽云免战斗，两地供赋租。",
                "将吏戒生事，庙堂为远图。",
                "身居界河上，不敢界河渔。"
            ]
        },
        {
            "title": "水谷夜行寄子美圣俞",
            "content": [
                "寒鸡号荒林，山壁月倒挂。",
                "披衣起视夜，揽辔念行迈。",
                "我来夏云初，素节今已届。",
                "高河泻长空，势落九州外。",
                "微风动凉襟，晓气清余睡。",
                "缅怀京师友，文酒邈高会。",
                "其间苏与梅，二子可畏爱。",
                "篇章富纵横，声价相磨盖。",
                "子美气尤雄，万窍号一噫。",
                "有时肆颠狂，醉墨洒滂霈。",
                "譬如千里马，已发不可杀。",
                "盈前尽珠玑，一一难柬汰。",
                "梅翁事清切，石齿漱寒濑。",
                "作诗三十年，视我犹後辈。",
                "文词愈清新，心意虽老大。",
                "譬如妖韶女，老自有余态。",
                "近诗尤古硬，咀嚼苦难嘬。",
                "初如食橄榄，真味久愈在。",
                "苏豪以气轹，举世徒惊骇。",
                "梅穷独我知，古货今难卖。",
                "二子双凤凰，百鸟之嘉瑞。",
                "云烟一翱翔，羽翮一摧铩。",
                "安得相从游，终日鸣哕哕。",
                "问胡苦思之，对酒把新蟹。"
            ]
        },
        {
            "title": "诉衷情",
            "content": [
                "清晨帘幕卷轻霜，呵手试梅妆。都缘自有离恨，故画作远山长。",
                "　　思往事，惜流芳，易成伤。拟歌先敛，欲笑还颦，最断人肠。",
                ""
            ]
        },
        {
            "title": "阮郎归",
            "content": [
                "雪霜林际见依稀。清香已暗期。前村已遍倚南枝。群花犹未知。情似旧，赏休迟。看看陇上吹。便从今日赏芳菲。韶华取次归。"
            ]
        },
        {
            "title": "桃源忆故人",
            "content": [
                "碧纱影弄东风晓。一夜海棠开了。枝上数声啼鸟。妆点愁多少。妒云恨雨腰支袅。眉黛不忺重扫。薄倖不来春老。羞带宜男草。"
            ]
        },
        {
            "title": "少年游",
            "content": [
                "阑干十二独凭春。晴碧远连云。千里万里，二月三月，行色苦愁人。谢家池上，江淹浦畔，吟魄与离魂。那堪疏雨滴黄昏。更特地、忆王孙。"
            ]
        },
        {
            "title": "渔家傲",
            "content": [
                "战胜归来飞捷奏。倾贺酒。玉阶遥献南山寿。"
            ]
        },
        {
            "title": "解仙佩",
            "content": [
                "有个人人牵系。泪成痕、滴尽罗衣。问海约山盟何时。镇教人、目断魂飞。梦里似偎人睡。肌肤依旧骨香腻。觉来但堆鸳被。想忡忡、那里争知。"
            ]
        },
        {
            "title": "青玉案",
            "content": [
                "一年春事都来几？早过了、三之二。绿暗红嫣浑可事，绿杨庭院，暖风帘幕，有个人憔悴。",
                "　　买花载酒长安市，又争拟家山见桃李？不枉东风吹客泪，相思难表，梦魂无据，惟有归来是。",
                ""
            ]
        },
        {
            "title": "宴瑶池/越江吟",
            "content": [
                "恋眼哝心终未改。向意间长在。都缘为、颜色殊常，见馀花、尽无心爱。都为是风流?。至他人、强来厮壤。从今後、若得相逢，绣帏里、痛惜娇态。"
            ]
        },
        {
            "title": "踏莎行",
            "content": [
                "候馆梅残，溪桥柳细，草熏风暖摇征辔。离愁渐远渐远穷，迢迢不断如春水。",
                "　　寸寸柔肠，盈盈粉泪，楼高莫近危栏倚。平芜尽处是春山，行人更在春山外。",
                ""
            ]
        },
        {
            "title": "望江南/忆江南",
            "content": [
                "江南柳，花柳两相柔。花片落时粘酒盏，柳条低处拂人头。各自是风流。江南月，如镜复如钩。似镜不侵红粉面，似钩不挂画帘头。长是照离愁。"
            ]
        },
        {
            "title": "采桑子",
            "content": [
                "群芳过后西湖好，狼藉残红，飞絮蒙蒙，垂柳栏干尽日风。",
                "　　笙歌散尽人去，始觉春空，垂下帘栊，双燕归来细雨中。",
                ""
            ]
        },
        {
            "title": "夜行船",
            "content": [
                "轻捧香腮低枕。眼波媚、向人相浸。佯娇佯醉索如今，这风情、怎教人禁。却与和衣推未寝。低声地、告人休恁。月夕花朝，不成虚过，芳年嫁君徒甚。"
            ]
        },
        {
            "title": "夜行船",
            "content": [
                "闲把鸳衾横枕。损眉尖、泪痕红沁。花时良夜不归来，忍频听、漏移清禁。一饷无言都未寝。忆当初、是谁先恁。及至如今，教人成病，风流万般徒甚。"
            ]
        },
        {
            "title": "迎春乐",
            "content": [
                "薄纱衫子裙腰匝。步轻轻、小罗靸。人前爱把眼儿札。香汗透、胭脂蜡。良夜永、幽期欢则洽。约重会、玉纤频插。执手临归，犹且更待留时霎。"
            ]
        },
        {
            "title": "减字木兰花",
            "content": [
                "年来方寸。十日幽欢千日恨。未会此情。白尽人头可得平。区区堪比。水趁浮萍风趁水。试望瑶京。芳草随人上古城。"
            ]
        },
        {
            "title": "玉楼春",
            "content": [
                "夜来枕上争闲事。推倒屏山褰绣被。尽人求守不应人，走向碧纱窗下睡。直到起来由自殢。向道夜来真个醉。大家恶发大家休，毕竟到头谁不是。"
            ]
        },
        {
            "title": "蝶恋花",
            "content": [
                "谁道闲情抛弃久？每到春来，惆怅还依旧。日日花前常病酒，不辞镜里朱颜瘦。",
                "　　河畔青芜堤上柳，为问新愁，何事年年有？独立小桥风满袖，平林新月人归后。",
                ""
            ]
        },
        {
            "title": "减字木兰花",
            "content": [
                "去年残腊。曾折梅花相对插。人面而今。空有花开无处寻。天天不远。把酒拈花重发愿。愿得和伊。偎雪眠香似旧时。"
            ]
        },
        {
            "title": "玉楼春",
            "content": [
                "金雀双鬟年纪小。学画蛾眉红淡扫。尽人言语尽人怜，不解此情惟解笑。稳着舞衣行动俏。走向绮筵呈曲妙。刘郎大有惜花心，只恨寻花来较早。"
            ]
        },
        {
            "title": "玉楼春",
            "content": [
                "红楼昨夜相将饮。月近珠帘花近枕。银缸照客酒方酣，玉漏催人街已禁。晚潮去棹浮清浸。古岸平芜萧索甚。大都薄宦足离愁，不放双鸳长恁恁。"
            ]
        },
        {
            "title": "玉楼春",
            "content": [
                "半辐霜绡亲手剪。香染青蛾和泪卷。画时横接媚霞长，印处双沾愁黛浅。当时付我情何限。欲使妆痕长在眼。一回忆著一拈看，便似花前重见面。"
            ]
        },
        {
            "title": "玉楼春",
            "content": [
                "艳冶风情天与措。清瘦肌肤冰雪妒。百年心事一宵同，愁听鸡声窗外度。信阻青禽云雨暮。海月空惊人两处。强将离恨倚江楼，江水不能流恨去。"
            ]
        },
        {
            "title": "蕙香囊/鹊桥仙",
            "content": [
                "身作琵琶，调全宫羽，佳人自然用意。宝檀槽在雪胸前，倚香脐、横枕琼臂。组带金钩，背垂红绶，纤指转弦韵细。愿伊只恁拨梁州，且多时、得在怀里。"
            ]
        },
        {
            "title": "木兰花",
            "content": [
                "别后不知君远近，触目凄凉多少闷！渐行渐远渐无书，水阔鱼沉何处问？",
                "　　夜深风竹敲秋韵，万叶千声皆是恨。故欹单枕梦中寻，梦又不成灯又烬。",
                ""
            ]
        },
        {
            "title": "一落索",
            "content": [
                "小桃风撼香红碎。满帘笼花气。看花何事却成愁，悄不会、春风意。窗在梧桐叶底。更黄昏雨细。枕前前事上心来，独自个、怎生睡。"
            ]
        },
        {
            "title": "踏莎行慢",
            "content": [
                "独自上孤舟。倚危樯目断。难成暮雨，更朝云散。凉劲残叶乱。新月照、澄波浅。今夜里，厌厌离绪难销遣。强来就枕，灯残漏永，合相思眼。分明梦见如花面。依前是、旧庭院。新月照，罗幕挂，珠帘卷。渐向晓，脉然睡觉如天远。"
            ]
        },
        {
            "title": "少年游",
            "content": [
                "绿云双亸插金翘。年纪正妖饶。汉妃束素，小蛮垂柳，都占洛城腰。锦屏春过衣初减，香雪暖凝消。试问当筵眼波恨，滴滴为谁娇。"
            ]
        },
        {
            "title": "盐角儿",
            "content": [
                "人生最苦，少年不得，鸳帏相守。西风时节，那堪话别，双蛾频皱。暗消魂，重回首。奈心儿里、彼此皆有。後时我、两个相见，管取一双清瘦。"
            ]
        },
        {
            "title": "忆秦娥",
            "content": [
                "十五六，脱罗裳，长恁黛眉蹙。红玉暖，入人怀，春困熟。展香裀，帐前明画烛。眼波长，斜浸鬓云绿。看不足。苦残宵、更漏促。"
            ]
        },
        {
            "title": "盐角儿",
            "content": [
                "增之太长，减之太短，出群风格。施朱太赤，施粉太白，倾城颜色。慧多多，娇的的。天付与、教谁怜惜。除非我、偎著抱著，更有何人消得。"
            ]
        },
        {
            "title": "踏莎行",
            "content": [
                "云母屏低，流苏帐小。矮床薄被秋将晓。乍凉天气未寒时，平明窗外闻啼鸟。困殢榴花，香添蕙草。佳期须及朱颜好。莫言多病为多情，此身甘向情中老。"
            ]
        },
        {
            "title": "恨春迟",
            "content": [
                "欲借江梅荐饮。望陇驿、音息沈沈。住在柳州东，彼此相思，梦回云去难寻。归燕来时花期浸。淡月坠、将晓还阴。争奈多情易感，风信无凭，如何消遣初心。"
            ]
        },
        {
            "title": "诉衷情",
            "content": [
                "歌时眉黛舞时腰。无处不娇饶。初剪菊、欲登高。天气怯鲛绡。紫丝障，绿杨桥。路迢迢。酒阑歌罢，一度归时，一度魂消。"
            ]
        },
        {
            "title": "踏莎行",
            "content": [
                "碧藓回廊，绿杨深院。偷期夜入帘犹卷。照人无奈月华明，潜身却恨花深浅。密约如沈，前欢未便。看看掷尽金壶箭。阑干敲遍不应人，分明帘下闻裁剪。"
            ]
        },
        {
            "title": "南乡子",
            "content": [
                "浅浅画双眉。取次梳妆也便宜。洒着胭脂红扑面，须知。更有何人得似伊。宝帐烛残时。好个温柔模样儿。月里仙郎清似玉，相期。些子精神更与谁。"
            ]
        },
        {
            "title": "满路花/促拍满路花",
            "content": [
                "铜荷融烛泪，金兽啮扉环。兰堂春夜疑，惜更残。落花风雨，向晓作轻寒。金龟朝早，香衾馀暖，殢娇由自慵眠。小鬟无事须来唤，呵破点唇檀。回身还、却背屏山。春禽飞下，帘外日三竿。起来云鬓乱，不妆红粉，下阶且上秋千。"
            ]
        },
        {
            "title": "感庭秋/撼庭秋",
            "content": [
                "红笺封了还重拆。这添追忆。且教伊见我，别来翠减香销端的。渌波平远，暮山重叠，算难凭鳞翼。倚危楼极目，无情细草长天色。"
            ]
        },
        {
            "title": "卜算子",
            "content": [
                "极得醉中眠，迤逦翻成病。莫是前生负你来，今世里、教孤冷。言约全无定。是谁先薄倖。不惯孤眠惯成双，奈奴子、心肠硬。"
            ]
        },
        {
            "title": "滴滴金",
            "content": [
                "尊前一把横波溜。彼此心儿有。曲屏深幌解香罗，花灯微透。偎人欲语眉先皱。红玉困春酒。为问鸳衾这回後。几时重又。"
            ]
        },
        {
            "title": "好女儿令/好女儿",
            "content": [
                "眼细眉长。宫样梳妆。靸鞋儿走向花下立著。一身绣出，两同心字，浅浅金黄。早是肌肤轻渺，抱著了、暖仍香。姿姿媚媚端正好，怎教人别後，从头仔细，断得思量。"
            ]
        },
        {
            "title": "怨春郎",
            "content": [
                "为伊家，终日闷。受尽恓惶谁问。不知不觉上心头，悄一霎身心，顿也没处顿。恼愁肠，成寸寸。已恁莫把人萦损。奈每每人前道著伊，空把相思泪眼和衣搵。"
            ]
        },
        {
            "title": "南乡子",
            "content": [
                "好个人人，深点唇儿淡抹腮。花下相逢、忙走怕人猜。遗下弓弓小绣鞋。剗袜重来。半亸乌云金凤钗。行笑行行连抱得，相挨。一向娇痴不下怀。"
            ]
        },
        {
            "title": "阮郎归",
            "content": [
                "玉肌花脸柳腰肢。红妆浅黛眉。翠鬟斜亸语声低。娇羞云雨时。伊怜我，我怜伊。心儿与眼儿。绣屏深处说深期。幽情谁得知。"
            ]
        },
        {
            "title": "阮郎归",
            "content": [
                "去年今日落花时。依前又见伊。淡匀双脸浅匀眉。青衫透玉肌。才会面，便相思。相思无尽期。这回相见好相知。相知已是迟。"
            ]
        },
        {
            "title": "阮郎归",
            "content": [
                "浓香搓粉细腰肢。青螺深画眉。玉钗撩乱挽人衣。娇多长睡迟。绣帘角，月痕低。仙郎东路归。泪红满面湿胭脂。兰房怨别离。"
            ]
        },
        {
            "title": "系裙腰",
            "content": [
                "水轩檐幕透薰风。银塘外、柳烟浓。方床遍展鱼鳞簟，碧纱笼。小墀面、对芙蓉。玉人共处霜鸳枕，和娇困、睡朦胧。起来意懒含羞态，汗香融。系裙腰，映酥胸。"
            ]
        },
        {
            "title": "圣无忧/乌夜啼",
            "content": [
                "相别重相遇。恬如一梦须臾。尊前今日欢娱事，放盏旋成虚。莫惜斗量珠玉，随他雪白髭须。人间长久身难得，斗在不如吾。"
            ]
        },
        {
            "title": "燕归梁",
            "content": [
                "屏里金炉帐外灯。掩春睡腾腾。绿云堆枕乱鬅鬙。犹依约、那回曾。人生少有，相怜到老，宁不被天憎。而今前事总无凭。空赢得、瘦稜稜。"
            ]
        },
        {
            "title": "锦香囊",
            "content": [
                "一寸相思无著处。甚夜长难度。灯花前、几转寒更，桐叶上、数声秋雨。真个此心终难负。况少年情绪。已交共、春茧缠绵，终不学、钿筝移柱。"
            ]
        },
        {
            "title": "燕归梁",
            "content": [
                "风摆红藤卷绣帘。宝鉴慵拈。日高梳洗几时忺。金盆水、弄纤纤。髻云谩亸残花淡，和娇媚、瘦岩岩。离情更被宿酲兼。空惹得、病厌厌。"
            ]
        },
        {
            "title": "品令",
            "content": [
                "渐素景。金风劲。早是凄凉孤冷。那堪闻、蛩吟穿金井。唤愁绪难整。懊恼人人薄倖。负云期雨信。终日望伊来，无凭准。闷损我、也不定。"
            ]
        },
        {
            "title": "洞仙歌令/洞仙歌",
            "content": [
                "楼前乱草，是离人方寸。倚遍阑干意无尽。罗巾掩，宿粉残眉、香未减，人与天涯共远。香闺知人否，长是厌厌，拟写相思寄归信。未写了，泪成行、早满香笺。相思字、一时滴损。便直饶、伊家总无情，也拼了一生，为伊成病。"
            ]
        },
        {
            "title": "洞仙歌令/洞仙歌",
            "content": [
                "情知须病，奈自家先肯。天甚教伊恁端正。忆年时、兰棹独倚春风，相怜处、月影花光相映。别来凭谁诉，空寄香笺，拟问前欢甚时更。後约与新期，易失难寻，空肠断、损风流心性。除只把、芳尊强开颜，奈酒到愁肠，醉了还醒。"
            ]
        },
        {
            "title": "诉衷情",
            "content": [
                "离怀酒病两忡忡。倚枕梦无踪。可怜有人今夜，胆小怯房空。杨柳绿，杏梢红。负春风。迢迢别恨，脉脉归心，付与征鸿。"
            ]
        },
        {
            "title": "惜芳时/思归乐",
            "content": [
                "因倚兰台翠云亸。睡未足、双眉尚锁。潜身走向伊行坐。孜孜地、告他梳裹。发妆酒冷重温过。道要饮、除非伴我。丁香嚼碎偎人睡，犹记恨、夜来些个。"
            ]
        },
        {
            "title": "一斛珠",
            "content": [
                "今朝祖宴。可怜明夜孤灯馆。酒醒明月空床满。翠被重重，不似香肌暖。愁肠恰似沈香篆。千回万转萦还断。梦中若得相寻见。却愿春宵，一夜如年远。"
            ]
        },
        {
            "title": "渔家傲",
            "content": [
                "妾解清歌并巧笑。郎多才俊兼年少。何事抛儿行远道。无音耗。江头又绿王孙草。昔日采花呈窈窕。玉容长笑花枝老。今日采花添懊恼。伤怀抱。玉容不及花枝好。"
            ]
        },
        {
            "title": "渔家傲",
            "content": [
                "近日门前溪水涨。郎船几度偷相访。船小难开红斗帐。无计向。合欢影里空惆怅。愿妾身为红菡萏。年年生在秋江上。重愿郎为花底浪。无隔障。随风逐雨长来往。"
            ]
        },
        {
            "title": "渔家傲",
            "content": [
                "一夜越溪秋水满。荷花开过溪南岸。贪采嫩香星眼慢。疏回眄。郎船不觉来身畔。罢采金英收玉腕。回身急打船头转。荷叶又浓波又浅。无方便。教人只得抬娇面。"
            ]
        },
        {
            "title": "渔家傲",
            "content": [
                "昨日采花花欲尽。隔花闻道潮来近。风猎紫荷声又紧。低难奔。莲茎刺惹香腮损。一缕艳痕红隐隐。新霞点破秋蟾晕。罗袖挹残心不稳。羞人问。归来剩把胭脂衬。"
            ]
        },
        {
            "title": "渔家傲",
            "content": [
                "为爱莲房都一柄。双苞双蕊双红影。雨势断来风色定。秋水静。仙郎彩女临鸾镜。妾有容华君不省。花无恩爱犹相并。花却有情人薄倖。心耿耿。因花又染相思病。"
            ]
        },
        {
            "title": "梁州令",
            "content": [
                "红杏墙头树。紫萼香心初吐。新年花发旧时枝，徘徊千绕，独共东风语。阳台一梦如云雨。为问今何处。离情别恨多少，条条结向垂杨缕。此事难分付。初心本谁先许。窃香解佩两沈沈，知他而今，记得当初否。谁教薄倖轻相误。不信道、相思苦。如今却恁空追悔，元来也会忆人去。"
            ]
        },
        {
            "title": "蝶恋花",
            "content": [
                "百种相思千种恨。早是伤春，那更春醪困。薄倖辜人终不愤。何时枕畔分明问。懊恼风流心一寸。强醉偷眠，也即依前闷。此意为君君不信。泪珠滴尽愁难尽。"
            ]
        },
        {
            "title": "鹊踏枝/蝶恋花",
            "content": [
                "一曲尊前开画扇。暂近还遥，不语仍低面。直至情多缘少见。千金不直双回眄。苦恨行云容易散。过尽佳期，争向年芳晚。百种寻思千万遍。愁肠不似情难断。"
            ]
        },
        {
            "title": "蝶恋花",
            "content": [
                "一掬天和金粉腻。莲子心中，自有深深意。意密莲深秋正媚。将花寄恨无人会。桥上少年桥下水。小棹归时，不语牵红袂。浪溅荷心圆又碎。无端欲伴相思泪。"
            ]
        },
        {
            "title": "蝶恋花",
            "content": [
                "宝琢珊瑚山样瘦。缓髻轻拢，一朵云生袖。昨夜佳人初命偶。论情旋旋移相就。几叠鸳衾红浪皱。暗觉金钗，磔磔声相扣。一自楚台人梦後。凄凉暮雨沾裀绣。"
            ]
        },
        {
            "title": "蝶恋花",
            "content": [
                "几度兰房听禁漏。臂上残妆，印得香盈袖。酒力融融香汗透。春娇入眼横波溜。不见些时眉已皱。水阔山遥，乍向分飞後。大抵有情须感旧。肌肤拼为伊销瘦。"
            ]
        },
        {
            "title": "看花回",
            "content": [
                "晓色初透东窗，醉魂方觉。恋恋绣衾半拥，动万感脉脉，春思无托。追想少年，何处青楼贪欢乐。当媚景，恨月愁花，算伊全妄凤帏约。空泪滴、真珠暗落。又被谁、连宵留著。不晓高天甚意，既付与风流，却恁情薄。细把身心自解，只与猛拼却。又及至、见来了，怎生教人恶。"
            ]
        },
        {
            "title": "鼓笛慢/水龙吟",
            "content": [
                "缕金裙窣轻纱，透红莹玉真堪爱。多情更把，眼儿斜盼，眉儿敛黛。舞态歌阑，困偎香脸，酒红微带。便直饶、更有丹青妙手，应难写、天然态。长恐有时不见，每饶伊、百般娇呆。眼穿肠断，如今千种，思量无奈。花谢春归，梦回云散，欲寻难再。暗消魂，但觉鸳衾凤枕，有馀香在。"
            ]
        },
        {
            "title": "醉蓬莱",
            "content": [
                "见羞容敛翠，嫩脸匀红，素腰袅娜。红药阑边，恼不教伊过。半掩娇羞，语声低颤，问道有人知麽。强整罗裙，偷回波眼，佯行佯坐。更问假如，事还成後，乱了云鬟，被娘猜破。我且归家，你而今休呵。更为娘行，有些针线，诮未曾收囉。却待更阑，庭花影下，重来则个。"
            ]
        },
        {
            "title": "千秋岁",
            "content": [
                "罗衫满袖，尽是忆伊泪。残妆粉，馀香被。手把金尊酒，未饮先如醉。但向道，厌厌成病皆因你。离思迢迢远，一似长江水。去不断，来无际。红笺著意写，不尽相思意。为个甚，相思只在心儿里。"
            ]
        },
        {
            "title": "鹧鸪天",
            "content": [
                "学画宫眉细细长。芙蓉出水斗新妆。只知一笑能倾国，不信相看有断肠。双黄鹄，两鸳鸯。迢迢云水恨难忘。早知今日长相忆，不及从初莫作双。"
            ]
        },
        {
            "title": "少年游",
            "content": [
                "玉壶冰莹兽炉灰。人起绣帘开。春从一夜，六花开尽，不待剪刀催。洛阳城阙中天起，高下遍楼台。絮乱风轻，拂鞍沾袖，归路似章街。"
            ]
        },
        {
            "title": "少年游",
            "content": [
                "肉红圆样浅心黄。枝上巧如装。雨轻烟重，无憀天气，啼破晓来妆。寒轻贴体风头冷，忍抛弃、向秋光。不会深心，为谁惆怅，回面恨斜阳。"
            ]
        },
        {
            "title": "少年游",
            "content": [
                "去年秋晚此园中。携手玩芳丛。拈花嗅蕊，恼烟撩雾，拼醉倚西风。今年重对芳丛处，追往事、又成空。敲遍阑干，向人无语，惆怅满枝红。"
            ]
        },
        {
            "title": "摸鱼儿",
            "content": [
                "卷绣帘、梧桐秋院落，一霎雨添新绿。对小池闲立残妆浅，向晚水纹如縠。凝远目。恨人去寂寂，凤枕孤难宿。倚阑不足。看燕拂风檐，蝶翻露草，两两长相逐。双眉促。可惜年华婉娩，西风初弄庭菊。况伊家年少，多情未已难拘束。那堪更趁凉景，追寻甚处垂杨曲。佳期过尽，但不说归来，多应忘了，云屏去时祝。"
            ]
        },
        {
            "title": "武陵春",
            "content": [
                "宝幄华灯相见夜，妆脸小桃红。斗帐香檀翡翠笼。携手恨匆匆。金泥双结同心带，留与记情浓。却望行云十二峰。肠断月斜锺。"
            ]
        },
        {
            "title": "千秋岁",
            "content": [
                "画堂人静，翡翠帘前月。鸾帷凤枕虚铺设。风流难管束，一去音书歇。到而今，高梧冷落西风切。未语先垂泪，滴尽相思血。魂欲断，情难绝。都来些子事，更与何人说。为个甚，心头见底多离别。"
            ]
        },
        {
            "title": "圣无忧/乌夜啼",
            "content": [
                "珠帘卷，暮云愁。垂杨暗锁青楼。烟雨濛濛如画，轻风吹旋收。香断锦屏新别，人闲玉簟初秋。多少旧欢新恨，书杳杳、梦悠悠。"
            ]
        },
        {
            "title": "南乡子",
            "content": [
                "雨後斜阳。细细风来细细香。风定波平花映水，休藏。照出轻盈半面妆。路隔秋江。莲子深深隐翠房。意在莲心无问处，难忘。泪裛红腮不记行。"
            ]
        },
        {
            "title": "南乡子",
            "content": [
                "翠密红繁。水国凉生未是寒。雨打荷花珠不定，轻翻。冷泼鸳鸯锦翅斑。尽日凭阑。弄蕊拈花仔细看。偷得袅蹄新铸样，无端。藏在红房艳粉间。"
            ]
        },
        {
            "title": "凉州令/梁州令",
            "content": [
                "翠树芳条颭。的的裙腰初染。佳人携手弄芳菲，绿阴红影，共展双纹簟。插花照影窥鸾鉴。只恐芳容减。不堪零落春晚，青苔雨後深红点。一去门闲掩。重来却寻朱槛。离离秋实弄轻霜，娇红脉脉，似见胭脂脸。人非事往眉空敛。谁把佳期赚。芳心只愿长依旧，春风更放明年艳。"
            ]
        },
        {
            "title": "清平乐",
            "content": [
                "小庭春老。碧砌红萱草。长忆小阑闲共绕。携手绿丛含笑。别来音信全乖。旧期前事堪猜。门掩日斜人静，落花愁点青苔。"
            ]
        },
        {
            "title": "忆汉月",
            "content": [
                "红艳几枝轻袅。新被东风开了。倚烟啼露为谁娇，故惹蝶怜蜂恼。多情游赏处，留恋向、绿丛千绕。酒阑欢罢不成归，肠断月斜春老。"
            ]
        },
        {
            "title": "洞天春",
            "content": [
                "莺啼绿树声早。槛外残红未扫。露点真珠遍芳草。正帘帏清晓。秋千宅院悄悄。又是清明过了。燕蝶轻狂，柳丝撩乱，春心多少。"
            ]
        },
        {
            "title": "贺圣朝影/添声杨柳枝",
            "content": [
                "白雪梨花红粉桃。露华高。垂杨慢舞绿丝绦。草如袍。风过小池轻浪起，似江皋。千金莫惜买香醪。且陶陶。"
            ]
        },
        {
            "title": "越溪春",
            "content": [
                "三月十三寒食日，春色遍天涯。越溪阆苑繁华地，傍禁垣、珠翠烟霞。红粉墙头，秋千影里，临水人家。归来晚驻香车。银箭透窗纱。有时三点两点雨霁，朱门柳细风斜。沈麝不烧金鸭冷，笼月照梨花。"
            ]
        },
        {
            "title": "鹊桥仙",
            "content": [
                "月波清霁，烟容明淡，灵汉旧期还至。鹊迎桥路接天津，映夹岸、星榆点缀。云屏未卷，仙鸡催晓，肠断去年情味。多应天意不教长，恁恐把、欢娱容易。"
            ]
        },
        {
            "title": "雨中花/夜行船",
            "content": [
                "千古都门行路。能使离歌声苦。送尽行人，花残春晚，又到君东去。醉藉落花吹暖絮。多少曲堤芳树。且携手留连，良辰美景，留作相思处。"
            ]
        },
        {
            "title": "洛阳春/一落萦",
            "content": [
                "红纱未晓黄鹂语。蕙炉销兰炷。锦屏罗幕护春寒，昨夜三更雨。绣帘闲倚吹轻絮。敛眉山无绪。看花拭泪向归鸿，问来处、逢郎否。"
            ]
        },
        {
            "title": "夜行船",
            "content": [
                "满眼东风飞絮。催行色、短亭春暮。落花流水草连云，看看是、断肠南浦。檀板未终人去去。扁舟在、绿杨深处。手把金尊难为别，更那听、乱莺疏雨。"
            ]
        },
        {
            "title": "夜行船",
            "content": [
                "忆昔西都欢纵。自别後、有谁能共。伊川山水洛川花，细寻思、旧游如梦。今日相逢情愈重。愁闻唱、画楼锺动。白发天涯逢此景，倒金尊、殢谁相送。"
            ]
        },
        {
            "title": "虞美人",
            "content": [
                "炉香昼永龙烟白。风动金鸾额。画屏寒掩小山川。睡容初起枕痕圆。坠花钿。楼高不及烟霄半。望尽相思眼。艳阳刚爱挫愁人。故生芳草碧连云。怨王孙。"
            ]
        },
        {
            "title": "御带花",
            "content": [
                "青春何处风光好，帝里偏爱元夕。万重绘彩，构一屏峰岭，半空金碧。宝檠银釭，耀绛幕、龙虎腾掷。沙堤远，雕轮绣毂，争走五王宅。雍容熙熙昼，会乐府神姬，海洞仙客。拽香摇翠，称执手行歌，锦街天陌。月淡寒轻，渐向晓、漏声寂寂。当年少，狂心未已，不醉怎归得。"
            ]
        },
        {
            "title": "浣溪沙",
            "content": [
                "十载相逢酒一卮。故人才见便开眉。老来游旧更同谁。浮世歌欢真易失，宦途离合信难期。尊前莫惜醉如泥。"
            ]
        },
        {
            "title": "浣溪沙",
            "content": [
                "灯尽垂花月似霜。薄帘映月两交光。酒醺红粉自生香。双手舞馀拖翠袖，一声歌已釂金觞。休回娇眼断人肠。"
            ]
        },
        {
            "title": "浣溪沙",
            "content": [
                "红粉佳人白玉杯。木兰船稳棹歌催。绿荷风里笑声来。细雨轻烟笼草树，斜桥曲水绕楼台。夕阳高处画屏开。"
            ]
        },
        {
            "title": "浣溪沙",
            "content": [
                "青杏园林著酒香。佳人初著薄罗裳。柳丝摇曳燕飞忙。乍雨乍晴花自落，闲愁闲闷昼偏长。为谁消瘦损容光。"
            ]
        },
        {
            "title": "浣溪沙",
            "content": [
                "叶底青青杏子垂。枝头薄薄柳绵飞。日高深院晚莺啼。堪恨风流成薄幸，断无消息道归期。托腮无语翠眉低。"
            ]
        },
        {
            "title": "浣溪沙",
            "content": [
                "翠袖娇鬟舞石州。两行红粉一时羞。新声难逐管弦愁。白发主人年未老，清时贤相望偏优。一尊风月为公留。"
            ]
        },
        {
            "title": "浣溪沙",
            "content": [
                "湖上朱桥响画轮。溶溶春水浸春云。碧琉璃滑净无尘。当路游丝萦醉客，隔花啼鸟唤行人。日斜归去奈何春。"
            ]
        },
        {
            "title": "浣溪沙",
            "content": [
                "堤上游人逐画船。拍堤春水四垂天。绿杨楼外出秋千。白发戴花君莫笑，六么催拍盏频传。人生何处似尊前。"
            ]
        },
        {
            "title": "浣溪沙",
            "content": [
                "云曳香绵彩柱高。绛旗风颭出花梢。一梭红带往来抛。束素美人羞不打，却嫌裙慢褪纤腰。日斜深院影空摇。"
            ]
        },
        {
            "title": "蓦山溪",
            "content": [
                "新正初破，三五银蟾满。纤手染香罗，剪红莲、满城开遍。楼台上下，歌管咽春风，驾香轮，停宝马，只待金乌晚。帝城今夜，罗绮谁为伴。应卜紫姑神，问归期、相思望断。天涯情绪，对酒且开颜，春宵短。春寒浅。莫待金杯暖。"
            ]
        },
        {
            "title": "定风波",
            "content": [
                "对酒追欢莫负春。春光归去可饶人。昨日红芳今绿树。已暮。残花飞絮两纷纷。粉面丽姝歌窈窕。清妙。尊前信任醉醺醺。不是狂心贪燕乐。自觉。年来白发满头新。"
            ]
        },
        {
            "title": "定风波",
            "content": [
                "过尽韶华不可添。小楼红日下层檐。春睡觉来情绪恶。寂寞。杨花缭乱拂珠帘。早是闲愁依旧在。无奈。那堪更被宿酲兼。把酒送春惆怅甚。长恁。年年三月病厌厌。"
            ]
        },
        {
            "title": "定风波",
            "content": [
                "把酒花前欲问君。世间何计可留春。纵使青春留得住。虚语。无情花对有情人。任是好花须落去。自古。红颜能得几时新。暗想浮生何时好。唯有。清歌一曲倒金尊。"
            ]
        },
        {
            "title": "定风波",
            "content": [
                "把酒花前欲问公。对花何事诉金锺。为问去年春甚处。虚度。莺声撩乱一场空。今岁春来须爱惜。难得。须知花面不长红。待得酒醒君不见。千片。不随流水即随风。"
            ]
        },
        {
            "title": "定风波",
            "content": [
                "把酒花前欲问伊。忍嫌金盏负春时。红颜不能旬日看。宜算。须知开谢只相随。蝶去蝶来犹解恋。难见。回头还是度年期。莫候饮阑花已尽。方信。无人堪与补残枝。"
            ]
        },
        {
            "title": "定风波",
            "content": [
                "把酒花前欲问他。对花何吝醉颜酡。春到几人能烂赏。何况。无情风雨等闲多。艳树香丛都几许。朝暮。惜红愁粉奈情何。好是金船浮玉浪。相向。十分深送一声歌。"
            ]
        },
        {
            "title": "浪淘沙",
            "content": [
                "今日北池游。漾漾轻舟。波光潋滟柳条柔。如此春来春又去，白了人头。好妓好歌喉。不醉难休。劝君满满酌金瓯。纵使花时常病酒，也是风流。"
            ]
        },
        {
            "title": "浪淘沙",
            "content": [
                "万恨苦绵绵。旧约前欢。桃花溪畔柳阴间。几度日高春垂重，绣户深关。楼外夕阳闲。独自凭阑。一重水隔一重山。水阔山高人不见，有泪无言。"
            ]
        },
        {
            "title": "浪淘沙",
            "content": [
                "五岭麦秋残。荔子初丹。绛纱囊里水晶丸。可惜天教生处远，不近长安。往事忆开元。妃子偏怜。一从魂散马嵬关。只有红尘无驿使，满眼骊山。"
            ]
        },
        {
            "title": "浪淘沙",
            "content": [
                "花外倒金翘。饮散无憀。柔桑蔽日柳迷条。此地年时会一醉，还是春朝。今日举轻桡。帆影飘飘。长亭回首短亭遥。过尽长亭人更远，特地魂销。"
            ]
        },
        {
            "title": "浪淘沙",
            "content": [
                "把酒祝东风。且共从容。垂杨紫陌洛城东。总是当时携手处，游遍芳丛。聚散苦匆匆。此恨无穷。今年花胜去年红。可惜明年花更好，知与谁同。"
            ]
        },
        {
            "title": "圣无忧/乌夜啼",
            "content": [
                "世路风波险，十年一别须臾。人生聚散长如此，相见且欢娱。好酒能消光景，春风不染髭鬚。为公一醉花前倒，红袖莫来扶。"
            ]
        },
        {
            "title": "桃源忆故人",
            "content": [
                "莺愁燕苦春归去。寂寂花飘红雨。碧草绿杨歧路。况是长亭暮。少年行客情难诉。泣对东风无语。目断两三烟树。翠隔江淹浦。"
            ]
        },
        {
            "title": "桃源忆故人",
            "content": [
                "梅梢弄粉香犹嫩。欲寄江南春信。别後寸肠萦损。说与伊争稳。小炉独守寒灰尽。忍泪低头画尽。眉上万重新恨。竟日无人问。"
            ]
        },
        {
            "title": "御街行",
            "content": [
                "夭非华艳轻非雾。来夜半、天明去。来如春梦不多时，去似朝云何处。乳鸡酒燕，落星沈月，紞紞城头鼓。参差渐辨西池树。朱阁斜欹户。绿苔深径少人行，苔上屐痕无数。遗香馀粉，剩衾闲枕，天把多情赋。"
            ]
        },
        {
            "title": "渔家傲",
            "content": [
                "腊月年光如激浪。冻云欲折寒根向。谢女雪诗真绝唱。无比况。长堤柳絮飞来往。便好开尊夸酒量。酒阑莫遣笙歌放。此去青春都一饷。休怅望。瑶林即日堪寻访。"
            ]
        },
        {
            "title": "渔家傲",
            "content": [
                "律应黄锺寒气苦。冰生玉水云如絮。千里乡关空倚慕。无尺素。双鱼不食南鸿渡。把酒遣愁愁已去。风吹酒力愁还聚。却忆兽炉追旧处。头懒举。炉灰剔尽痕无数。"
            ]
        },
        {
            "title": "渔家傲",
            "content": [
                "十月轻寒生晚暮。霜华暗卷楼南树。十二阑干堪倚处。聊一顾。乱山衰草还家路。悔别情怀多感慕。胡笳不管离心苦。犹喜清宵长数鼓。双绣户。梦魂尽远还须去。"
            ]
        },
        {
            "title": "渔家傲",
            "content": [
                "九月重阳还又到。东篱菊放金钱小。月下风前愁不少。谁语笑。吴娘捣练腰肢袅。槁叶半轩慵更扫。凭阑岂是闲临眺。欲向南云新雁道。休草草。来时觅取伊消耗。"
            ]
        },
        {
            "title": "渔家傲",
            "content": [
                "八月微凉生枕簟。金盘露洗秋光淡。池上月华开宝鉴。波潋滟。故人千里应凭槛。蝉树无情风苒苒。燕归碧海珠帘揜。沈臂冒霜潘鬓减。愁黯黯。年年此夕多悲感。"
            ]
        },
        {
            "title": "渔家傲",
            "content": [
                "七月芙蓉生翠水。明霞拂脸新妆媚。疑是楚宫歌舞妓。争宠丽。临风起舞夸腰细。乌鹊桥边新雨霁。长河清水冰无地。此夕有人千里外。经年岁。犹嗟不及牵牛会。"
            ]
        },
        {
            "title": "渔家傲",
            "content": [
                "六月炎蒸何太盛。海榴灼灼红相映。天外奇峰千掌迥。风影定。汉宫圆扇初成咏。珠箔初褰深院静。绛绡衣窄冰肤莹。睡起日高堆酒兴。厌厌病。宿酲和梦何时醒。"
            ]
        },
        {
            "title": "渔家傲",
            "content": [
                "五月薰风才一信。初荷出水清香嫩。乳燕学飞帘额峻。谁借问。东邻期约尝佳酝。漏短日长人乍困。裙腰减尽柔肌损。一撮眉尖千叠恨。慵整顿。黄梅雨细多闲闷。"
            ]
        },
        {
            "title": "渔家傲",
            "content": [
                "四月芳林何悄悄。绿阴满地青梅小。南陌采桑何窈窕。争语笑。乱丝满腹吴蚕老。宿酒半醒新睡觉。雏莺相语匆匆晓。惹得此情萦寸抱。休临眺。楼头一望皆芳草。"
            ]
        },
        {
            "title": "渔家傲",
            "content": [
                "三月芳菲看欲暮。胭脂泪洒梨花雨。宝马绣轩南陌路。笙歌举。踏青斗草人无数。强欲留春春不住。东皇肯信韶容故。安得此身如柳絮。随风去。穿帘透幕寻朱户。"
            ]
        },
        {
            "title": "渔家傲",
            "content": [
                "二月春期看已半。江边春色青犹短。天气养花红日暖。深深院。真珠帘额初飞燕。渐觉衔杯心绪懒。酒侵花脸娇波慢。一捻闲愁无处遣。牵不断。游丝百尺随风远。"
            ]
        },
        {
            "title": "渔家傲",
            "content": [
                "正月新阳生翠琯。花苞柳线春犹浅。帘幕千重方半卷。池冰泮。东风吹水琉璃软。渐好凭阑醒醉眼。陇梅暗落芳英断。初日已知长一线。清宵短。梦魂怎奈珠宫远。"
            ]
        },
        {
            "title": "渔家傲",
            "content": [
                "十二月严凝天地闭。莫嫌台榭无花卉。惟有酒能欺雪意。增豪气。直教耳热笙歌沸。陇上雕鞍惟数骑。猎围半合新霜里。霜重鼓声寒不起。千人指。马前一雁寒空坠。"
            ]
        },
        {
            "title": "渔家傲",
            "content": [
                "十一月新阳排寿宴。黄锺应管添宫线。猎猎寒威云不卷。风头转。时看雪霰吹人面。南至迎长知漏箭。书云纪候冰生妍。腊近探春春尚远。闲庭院。梅花落尽千千片。"
            ]
        },
        {
            "title": "渔家傲",
            "content": [
                "九月霜秋秋已尽。烘林败叶红相映。惟有东篱黄菊盛。遗金粉。人家帘幕重阳近。晓日阴阴晴未定。授衣时节轻寒嫩。新雁一声风又劲。云欲凝。雁来应有吾乡信。"
            ]
        },
        {
            "title": "渔家傲",
            "content": [
                "八月秋高风历乱。衰兰败芷红莲岸。皓月十分光正满。清光畔。年年常愿琼筵看。社近愁看归去燕。江天空阔云容漫。宋玉当时情不浅。成幽怨。乡关千里危肠断。"
            ]
        },
        {
            "title": "渔家傲",
            "content": [
                "七月新秋风露早。渚莲尚拆庭梧老。是处瓜华时节好。金尊倒。人间采缕争祈巧。万叶敲声凉乍到。百虫啼晚烟如扫。箭漏初长天杳杳。人语悄。那堪夜雨催清晓。"
            ]
        },
        {
            "title": "渔家傲",
            "content": [
                "六月炎天时霎雨。行云涌出奇峰露。沼上嫩莲腰束素。风兼露。梁王宫阕无烦暑。畏日亭亭残蕙炷。傍帘乳燕双飞去。碧碗敲冰倾玉处。朝与暮。故人风快凉轻度。"
            ]
        },
        {
            "title": "渔家傲",
            "content": [
                "四月园林春去後。深深密幄阴初茂。折得花枝犹在手。香满袖。叶间梅子青如豆。风雨时时添气候。成行新笋霜筠厚。题就送春诗几首。聊对酒。樱桃色照银盘溜。"
            ]
        },
        {
            "title": "渔家傲",
            "content": [
                "二月春耕昌杏密。百花次第争先出。惟有海棠梨第一。深浅拂。天生红粉真无匹。画栋归来巢未失。双双款语怜飞乙。留客醉花迎晓日。金盏溢。却忧风雨飘零疾。"
            ]
        },
        {
            "title": "渔家傲",
            "content": [
                "正月斗杓初转势。金刀剪彩功夫异。称庆高堂欢幼稚。看柳意。偏从东面春风至。十四新蟾圆尚未。楼前乍看红灯试。冰散绿池泉细细。鱼欲戏。园林已是花天气。"
            ]
        },
        {
            "title": "玉楼春",
            "content": [
                "芙蓉斗晕燕支浅。留著晚花开小宴。画船红日晚风清，柳色溪光晴照暖。美人争劝梨花盏。舞困玉腰裙缕慢。莫交银烛促归期，已祝斜阳休更晚。"
            ]
        },
        {
            "title": "玉楼春",
            "content": [
                "阴阴树色笼晴昼。清淡园林春过後。杏腮轻粉日催红，池面绿罗风卷皱。佳人向晚新妆就。圆腻歌喉珠欲溜。当筵莫放酒杯迟，乐事良辰难入手。"
            ]
        },
        {
            "title": "玉楼春",
            "content": [
                "东风本是开花信。及至花时风更紧。吹开吹谢苦匆匆，春意到头无处问。把酒临风千万恨。欲扫残红犹未忍。夜来风雨转离披，满眼凄凉愁不尽。"
            ]
        },
        {
            "title": "玉楼春",
            "content": [
                "江南三月春光老。月落禽啼天未晓。露和啼血染花红，恨过千家烟树杪。云垂玉枕屏山小。梦欲成时惊觉了。人心应不似伊心，若解思归归合早。"
            ]
        },
        {
            "title": "玉楼春",
            "content": [
                "南园粉蝶能无数。度翠穿红来复去。倡条冶叶恣留连，飘荡轻於花上絮。朱阑夜夜风兼露。宿粉栖香无定所。多情翻却似无情，赢得百花无限妒。"
            ]
        },
        {
            "title": "玉楼春",
            "content": [
                "湖边柳外楼高处。望断云山多少路。阑干倚遍使人愁，又是天涯初日暮。轻无管系狂无数。水畔花飞风里絮。算伊浑似薄情郎，去便不来来便去。"
            ]
        },
        {
            "title": "玉楼春",
            "content": [
                "去时梅萼初凝粉。不觉小桃风力损。梨花最晚又凋零，何事归期无定准。阑干倚遍重来凭。泪粉偷将红袖印。蜘蛛喜鹊误人多，似此无凭安足信。"
            ]
        },
        {
            "title": "玉楼春",
            "content": [
                "沈沈庭院莺吟弄。日暖烟和春气重。绿杨娇眼为谁回，芳草深心空自动。倚阑无语伤离凤。一片风情无处用。寻思还有旧家心，蝴蝶时时来役梦。"
            ]
        },
        {
            "title": "玉楼春",
            "content": [
                "珠帘半下香销印。二月东风催柳信。琵琶傍畔且寻思，鹦鹉前头休借问。惊鸿过後生离恨。红日长时添酒困。未知心在阿谁边，满眼泪珠言不尽。"
            ]
        },
        {
            "title": "玉楼春",
            "content": [
                "黄金弄色轻於粉。濯濯春条如水嫩。为缘力薄未禁风，不奈多娇长似困。腰柔乍怯人相近。眉小未知春有恨。劝君著意惜芳菲，莫待行人攀折尽。"
            ]
        },
        {
            "title": "玉楼春",
            "content": [
                "雪云乍变春云簇。渐觉年华堪送目。北枝梅蕊犯寒开，南浦波纹如酒绿。芳菲次第还相续。不奈情多无处足。尊前百计得春归，莫为伤春歌黛蹙。"
            ]
        },
        {
            "title": "玉楼春",
            "content": [
                "金花盏面红烟透。舞急香茵随步皱。青春才子有新词，红粉佳人重劝酒。也知自为伤春瘦。归骑休交银烛候。拟将沈醉为清欢，无奈醒来还感旧。"
            ]
        },
        {
            "title": "玉楼春",
            "content": [
                "春葱指甲轻拢拈。五彩垂条双袖卷。雪香浓透紫檀槽，胡语急随红玉腕。当头一曲情何限。入破铮鏦金凤战。百分芳酒祝长春，再拜敛容抬粉面。"
            ]
        },
        {
            "title": "玉楼春",
            "content": [
                "檀槽碎响金丝拨。露湿浔阳江上月。不知商妇为谁愁，一曲行人留夜发。画堂花月新声别。红蕊调长弹未彻。暗将深意祝胶弦，唯愿弦弦无断绝。"
            ]
        },
        {
            "title": "玉楼春",
            "content": [
                "红条约束琼肌稳。拍碎香檀催急衮。陇头呜咽水声繁，叶下间关莺语近。美人才子传芳信。明月清风伤别恨。未知何处有知音，常为此情留此恨。"
            ]
        },
        {
            "title": "玉楼春",
            "content": [
                "别後不知君远近。触目凄凉多少闷。渐行渐远渐无书，水阔鱼沈何处问。夜深风竹敲秋韵。万叶千声皆是恨。故欹单枕梦中寻，梦又不成灯又尽。"
            ]
        },
        {
            "title": "玉楼春",
            "content": [
                "蝶飞芳草花飞路。把酒已嗟春色暮。当时枝上落残花，今日水流何处去。楼前独绕鸣蝉树。忆把芳条吹暖絮。红莲绿芰亦芳菲，不奈金风兼玉露。"
            ]
        },
        {
            "title": "玉楼春",
            "content": [
                "燕鸿过後春归去。细算浮生千万绪。来如春梦几多时，去似朝云无觅处。闻琴解珮神仙侣。挽断罗衣留不住。劝君莫作独醒人，烂醉花间应有数。"
            ]
        },
        {
            "title": "玉楼春",
            "content": [
                "西湖南北烟波阔。风里丝簧声韵咽。舞馀裙带绿双垂，酒入香腮红一抹。杯深不觉琉璃滑。贪看六么花十八。明朝车马各西东，惆怅画桥风与月。"
            ]
        },
        {
            "title": "渔家傲",
            "content": [
                "五月榴花妖艳烘。绿杨带雨垂垂重。五色新丝缠角粽。金盘送。生绡画扇盘双凤。正是浴兰时节动。菖蒲酒美清尊共。叶里黄骊时一弄。犹?松。等闲惊破纱窗梦。"
            ]
        },
        {
            "title": "玉楼春",
            "content": [
                "两翁相遇逢佳节。正值柳绵飞似雪。便须豪饮敌青春，莫对新花羞白发。人生聚散如弦筈。老去风情尤惜别。大家金盏倒垂莲，一任西楼低晓月。"
            ]
        },
        {
            "title": "玉楼春",
            "content": [
                "酒美春浓花世界。得意人人千万态。莫教辜负艳阳天，过了堆金何处买。已去少年无计奈。且愿芳心长恁在。闲愁一点上心来，算得东风吹不解。"
            ]
        },
        {
            "title": "玉楼春",
            "content": [
                "池塘水绿春微暖。记得玉真初见面。从头歌韵响铮鏦，入破舞腰红乱旋。玉钩帘下香阶畔。醉後不知红日晚。当时共我赏花人，点检如今无一半。"
            ]
        },
        {
            "title": "渔家傲",
            "content": [
                "三月清明天婉娩。晴川祓禊归来晚。况是踏青来处远。犹不倦。秋千别闭深庭院。更值牡丹开欲遍。酴醿压架清香散。花底一尊谁解劝。增眷恋。东风回晚无情绊。"
            ]
        },
        {
            "title": "玉楼春",
            "content": [
                "常忆洛阳风景媚。烟暖风和添酒味。莺啼宴席似留人，花出墙头如有意。别来已隔千山翠。望断危楼斜日坠。关心只为牡丹红，一片春愁来梦里。"
            ]
        },
        {
            "title": "玉楼春",
            "content": [
                "残春一夜狂风雨。断送红飞花落树。人心花意待留春，春色无情容易去。高楼把酒愁独语。借问春归何处所。暮云空阔不知音，惟有绿杨芳草路。"
            ]
        },
        {
            "title": "玉楼春",
            "content": [
                "洛阳正值芳菲节。秾艳清香相间发。游丝有意苦相萦，垂柳无端争赠别。杏花红处青山缺。山畔行人山下歇。今宵谁肯远相随，惟有寂寥孤馆月。"
            ]
        },
        {
            "title": "玉楼春",
            "content": [
                "尊前拟把归期说。未语春容先惨咽。人生自是有情痴，此恨不关风与月。离歌且莫翻新阕。一曲能教肠寸结。直须看尽洛城花，始共春风容易别。"
            ]
        },
        {
            "title": "玉楼春",
            "content": [
                "春山敛黛低歌扇。暂解吴钩登祖宴。画楼钟动已魂销，何况马嘶芳草岸。青门柳色随人远。望欲断时肠已断。洛城春色待君来，莫到落花飞似霰。"
            ]
        },
        {
            "title": "玉楼春",
            "content": [
                "风迟日媚烟光好。绿树依依芳意早。年华容易即凋零，春色只宜长恨少。池塘隐隐惊雷晓。柳眼未开梅萼小。尊前贪爱物华新，不道物新人渐老。"
            ]
        },
        {
            "title": "玉楼春",
            "content": [
                "西亭饮散清歌阕。花外迟迟宫漏发。涂金烛引紫骝嘶，柳曲西头归路别。佳辰只恐幽期阔。密赠殷勤衣上结。翠屏魂梦莫相寻，禁断六街清夜月。"
            ]
        },
        {
            "title": "渔家傲",
            "content": [
                "青女霜前催得绽。金钿乱散枝头遍。落帽台高开雅宴。芳尊满。挼花吹在流霞面。桃李三春虽可羡。莺来蝶去芳心乱。争似仙潭秋水岸。香不断。年年自作茱萸伴。"
            ]
        },
        {
            "title": "渔家傲",
            "content": [
                "别恨长长欢计短。疏锺促漏真堪怨。此会此情都未半。星初转。鸾琴凤乐匆匆卷。河鼓无言西北盼。香蛾有恨东南远。脉脉横波珠泪满。归心乱。离肠便逐星桥断。"
            ]
        },
        {
            "title": "渔家傲",
            "content": [
                "喜鹊填河仙浪浅。云軿早在星桥畔。街鼓黄昏霞尾暗。炎光敛。金钩侧倒天西面。一别经年今始见。新欢往恨知何限。天上佳期贪眷恋。良宵短。人间不合催银箭。"
            ]
        },
        {
            "title": "渔家傲",
            "content": [
                "露裛娇黄风摆翠。人间晚秀非无意。仙格淡妆天与丽。谁可比。女真装束真相似。筵上佳人牵翠袂。纤纤玉手挼新蕊。美酒一杯花影腻。邀客醉。红琼共作熏熏媚。"
            ]
        },
        {
            "title": "渔家傲",
            "content": [
                "叶重如将青玉亚。花轻疑是红绡挂。颜色清新香脱洒。堪长价。牡丹怎得称王者。雨笔露笺匀彩画。日炉风炭薰兰麝。天与多情丝一把。谁厮惹。千条万缕萦心下。"
            ]
        },
        {
            "title": "渔家傲",
            "content": [
                "乞巧楼头云幔卷。浮花催洗严妆面。花上蛛丝寻得遍。颦笑浅。双眸望月牵红线。奕奕天河光不断。有人正在长生殿。暗付金钗清夜半。千秋愿。年年此会长相见。"
            ]
        },
        {
            "title": "渔家傲",
            "content": [
                "叶有清风花有露。叶笼花罩鸳鸯侣。白锦顶丝红锦羽。莲女妒。惊飞不许长相聚。日脚沈红天色暮。青凉伞上微微雨。早是水寒无宿处。须回步。枉教雨里分飞去。"
            ]
        },
        {
            "title": "渔家傲",
            "content": [
                "花底忽闻敲两桨。逡巡女伴来寻访。酒盏旋将荷叶当。莲舟荡。时时盏里生红浪。花气酒香清厮酿。花腮酒面红相向。醉倚绿阴眠一饷。惊起望。船头阁在沙滩上。"
            ]
        },
        {
            "title": "渔家傲",
            "content": [
                "妾本钱塘苏小妹。芙蓉花共门相对。昨日为逢青伞盖。慵不采。今朝斗觉凋零晒。愁倚画楼无计奈。乱红飘过秋塘外。料得明年秋色在。香可爱。其如镜里花颜改。"
            ]
        },
        {
            "title": "渔家傲",
            "content": [
                "红粉墙头花几树。落花片片和惊絮。墙外有楼花有主。寻花去。隔墙遥见秋千侣。绿索红旗双彩柱。行人只得偷回顾。肠断楼南金锁户。天欲暮。流莺飞到秋千处。"
            ]
        },
        {
            "title": "渔家傲",
            "content": [
                "暖日迟迟花袅袅。人将红粉争花好。花不能言惟解笑。金壶倒。花开未老人年少。车马九门来扰扰。行人莫羡长安道。丹禁漏声衢鼓报。催昏晓。长安城里人先老。"
            ]
        },
        {
            "title": "渔家傲",
            "content": [
                "一派潺湲流碧涨。新亭四面山相向。翠竹岭头明月上。迷俯仰。月轮正在泉中漾。更待高秋天气爽。菊花香里开新酿。酒美宾嘉真胜赏。红粉唱。山深分外歌声响。"
            ]
        },
        {
            "title": "蝶恋花",
            "content": [
                "尝爱西湖春色早。腊雪方销，已见桃开小。顷刻光阴都过了。如今绿暗红英少。且趁馀花谋一笑。况有笙歌，艳态相萦绕。老去风情应不到。凭君剩把芳尊倒。"
            ]
        },
        {
            "title": "蝶恋花",
            "content": [
                "画阁归来春又晚。燕子双飞，柳软桃花浅。细雨满天风满院。愁眉敛尽无人见。独倚阑干心绪乱。芳草芊绵，尚忆江南岸。风月无情人暗换。旧游如梦空肠断。"
            ]
        },
        {
            "title": "渔家傲",
            "content": [
                "四纪才名天下重。三朝构厦为梁栋。定册功成身退勇。辞荣宠。归来白首笙歌拥。顾我薄才无可用。君恩近许归田垅。今日一觞难得共。聊对捧。官奴为我高歌送。"
            ]
        },
        {
            "title": "蝶恋花",
            "content": [
                "翠苑红芳晴满目。绮席流莺，上下长相逐。紫陌闲随金轹辘。马蹄踏遍春郊绿。一觉年华春梦促。往事悠悠，百种寻思足。烟雨满楼山断续。人闲倚遍阑干曲。"
            ]
        },
        {
            "title": "渔家傲",
            "content": [
                "对酒当歌劳客劝。惜花只惜年华晚。寒艳冷香秋不管。情眷眷。凭栏尽日愁无限。思抱芳期随塞雁。悔无深意传双燕。怅望一枝难寄远。人不见。楼头望断相思眼。"
            ]
        },
        {
            "title": "蝶恋花",
            "content": [
                "梨叶初红婵韵歇。银汉风高，玉管声凄切。枕簟乍凉铜漏彻。谁教社燕轻离别。草际虫吟秋露结。宿酒醒来，不记归时节。多少衷肠犹未说。珠帘夜夜朦胧月。"
            ]
        },
        {
            "title": "蝶恋花",
            "content": [
                "欲过清明烟雨细。小槛临窗，点点残花坠。梁燕语多惊晓睡。银屏一半堆香被。新岁风光如旧岁。所恨征轮，渐渐程迢递。纵有远情难写寄。何妨解有相思泪。"
            ]
        },
        {
            "title": "渔家傲",
            "content": [
                "幽鹭谩来窥品格。双鱼岂解传消息。绿柄嫩香频采摘。心似织。条条不断谁牵役。珠泪暗和清露滴。罗衣染尽秋江色。对面不言情脉脉。烟水隔。无人说似长相忆。"
            ]
        },
        {
            "title": "渔家傲",
            "content": [
                "粉蕊丹青描不得。金针线线功难敌。谁傍暗香轻采摘。风淅淅。船头触散双鸂鶒。夜雨染成天水碧。朝阳借出胭脂色。欲落又开人共惜。秋气逼。盘中已见新荷的。"
            ]
        },
        {
            "title": "蝶恋花",
            "content": [
                "永日环堤乘彩舫。烟草萧疏，恰似晴江上。水浸碧天风皱浪。菱花荇蔓随双桨。红粉佳人翻丽唱。惊起鸳鸯，两两飞相向。且把金尊倾美酿。休思往事成惆怅。"
            ]
        },
        {
            "title": "蝶恋花",
            "content": [
                "帘幕风轻双语燕。午後醒来，柳絮飞撩乱。心事一春犹未见。红英落尽青苔院。百尺朱楼闲倚遍。薄雨浓云，抵死遮人面。羌管不须吹别怨。无肠更为新声断。"
            ]
        },
        {
            "title": "蝶恋花",
            "content": [
                "面旋落花风荡漾。柳重烟深，雪絮飞来往。雨後轻寒犹未放。春愁酒病成惆怅。枕畔屏山围碧浪。翠被华灯，夜夜空相向。寂寞起来褰绣幌。月明正在梨花上。"
            ]
        },
        {
            "title": "蝶恋花",
            "content": [
                "腊雪初销梅蕊绽。梅雪相和，喜鹊穿花转。睡起夕阳迷醉眼。新愁长向东风乱。瘦觉玉肌罗带缓。红杏梢头，二月春犹浅。望极不来芳信断。音书纵有争如见。"
            ]
        },
        {
            "title": "蝶恋花",
            "content": [
                "帘幕东风寒料峭。雪里香梅，先报春来早。红蜡枝头双燕小。金刀剪彩呈纤巧。旋暖金炉薰蕙藻。酒入横波，困不禁烦恼。绣被五更春睡好。罗帏不觉纱窗晓。"
            ]
        },
        {
            "title": "蝶恋花",
            "content": [
                "独倚危楼风细细。望极离愁，黯黯生天际。草色山光残照里。无人会得凭阑意。也拟疏狂图一醉。对酒当歌，强饮还无味。衣带渐宽都不悔。况伊销得人憔悴。"
            ]
        },
        {
            "title": "蝶恋花",
            "content": [
                "海燕双来归画栋。帘影无风，花影频移动。半醉腾腾春睡重。绿鬟堆枕香云拥。翠被双盘金缕凤。忆得前春，有个人人共。花里黄莺时一弄。日斜惊起相思梦。"
            ]
        },
        {
            "title": "蝶恋花",
            "content": [
                "水浸秋天风皱浪。缥缈仙舟，只似秋天上。和露采莲愁一饷。看花却是啼妆样。折得莲茎丝未放。莲断丝牵，特地成惆怅。归棹莫随花荡漾。江头有个人相望。"
            ]
        },
        {
            "title": "清商怨",
            "content": [
                "关河愁思望处满。渐素秋向晚。雁过南云，行人回泪眼。双鸾衾裯悔展。夜又永、枕孤人远。梦未成归，梅花闻塞管。"
            ]
        },
        {
            "title": "蝶恋花",
            "content": [
                "小院深深门掩亚。寂寞珠帘，画阁重重下。欲近禁烟微雨罢。绿杨深处秋千挂。傅粉狂游犹未舍。不念芳时，眉黛无人画。薄幸未归春去也。杏花零落香红谢。"
            ]
        },
        {
            "title": "生查子",
            "content": [
                "去年元夜时，花市灯如昼。月到柳梢头，人约黄昏後。今年元夜时，月与灯依旧。不见去年人，泪满春衫袖。"
            ]
        },
        {
            "title": "蝶恋花",
            "content": [
                "越女采莲秋水畔。窄袖轻罗，暗露双金钏。照影摘花花似面。芳心只共丝争乱。鸂鶒滩头风浪晚。雾重烟轻，不见来时伴。隐隐歌声归棹远。离愁引著江南岸。"
            ]
        },
        {
            "title": "减字木兰花",
            "content": [
                "歌檀敛袂。缭绕雕梁尘暗起。柔润清圆。百琲明珠一线穿。樱唇玉齿。天上仙音心下事。留往行云。满坐迷魂酒半醺。"
            ]
        },
        {
            "title": "阮郎归",
            "content": [
                "落花浮水树临池。年前心眼期。见来无事去还思。而今花又飞。浅螺黛，淡燕脂。闲妆取次宜。隔帘风雨闭门时。此情风月知。"
            ]
        },
        {
            "title": "渔家傲",
            "content": [
                "九日欢游何处好。黄花万蕊雕阑绕。通体清香无俗调。天气好。烟滋露结功多少。日脚清寒高下照。宝钉密缀圆斜小。落叶西园风袅袅。催秋老。丛边莫厌金尊倒。"
            ]
        },
        {
            "title": "减字木兰花",
            "content": [
                "画堂雅宴。一抹朱弦初入遍。慢拈轻笼。玉指纤纤嫩剥葱。拨头憁利。怨月愁花无限意。红粉轻盈。倚暖香檀曲未成。"
            ]
        },
        {
            "title": "减字木兰花",
            "content": [
                "伤怀离抱。天若有情天亦老。此意如何。细似轻丝渺似波。扁舟岸侧。枫叶荻花秋索索。细想前欢。须著人间比梦间。"
            ]
        },
        {
            "title": "踏莎行",
            "content": [
                "雨霁风光，春分天气。千花百卉争明媚。画梁新燕一双双，玉笼鹦鹉愁孤睡。薜荔依墙，莓苔满地。青楼几处歌声丽。蓦然旧事心上来，无言敛皱眉山翠。"
            ]
        },
        {
            "title": "诉衷情",
            "content": [
                "清晨帘幕卷轻霜。呵手试梅妆。都缘自有离恨，故画作远山长。思往事，惜流芳。易成伤。拟歌先敛，欲笑还颦，最断人肠。"
            ]
        },
        {
            "title": "朝中措",
            "content": [
                "平山阑槛倚晴空。山色有无中。手种堂前垂柳，别来几度春风。文章太守，挥毫万字，一饮千锺。行乐直须年少，尊前看取衰翁。"
            ]
        },
        {
            "title": "采桑子",
            "content": [
                "十年一别流光速，白首相逢。莫话衰翁。但斗尊前语笑同。劝君满酌君须醉，尽日从容。画鷁牵风。即去朝天沃舜聪。"
            ]
        },
        {
            "title": "阮郎归",
            "content": [
                "刘郎何日是来时。无心云胜伊。行云犹解傍山飞。郎行去不归。强匀画，又芳菲。春深轻薄衣。桃花无语伴相思。阴阴月上时。"
            ]
        },
        {
            "title": "减字木兰花",
            "content": [
                "楼台向晓。淡月低云天气好。翠幕风微。宛转梁州入破时。香生舞袂。楚女腰肢天与细。汗粉重匀。酒後轻寒不著人。"
            ]
        },
        {
            "title": "生查子",
            "content": [
                "含羞整翠鬟，得意频相顾。雁柱十三弦，一一春莺语。娇云容易飞，梦断知何处。深院锁黄昏，阵阵芭蕉雨。"
            ]
        },
        {
            "title": "长相思",
            "content": [
                "深花枝。浅花枝。深浅花枝相并时。花枝难似伊。玉如肌。柳如眉。爱著鹅黄金缕衣。啼妆更为谁。"
            ]
        },
        {
            "title": "渔家傲",
            "content": [
                "十月小春梅蕊绽。红炉画阁新妆遍。锦帐美人贪睡暖。羞起晚。玉壶一夜冰澌满。楼上四垂帘不卷。天寒山色偏宜远。风急雁行吹字断。红日短。江天雪意云撩乱。"
            ]
        },
        {
            "title": "采桑子",
            "content": [
                "画楼钟动君休唱，往事无踪。聚散匆匆。今日欢娱几客同。去年绿鬓今年白，不觉衰容。明月清风。把酒何人忆谢公。"
            ]
        },
        {
            "title": "采桑子",
            "content": [
                "荷花开後西湖好，载酒来时。不用旌旗。前後红幢绿盖随。画船撑入花深处，香泛金卮。烟雨微微。一片笙歌醉里归。"
            ]
        },
        {
            "title": "采桑子",
            "content": [
                "清明上巳西湖好，满目繁华。争道谁家。绿柳朱轮走钿车。游人日暮相将去，醒醉喧哗。路转堤斜。直到城头总是花。"
            ]
        },
        {
            "title": "采桑子",
            "content": [
                "群芳过後西湖好，狼籍残红。飞絮濛濛。垂柳阑干尽日风。笙歌散尽游人去，始觉春空。垂下帘栊。双燕归来细雨中。"
            ]
        },
        {
            "title": "渔家傲",
            "content": [
                "荷叶田田青照水",
                "孤舟挽在花阴底",
                "昨夜萧萧疏雨坠",
                "愁不寐",
                "朝来又觉西风起",
                "雨摆风摇金蕊碎",
                "合欢枝上香房翠",
                "莲子与人常厮类",
                "无好意",
                "年年苦在中心里"
            ]
        },
        {
            "title": "浣溪沙",
            "content": [
                "堤上游人逐画船",
                "拍堤春水四垂天",
                "绿杨楼外出秋千",
                "白发戴花君莫笑",
                "六幺摧拍盏频传",
                "人生何处似樽前"
            ]
        },
        {
            "title": "长相思",
            "content": [
                "花似伊",
                "柳似伊",
                "花柳青春人别离",
                "低头双泪垂",
                "长江东",
                "长江西",
                "两岸鸳鸯两处飞",
                "相逢知几时"
            ]
        },
        {
            "title": "长相思",
            "content": [
                "苹满溪",
                "柳绕堤",
                "相送行人溪水西",
                "回时陇月低",
                "烟霏霏",
                "风凄凄",
                "重倚朱门听马嘶",
                "寒鸥相对飞"
            ]
        },
        {
            "title": "蝶恋花",
            "content": [
                "面旋落花风荡漾",
                "柳重烟深",
                "雪絮飞来往",
                "雨后轻寒犹未放",
                "春愁酒病成惆怅",
                "枕畔屏山围碧浪",
                "翠被花灯",
                "夜夜空相向",
                "寂寞起来褰绣幌",
                "月明正在梨花上"
            ]
        },
        {
            "title": "玉楼春",
            "content": [
                "樽前拟把归期说",
                "未语春容先惨咽",
                "人生自是有情痴",
                "此恨不关风与月",
                "离歌且莫翻新阕",
                "一曲能教肠寸结",
                "直须看尽洛阳花",
                "始共春风容易别"
            ]
        },
        {
            "title": "临江仙",
            "content": [
                "记得金銮同唱第",
                "春风上国繁华",
                "如今薄宦老天涯",
                "十年歧路",
                "空负曲江花",
                "闻说阆山通阆苑",
                "楼高不见君家",
                "孤城寒日等闲斜",
                "离愁难尽",
                "红树远连霞"
            ]
        },
        {
            "title": "临江仙",
            "content": [
                "池外轻雷池上雨，雨声滴碎荷声。小楼西角断虹明，阑干倚处，待得月华生。",
                "燕子飞来窥画栋，玉钩垂下帘旌。凉波不动簟纹平，水精双枕，畔有堕钗横。",
                ""
            ]
        },
        {
            "title": "西湖念语",
            "content": [
                "昔者王子猷之爱竹，造门不问于主人，陶渊明之卧舆，遇酒便留于道士。况西湖之胜概，擅东颍之佳名。虽美景良辰，固多于高会。而清风明月，幸属于闲人。并游或结于良朋，乘兴有时而独往。鸣蛙暂听，安问属官而属私。曲水临流，自可一觞而一咏。至欢然而会意，亦傍若于无人。乃知偶来常胜於特来，前言可信。所有虽非于己有，其得已多。因翻旧阕之辞，写以新声之调，敢阵薄伎，聊佐清欢。"
            ]
        },
        {
            "title": "浪淘沙",
            "content": [
                "今日北池游",
                "漾漾轻舟",
                "波光潋滟柳条柔",
                "如此春来又春去",
                "白了人头",
                "好妓好歌喉",
                "不醉难休",
                "劝君满满酌金瓯",
                "纵使花时常病酒",
                "也是风流"
            ]
        },
        {
            "title": "采桑子",
            "content": [
                "平生为爱西湖好",
                "来拥朱轮",
                "富贵浮云",
                "俯仰流年二十春",
                "归来恰似辽东鹤",
                "城郭人民",
                "触目皆新",
                "谁识当年旧主人"
            ]
        },
        {
            "title": "采桑子",
            "content": [
                "残霞夕照西湖好",
                "花坞苹汀",
                "十顷波平",
                "野岸无人舟自横",
                "西南月上浮云散",
                "轩槛凉生",
                "莲芰香清",
                "水面风来酒面醒"
            ]
        },
        {
            "title": "鹤冲天",
            "content": [
                "梅谢粉",
                "柳拖金",
                "香满旧园林",
                "养花天气半晴阴",
                "花好却愁深",
                "花无数",
                "愁无数",
                "花好却愁春去",
                "戴花持酒祝东风",
                "千万莫匆匆"
            ]
        },
        {
            "title": "采桑子",
            "content": [
                "天容水色西湖好",
                "云物俱鲜",
                "鸥鹭闲眠",
                "应惯寻常听管弦",
                "风清月白偏宜夜",
                "一片琼田",
                "谁羡骖鸾",
                "人在舟中便是仙"
            ]
        },
        {
            "title": "采桑子",
            "content": [
                "清明上已西湖好",
                "满目繁华",
                "争道谁家",
                "绿柳朱轮走钿车",
                "游人日暮相将去",
                "醒醉喧哗",
                "路转堤斜",
                "直到城头总是花"
            ]
        },
        {
            "title": "采桑子",
            "content": [
                "何人解赏西湖好",
                "佳景无时",
                "飞盖相追",
                "贪向花间醉玉卮。",
                "谁知闲凭阑干处",
                "芳草斜晖",
                "水远烟微",
                "一点沧洲白鹭飞"
            ]
        },
        {
            "title": "采桑子",
            "content": [
                "画船载酒西湖好",
                "急管繁弦",
                "玉盏催传",
                "稳泛平波任醉眠",
                "行云却在行舟下",
                "空水澄鲜",
                "俯仰流连",
                "疑是湖中别有天"
            ]
        },
        {
            "title": "采桑子",
            "content": [
                "春深雨过西湖好",
                "百卉争妍",
                "蝶乱蜂喧",
                "晴日催花暖欲然",
                "兰桡画舸悠悠去",
                "疑是神仙",
                "返照波间",
                "水阔风高扬管弦"
            ]
        },
        {
            "title": "玉楼春",
            "content": [
                "尊前拟把归期说，",
                "欲语春容先惨咽。",
                "人生自是有情痴，",
                "此恨不关风与月。",
                "离歌且莫翻新阕，",
                "一曲能教肠寸结。",
                "直须看尽洛阳花，",
                "始共春风容易别。"
            ]
        },
        {
            "title": "啼鸟",
            "content": [
                "我遭谗口身落此，每闻巧言宜可憎。",
                "春到山城苦寂寞，把盏常恨无娉婷。",
                "花开鸟语辄自醉，醉与花鸟为交朋。",
                "花能嫣然顾我笑，鸟劝我饮非无情。",
                "身闲酒美惜光景，惟恐鸟散花飘零。",
                "可笑灵均楚泽畔，离骚憔悴愁独醒。"
            ]
        },
        {
            "title": "诉衷情",
            "content": [
                "清晨帘幕卷轻霜，呵手试梅妆。",
                "都缘自有离恨，故画作，远山长。",
                "思往事，惜流芳。易成伤。",
                "拟歌先敛，欲消还颦，最断人肠。"
            ]
        },
        {
            "title": "瑞鹧鸪",
            "content": [
                "楚王台上一神仙，　",
                "眼色相看意已传。　",
                "见了又休还似梦，",
                "坐来虽近远如天。　",
                "陇禽有恨犹能说，",
                "江月无情也解圆。　",
                "更被春风送惆怅，",
                "落花飞絮雨翩翩。"
            ]
        },
        {
            "title": "木兰花",
            "content": [
                "别后不知君远近，触目凄凉多少闷！",
                "渐行渐远渐无书，水阔鱼沉何处问？",
                "夜深风竹敲秋韵，万叶千声皆是恨。",
                "故欹单枕梦中寻，梦又不成灯又烬。"
            ]
        },
        {
            "title": "木兰花",
            "content": [
                "别后不知君远近。",
                "触目凄凉多少闷。",
                "渐行渐远渐无书，",
                "水阔鱼沉何处问。",
                "夜深风竹敲秋韵。",
                "万叶千声皆是恨。",
                "故欹单枕梦中寻，",
                "梦又不成灯又烬。"
            ]
        },
        {
            "title": "浪淘沙",
            "content": [
                "把酒祝东风，且共从容。",
                "垂扬紫陌洛城东。",
                "总是当时携手处，游遍芳丛。",
                "聚散苦匆匆，此恨无穷。",
                "今年花胜去年红。",
                "可惜明年花更好，知与谁同？"
            ]
        },
        {
            "title": "浣溪沙",
            "content": [
                "湖上朱桥响昼轮。",
                "溶溶春水浸春云。",
                "碧琉璃滑净无尘。",
                "当路游丝萦醉客，",
                "隔花啼鸟唤行人。",
                "日斜归去奈何春。"
            ]
        },
        {
            "title": "浣溪沙",
            "content": [
                "堤上游人逐昼船。",
                "拍堤春水四垂天。",
                "绿杨楼外出秋千。",
                "白发戴花君莫笑，",
                "六么催拍盏频传。",
                "人生何处似尊前。"
            ]
        },
        {
            "title": "南歌子",
            "content": [
                "凤髻金泥带",
                "龙纹玉掌梳",
                "去来窗下笑相扶",
                "爱道画眉深浅入时无",
                "弄笔偎人久",
                "描花试手初",
                "等闲妨了绣功夫",
                "笑问鸳鸯两字怎生书"
            ]
        },
        {
            "title": "蝶恋花",
            "content": [
                "庭院深深深几许，",
                "杨柳堆烟，",
                "帘幕无重数。",
                "玉勒雕鞍游冶处，",
                "楼高不见章台路。",
                "雨横风狂三月暮，",
                "门掩黄昏，",
                "无计留春住。",
                "泪眼问花花不语，",
                "乱红飞过秋千去。",
                ""
            ]
        },
        {
            "title": "蝶恋花",
            "content": [
                "谁道闲情抛弃久？每到春来，惆怅还依旧。",
                "日日花前常病酒，不辞镜里朱颜瘦。",
                "河畔青芜堤上柳，为问新愁，何事年年有？",
                "独立小桥风满袖，平林新月人归后。"
            ]
        },
        {
            "title": "晚泊岳阳",
            "content": [
                "卧闻岳阳城里钟，系舟岳阳城下树。",
                "正见空江明月来，云水苍茫失江路。",
                "夜深江月弄清辉，水上人歌月下归；",
                "一阕声长听不尽，轻舟短楫去如飞。"
            ]
        },
        {
            "title": "蝶恋花",
            "content": [
                "谁道闲情抛弃久。",
                "每到春来，",
                "惆怅还依旧。",
                "日日花前常病酒。",
                "不辞镜裹朱颜瘦。",
                "河畔青芜堤上柳。",
                "为问新愁，",
                "何事年年有。",
                "独立小桥风满袖。",
                "平林新月人归后。"
            ]
        },
        {
            "title": "蝶恋花",
            "content": [
                "六曲阑干偎碧树。",
                "杨柳风轻，",
                "展尽黄金缕。",
                "谁把钿筝移玉柱。",
                "穿廉海燕双飞去。",
                "满恨游丝兼落絮。",
                "红杏开时，",
                "一霎清明雨。",
                "浓睡觉来莺乱语。",
                "惊残好梦无寻处。"
            ]
        },
        {
            "title": "朝中措",
            "content": [
                "平山栏槛倚晴空，山色有无中。",
                "手钟堂前垂柳，别来几度春风？",
                "文章太守，挥毫万字，一饮千钟。",
                "行乐直须年少，尊前看取衰翁。"
            ]
        },
        {
            "title": "采桑子",
            "content": [
                "十年前是尊前客，",
                "月白风清。忧患凋零。",
                "老去光阴速可惊。",
                "鬓华虽改心无改，",
                "试把金觥，旧曲重听。",
                "犹似当年醉里声。"
            ]
        },
        {
            "title": "采桑子",
            "content": [
                "十年前是尊前客，",
                "月白风清，",
                "忧患凋零，",
                "老去光阴速可惊。",
                "鬓华虽改心无改，",
                "试把金觥，",
                "旧曲重听，",
                "犹似当年醉里声。"
            ]
        },
        {
            "title": "采桑子",
            "content": [
                "群芳过后西湖好，",
                "狼藉残红，飞絮濛濛，",
                "垂柳阑干尽日风。",
                "笙歌散尽游人去，始觉春空。",
                "垂下帘栊，双燕归来细雨中。"
            ]
        },
        {
            "title": "采桑子",
            "content": [
                "轻舟短棹西湖好，",
                "绿水逶迤，芳草长堤。",
                "隐隐笙歌处处随。",
                "无风水面琉璃滑，",
                "不觉船移。",
                "微动涟漪，惊起沙禽掠岸飞。"
            ]
        },
        {
            "title": "明妃曲和王介甫作",
            "content": [
                "汉宫有佳人，天子初未识，",
                "一朝随汉使，远嫁单于国。",
                "绝色天下无，一失难再得，",
                "虽能杀画工，于事竟何益？",
                "耳目所及尚如此，万里安能制夷狄！",
                "汉计诚已拙，女色难自夸。",
                "明妃去时泪，洒向枝上花；",
                "狂风日暮起，飘泊落谁家。",
                "红颜胜人多薄命，莫怨春风当自嗟。"
            ]
        },
        {
            "title": "采桑子",
            "content": [
                "荷花开后西湖好",
                "载酒来时",
                "不用旌旗",
                "前后红幢绿盖随",
                "画船撑入花深处",
                "香泛金卮",
                "烟雨微微",
                "一片笙歌醉里归"
            ]
        },
        {
            "title": "丰乐亭游春",
            "content": [
                "红树青山日欲斜，长郊草色绿无涯。",
                "游人不管春将老，来往亭前踏落花。"
            ]
        },
        {
            "title": "少年游",
            "content": [
                "阑干十二独凭春。",
                "晴碧远连云。",
                "千里万里，",
                "二月三月，",
                "行色苦愁人。",
                "谢家池上，",
                "江淹浦畔，",
                "吟魄与离魂。",
                "那堪疏雨滴黄昏。",
                "更特地，",
                "忆王孙。"
            ]
        },
        {
            "title": "早春南征寄洛中诸友",
            "content": [
                "楚色穷千里，行人何苦赊。",
                "芳林逢旅雁，候馆噪山鸦。",
                "春入河边草，花开水上槎。",
                "东风一樽酒，新岁独思家。"
            ]
        },
        {
            "title": "新开棋轩呈元珍表臣",
            "content": [
                "竹树日已滋，轩窗渐幽兴。",
                "人间与世远，鸟语知境静。",
                "春光霭欲布，山色寒尚映。",
                "独收万籁心，于此一枰竞。"
            ]
        },
        {
            "title": "戏答元珍",
            "content": [
                "春风疑不到天涯，二月山城未见花。",
                "残雪压枝犹有橘，冻雷惊笋欲抽芽。",
                "夜闻归雁生乡思，病入新年感物华。",
                "曾是洛阳花下客，野芳虽晚不须嗟。"
            ]
        },
        {
            "title": "踏莎行",
            "content": [
                "候馆梅残，溪桥柳细，",
                "草薰风暖摇征辔。",
                "离愁渐远渐无穷，",
                "迢迢不断如春水。",
                "寸寸柔肠，盈盈粉泪，",
                "楼高莫近危栏倚。",
                "平芜尽处是春山，",
                "行人更在春山外。"
            ]
        },
        {
            "title": "画眉鸟",
            "content": [
                "百啭千声随意移，山花红紫树高低。",
                "始知锁向金笼听，不及林间自在啼。"
            ]
        }
    ]
}