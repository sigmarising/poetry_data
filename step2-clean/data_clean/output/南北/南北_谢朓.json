{
    "dynasty": "南北",
    "author": "谢朓",
    "intro": "谢眺（464－499）字玄晖，陈郡夏阳（今河南太康）人，南齐代表作家。诗多描写山水景色，风格清逸秀丽，完全摆脱了玄言诗的影响。有《谢宣城集》。",
    "items": [
        {
            "title": "同谢谘议咏铜雀台",
            "content": [
                "繐帏飘井干。樽酒若平生。",
                "郁郁西陵树。讵闻歌吹声。",
                "芳襟染泪迹。婵娟空复情。",
                "玉座犹寂寞。况乃妾身轻。",
                "",
                ""
            ]
        },
        {
            "title": "齐雩祭歌 送神 五",
            "content": [
                "牌栖粮。",
                "维万箱。",
                "皇情畅。",
                "景命昌。"
            ]
        },
        {
            "title": "齐雩祭歌 送神 四",
            "content": [
                "有渰兴。",
                "肤寸积。",
                "雨冥冥。",
                "又终夕。"
            ]
        },
        {
            "title": "齐雩祭歌 送神 三",
            "content": [
                "警七曜。",
                "诏八神。",
                "排阊阖。",
                "渡天津。"
            ]
        },
        {
            "title": "齐雩祭歌 送神 一",
            "content": [
                "敬如在。",
                "礼将周。",
                "神之驾。",
                "不少留。"
            ]
        },
        {
            "title": "齐雩祭歌 黑帝 三",
            "content": [
                "关梁闭。",
                "方不巡。",
                "合国吹。",
                "飨蜡宾。",
                "统微阳。",
                "究终始。",
                "百礼洽。",
                "万祚臻。"
            ]
        },
        {
            "title": "齐雩祭歌 黑帝 二",
            "content": [
                "听严风。",
                "来不息。",
                "望玄云。",
                "黝无色。",
                "曾冰烈。",
                "积羽幽。",
                "飞雪至。",
                "天山侧。"
            ]
        },
        {
            "title": "齐雩祭歌 黑帝 一",
            "content": [
                "白日短。",
                "玄夜深。",
                "招摇转。",
                "移太阴。",
                "霜钟鸣。",
                "冥陵起。",
                "星回天。",
                "月穷纪。"
            ]
        },
        {
            "title": "齐雩祭歌 白帝 三",
            "content": [
                "商阴肃杀。",
                "万宝咸已遒。",
                "劳哉望岁。",
                "场功冀可收。"
            ]
        },
        {
            "title": "齐雩祭歌 白帝 二",
            "content": [
                "嘉树离披。",
                "榆关命宾鸟。",
                "夜月如霜。",
                "金风方袅袅。"
            ]
        },
        {
            "title": "齐雩祭歌 白帝 一",
            "content": [
                "帝说于兑。",
                "执矩固司藏。",
                "百川收潦。",
                "精景应金方。"
            ]
        },
        {
            "title": "齐雩祭歌 黄帝 三",
            "content": [
                "泉流疏已清。",
                "原隰甸已平。",
                "咸言祚惟亿。",
                "敦民保齐京。"
            ]
        },
        {
            "title": "齐雩祭歌 黄帝 二",
            "content": [
                "阳季勾萌达。",
                "炎徂溽暑融。",
                "商暮百工止。",
                "岁极凌阴冲。"
            ]
        },
        {
            "title": "齐雩祭歌 黄帝 一",
            "content": [
                "禀火自高明。",
                "毓金挺刚克。",
                "凉燠资成化。",
                "羣芳载厚德。"
            ]
        },
        {
            "title": "齐雩祭歌 赤帝 三",
            "content": [
                "族云蓊郁温风扇。",
                "兴雨祁祁黍苗徧。"
            ]
        },
        {
            "title": "齐雩祭歌 赤帝 二",
            "content": [
                "火景方中南讹秩。",
                "靡草云黄含桃实。"
            ]
        },
        {
            "title": "齐雩祭歌 赤帝 一",
            "content": [
                "惟此夏德德恢台。",
                "两龙在御炎精来。"
            ]
        },
        {
            "title": "齐雩祭歌 青帝 三",
            "content": [
                "奠春酒。",
                "秉青珪。",
                "命田祖。",
                "渥羣黎。"
            ]
        },
        {
            "title": "齐雩祭歌 青帝 二",
            "content": [
                "景阳阳。",
                "风习习。",
                "女夷歌。",
                "东皇集。"
            ]
        },
        {
            "title": "齐雩祭歌 青帝 一",
            "content": [
                "营翼日。",
                "鸟殷宵。",
                "凝冰泮。",
                "玄蛰昭。"
            ]
        },
        {
            "title": "齐雩祭歌 世祖武皇帝",
            "content": [
                "浚哲维祖。",
                "长发其武。",
                "帝出自震。",
                "重光御宇。",
                "七德攸宣。",
                "九畴咸叙。",
                "静难荆衡。",
                "凝威蠡浦。",
                "昧旦丕承。",
                "夕惕刑政。",
                "化一车书。",
                "德馨粢盛。",
                "昭星夜景。",
                "非云晓庆。",
                "衢。",
                "室成阴。",
                "璧水如镜。",
                "礼充玉帛。",
                "乐被匏弦。",
                "于铄在咏。",
                "陟配于天。",
                "自宫徂兆。",
                "靡爱牲牷。",
                "我将我享。",
                "永祚丰年。"
            ]
        },
        {
            "title": "齐雩祭歌 迎神 八",
            "content": [
                "坛可临。",
                "奠可歆。",
                "对甿祉。",
                "鉴皇心。"
            ]
        },
        {
            "title": "齐雩祭歌 迎神 七",
            "content": [
                "停龙车羲}徧观此。",
                "冻雨飞。",
                "祥云靡。"
            ]
        },
        {
            "title": "齐雩祭歌 迎神 六",
            "content": [
                "灵之来。",
                "帝阍开。",
                "车煜耀。",
                "吹徘徊。"
            ]
        },
        {
            "title": "齐雩祭歌 迎神 五",
            "content": [
                "雩有讽。",
                "禜有秩。",
                "膋鬯芬。",
                "圭瓒瑟。"
            ]
        },
        {
            "title": "齐雩祭歌 迎神 四",
            "content": [
                "张盛乐。",
                "奏云儛。",
                "集五精。",
                "延帝祖。"
            ]
        },
        {
            "title": "齐雩祭歌 迎神 三",
            "content": [
                "宸仪警。",
                "王度干。",
                "嗟云汉。",
                "望昊天。"
            ]
        },
        {
            "title": "齐雩祭歌 迎神 二",
            "content": [
                "阳律亢。",
                "阴晷伏。",
                "耗下土。",
                "荐穜稑。"
            ]
        },
        {
            "title": "齐雩祭歌 迎神 一",
            "content": [
                "清明畅。",
                "礼乐新。",
                "候龙景。",
                "练贞辰。"
            ]
        },
        {
            "title": "祀敬亭山春雨",
            "content": [
                "水府众灵出。",
                "石室宝图开。",
                "白云帝乡下。",
                "行雨巫山来。",
                "歌风赞灵德。",
                "舞蹈起轻埃。",
                "高轩乍留吹。",
                "玄羽或徘徊。",
                "福降羣仙下。",
                "识逸百神该。",
                "青鸟飞层隙。",
                "赤鲤泳澜隈。"
            ]
        },
        {
            "title": "往敬亭路中",
            "content": [
                "山中芳杜绿。",
                "江南莲叶紫。",
                "芳年不共游。",
                "淹留空若是。",
                "绿水丰涟漪。",
                "青山多绣绮。",
                "新条日向抽。",
                "落花纷已委。",
                "弱葼既青翠。",
                "轻莎方靃靡。",
                "鹥鸱没而游。",
                "麕鹿/加}胜复倚。",
                "春岸望沉沉。",
                "清流见弥弥。",
                "幸藉人外游。",
                "盘桓未能徙。",
                "骛枻把琼芳。",
                "随山访灵诡。",
                "荣楯每嶙峋。",
                "林堂多碕礒。"
            ]
        },
        {
            "title": "侍筵西堂落日望乡",
            "content": [
                "沉病已绵绪。",
                "负官别乡忧。",
                "高城凄夕吹。",
                "时见国烟浮。",
                "漠漠轻云晚。",
                "飒飒高树秋。",
                "乡山不可望。",
                "兰巵且献酬。",
                "旻高识气逈。",
                "泉渟知潦收。",
                "幸遇庆筵渥。",
                "方且沐恩猷。",
                "芸黄先露早。",
                "骚瑟惊暮秋。",
                "旧城望已肃。",
                "况乃客悠悠。"
            ]
        },
        {
            "title": "闲坐",
            "content": [
                "雨洗花叶鲜。",
                "泉漫芳塘溢。",
                "藉此闲赋诗。",
                "聊用荡覊疾。",
                "霡霂微雨散。",
                "葳蕤蕙草密。",
                "预藉芳筵赏。",
                "沾生信昭悉。",
                "紫葵窻外舒。",
                "青荷池上出。",
                "既阖颍川扉。",
                "且卧淮南秩。",
                "流独荡晚阴。",
                "行云掩朝日。",
                "念此兰蕙客。",
                "徒有芳菲质。"
            ]
        },
        {
            "title": "纪功曹中园",
            "content": [
                "兰亭仰远风。",
                "芳林接云崿。",
                "倾叶顺清飚。",
                "修茎伫高鹤。",
                "连绵夕云归。",
                "晻暧日将落。",
                "寸阴不可留。",
                "兰墀岂停酌。",
                "丹缨犹照树。",
                "绿筠方解箨。",
                "永志能两忘。",
                "即赏谢丘壑。"
            ]
        },
        {
            "title": "还涂临渚",
            "content": [
                "绿水缬清波。",
                "青山绣芳质。",
                "落景皎晚阴。",
                "残花绮余日。",
                "白沙澹无际。",
                "青山眇如一。",
                "伤此物运移。",
                "惆怅望还律。",
                "白水田外明。",
                "孤岭松上出。",
                "即趣佳可淹。",
                "淹留非下秩。"
            ]
        },
        {
            "title": "阻雪连句遥赠和",
            "content": [
                "积雪皓阴池。",
                "北风鸣细枝。",
                "九逵密如绣。",
                "何异远别离。",
                "风庭舞流霰。",
                "冰沼结文澌。",
                "饮春虽以燠。",
                "钦贤纷若驰。",
                "珠霙条间响。",
                "玉溜檐下垂。",
                "杯酒不相接。",
                "寸心良共知。",
                "飞云乱无绪。",
                "结冰明曲池。",
                "虽乖促席燕。",
                "白首信勿亏。",
                "飘素莹檐溜。",
                "岩结噎通崋。",
                "罇罍如未澣。",
                "况乃限首仪。",
                "）原隰望徙倚。",
                "松筠竟不移。",
                "隐忧恧萱树。",
                "忘怀待山巵。",
                "初昕逸翮举。",
                "日昃驽马疲。",
                "幽山有桂树。",
                "岁暮方参差。"
            ]
        },
        {
            "title": "诗",
            "content": [
                "夜条风淅淅。",
                "晚叶露凄凄。"
            ]
        },
        {
            "title": "至寻阳诗",
            "content": [
                "过客无留轸。",
                "驰晖有奔箭。"
            ]
        },
        {
            "title": "咏鸂鶒",
            "content": [
                "蕙草含初芳。",
                "瑶池暧晚色。",
                "得厕鸿莺影。",
                "晞光弄羽翼。"
            ]
        },
        {
            "title": "咏竹火笼",
            "content": [
                "庭雪乱如花。",
                "井冰粲成玉。",
                "因炎入貂袖。",
                "怀温奉芳褥。",
                "体密用宜通。",
                "文邪性非曲。",
                "本自江南墟。",
                "女便}娟修且绿。",
                "暂承君玉指。",
                "请谢阳春旭。"
            ]
        },
        {
            "title": "同咏坐上玩器 乌皮隐几",
            "content": [
                "蟠木生附枝。",
                "刻削岂无施。",
                "取则龙文鼎。",
                "三趾献光仪。",
                "勿言素韦洁。",
                "白沙尚推移。",
                "曲躬奉微用。",
                "聊承终宴疲。"
            ]
        },
        {
            "title": "同咏乐器 琴",
            "content": [
                "洞庭风雨干。",
                "龙门生死枝。",
                "雕刻纷布濩。",
                "冲响郁清危。",
                "春风摇蕙草。",
                "秋月满华池。",
                "是时操别鹤。",
                "淫淫客泪垂。"
            ]
        },
        {
            "title": "杂咏 烛",
            "content": [
                "杏梁宾未散。",
                "桂宫明欲沉。",
                "暧色轻帏里。",
                "低光照宝琴。",
                "徘徊云髻影。",
                "的烁绮疏金。",
                "恨君秋月夜。",
                "遗我洞房阴。"
            ]
        },
        {
            "title": "杂咏 灯",
            "content": [
                "发翠斜溪里。",
                "蓄宝宕山峯。",
                "抽茎类仙掌。",
                "衔光似烛龙。",
                "飞蛾再三绕。",
                "轻花四五重。",
                "孤对相思夕。",
                "空照舞衣缝。"
            ]
        },
        {
            "title": "杂咏 镜台",
            "content": [
                "玲珑类丹槛。",
                "苕亭似玄阙。",
                "对凤悬清冰。",
                "垂御览作乘。",
                "龙挂明月。",
                "照粉拂红妆。",
                "插花理云发。",
                "玉颜徒自见。",
                "常畏君情歇。"
            ]
        },
        {
            "title": "游东堂咏桐诗",
            "content": [
                "孤桐北窗外。",
                "高枝百尺余。",
                "叶生既婀娜。",
                "叶落更扶疏。",
                "无华复无实。",
                "何以赠离居。",
                "裁为珪与瑞。",
                "足可命参墟。"
            ]
        },
        {
            "title": "同咏坐上所见一物 席",
            "content": [
                "本生潮汐池。",
                "落景照参差。",
                "汀洲蔽杜若。",
                "幽渚夺江蓠。",
                "遇君时采撷。",
                "玉座奉金巵。",
                "但愿罗衣拂。",
                "无使素尘弥。"
            ]
        },
        {
            "title": "咏兔丝诗",
            "content": [
                "轻丝既难理。",
                "细缕竟无织。",
                "烂熳已万条。",
                "连绵复一色。",
                "安根不可知。",
                "萦心终不测。",
                "所贵能卷舒。",
                "伊用蓬生直。"
            ]
        },
        {
            "title": "咏蒲诗",
            "content": [
                "离离水上蒲。",
                "结水散为珠。",
                "间厕秋菡萏。",
                "出入春鳬雏。",
                "初萌实雕俎。",
                "暮蕋杂椒涂。",
                "所悲塘上曲。",
                "遂铄黄金躯。"
            ]
        },
        {
            "title": "送江兵曹檀主簿朱孝廉还上国诗",
            "content": [
                "方舟泛春渚。",
                "携手趋上京。",
                "安知慕归客。",
                "讵忆山中情。",
                "香风蘂上发。",
                "好鸟叶间鸣。",
                "挥袂送君已。",
                "独此夜琴声。"
            ]
        },
        {
            "title": "咏蔷薇诗",
            "content": [
                "低枝讵胜叶。",
                "轻香幸自通。",
                "发蕚初攒紫。",
                "余采尚霏红。",
                "新花对白日。",
                "故蕋逐行风。",
                "参差不俱曜。",
                "谁肯盻薇丛。"
            ]
        },
        {
            "title": "夜听妓诗 二",
            "content": [
                "上客光四座。",
                "佳丽直千金。",
                "挂钗报缨绝。",
                "堕珥答琴心。",
                "蛾眉已共笑。",
                "清香复入襟。",
                "欢乐夜方静。",
                "翠帐垂沉沉。"
            ]
        },
        {
            "title": "夜听妓诗 一",
            "content": [
                "琼闺钏响闻。",
                "瑶席芳尘满。",
                "要取洛阳人。",
                "共命江南管。",
                "情多舞态迟。",
                "意倾歌弄缓。",
                "知君密见亲。",
                "寸心传玉盌。"
            ]
        },
        {
            "title": "落日同何仪曹煦诗",
            "content": [
                "参差复殿影。",
                "氛氲绮罗杂。",
                "独入天渊池。",
                "芰荷摇复合。",
                "远听雀声聚。",
                "回望树阴沓。",
                "一赏桂尊前。",
                "宁伤蓬鬓飒。"
            ]
        },
        {
            "title": "出下馆诗",
            "content": [
                "麦候始清和。",
                "凉雨销炎燠。",
                "红莲摇羽荇。",
                "丹藤绕新竹。",
                "方驾娱耳目。",
                "零落既难留。",
                "何用存华屋。"
            ]
        },
        {
            "title": "祀敬亭山庙诗",
            "content": [
                "翦削兼太华。",
                "峥嵘跨玄圃。",
                "贝阙视阿宫。",
                "薜帷阴网户。",
                "参差时未来。",
                "徘徊望沣浦。",
                "椒糈若馨香。",
                "无绝传终古。"
            ]
        },
        {
            "title": "与江水曹至干滨戏诗",
            "content": [
                "山中上芳月。",
                "故人清樽赏。",
                "远山翠百重。",
                "回流映千丈。",
                "花枝聚如雪。",
                "芜丝散犹网。",
                "别后能相思。",
                "何嗟异封坏。"
            ]
        },
        {
            "title": "后斋回望诗",
            "content": [
                "高轩瞰四野。",
                "临牖眺襟带。",
                "望山白云里。",
                "望水平原外。",
                "夏木转成帷。",
                "秋荷渐如盖。",
                "巩洛常睠然。",
                "摇心片悬斾。"
            ]
        },
        {
            "title": "临溪送别诗",
            "content": [
                "怅望南浦诗。",
                "徙倚北梁步。",
                "叶上凉风初。",
                "日隐轻霞暮。",
                "荒城逈易阴。",
                "秋溪广难渡。",
                "沫泣岂徒然。",
                "君子行多露。"
            ]
        },
        {
            "title": "送江水曹还远馆诗",
            "content": [
                "高馆临荒途。",
                "清川带长陌。",
                "上有流思人。",
                "关卡是望归客。",
                "塘边草杂红。",
                "树际花犹白。",
                "日暮有重城。",
                "何由尽离席。"
            ]
        },
        {
            "title": "望三湖诗",
            "content": [
                "积水照頳霞。",
                "高台望归翼。",
                "平原周远近。",
                "连汀见纡直。",
                "葳蕤向春秀。",
                "芸黄共秋色。",
                "薄暮伤哉人。",
                "婵媛复何极。"
            ]
        },
        {
            "title": "将发石头上烽火楼诗",
            "content": [
                "徘徊恋京邑。",
                "踯躅躧曾阿。",
                "陵高迟关近。",
                "眺逈风云多。",
                "荆吴阻山岫。",
                "江海含澜波。",
                "归飞无羽翼。",
                "其如离别何。"
            ]
        },
        {
            "title": "离夜诗",
            "content": [
                "玉绳隐高树。",
                "斜汉耿层台。",
                "离堂华烛尽。",
                "别幌清琴哀。",
                "翻潮尚知恨。",
                "客思眇难裁。",
                "山川不可尽。",
                "况朶故人杯。"
            ]
        },
        {
            "title": "和别沉右率诸君诗",
            "content": [
                "春夜别清樽。",
                "江潭复为客。",
                "叹息东流水。",
                "如何故乡陌。",
                "重树日芬洲转如积。",
                "望望荆台下。",
                "归梦相思夕。"
            ]
        },
        {
            "title": "赠王主簿诗 二",
            "content": [
                "清吹要碧玉。",
                "调弦命绿珠。",
                "轻歌急绮带。",
                "含笑解罗襦。",
                "余曲讵几许。",
                "高驾且踟蹰。",
                "徘徊。",
                "韶景慕景暮。",
                "惟有洛城隅。"
            ]
        },
        {
            "title": "赠王主簿诗 一",
            "content": [
                "日落窗中坐。",
                "红妆好颜色。",
                "舞衣襞未缝。",
                "流黄覆不织。",
                "蜻蛉草际飞。",
                "游蜂花上食。",
                "一遇长相思。",
                "愿寄连翩翼。"
            ]
        },
        {
            "title": "和王中丞闻琴诗",
            "content": [
                "凉风吹月露。",
                "圆景动清阴。",
                "蕙风入怀抱。",
                "闻君此夜琴。",
                "萧瑟满林听。",
                "轻鸣响涧音。",
                "无为澹容一下。",
                "蹉跎江海心。"
            ]
        },
        {
            "title": "和纪参军服散得益诗",
            "content": [
                "金液称九转。",
                "西山歌五色。",
                "炼质乃排云。",
                "濯景终不测。",
                "云英谁可饵。",
                "且驻羲和力。",
                "能令长卿卧。",
                "暂故遇真识。"
            ]
        },
        {
            "title": "奉和随王殿下诗 十六",
            "content": [
                "连漪映余雪。",
                "严城限深雾。",
                "清寒起洞门。",
                "东风急池树。",
                "神居望已肃。",
                "徘徊举冲趣。",
                "栖归如迟咏。",
                "丘山不可屡。"
            ]
        },
        {
            "title": "奉和随王殿下诗 十五",
            "content": [
                "年华豫已涤。",
                "夜艾赏方融。",
                "新萍时合水。",
                "羽草未胜风。",
                "闺幽瑟易响。",
                "台逈月难中。",
                "春物广余照。",
                "兰萱佩未穷。"
            ]
        },
        {
            "title": "奉和随王殿下诗 十四",
            "content": [
                "分悲玉瑟断。",
                "别绪金樽倾。",
                "风入芳帷散。",
                "缸华兰殿明。",
                "想折中园草。",
                "共知千里情。",
                "行云故乡色。",
                "赠此一离声。"
            ]
        },
        {
            "title": "奉和随王殿下诗 十三",
            "content": [
                "炎光缺独雅。",
                "宗霸拯时伦。",
                "龙德待云雾。",
                "令图方再晨。",
                "岁远荒城思。",
                "霜华宿草陈。",
                "英威遽如是。",
                "徘徊歧路人。"
            ]
        },
        {
            "title": "奉和随王殿下诗 十一",
            "content": [
                "方池含积水。",
                "明月流皎镜。",
                "规荷承日泫。",
                "彯鳞与风泳。",
                "上善叶渊心。",
                "止川测动性。",
                "幸是方春来。",
                "侧点游濠盛。"
            ]
        },
        {
            "title": "奉和随王殿下诗 十",
            "content": [
                "清房洞已静。",
                "闲风伊夜来。",
                "云生树阴远。",
                "轩广月容开。",
                "宴私移烛饮。",
                "游赏藉琴台。",
                "风猷冠淄邺。",
                "袵舄愧唐枚。"
            ]
        },
        {
            "title": "奉和随王殿下诗 九",
            "content": [
                "肃景游清都。",
                "修簪侍兰室。",
                "累榭疎远风。",
                "度庭丽朝日。",
                "穆穆神仪静。",
                "愔愔道言密。",
                "一飡击灵表。",
                "无吝科年历。"
            ]
        },
        {
            "title": "奉和随王殿下诗 八",
            "content": [
                "怆怆绪独兴。",
                "祁祁族云布。",
                "严气集高轩。",
                "稠阴结寒树。",
                "日月谬论思。",
                "朝夕承清豫。",
                "徒藉小山文。",
                "空揖章台赋。"
            ]
        },
        {
            "title": "奉和随王殿下诗 七",
            "content": [
                "玄冬寂修夜。",
                "天围静且开。",
                "亭皋霜气怆。",
                "松宇清风来。",
                "高琴时以思。",
                "幽多多感怀。",
                "幸藉汾阳想。",
                "岭首一些徘徊。"
            ]
        },
        {
            "title": "奉和随王殿下诗 六",
            "content": [
                "念深冲照广。",
                "业阐清化玄。",
                "端仪穆金殿。",
                "敷教藻琼莚。",
                "船湛轻帷蔼。",
                "磬转芳风旋。",
                "卷辔栖道树。",
                "方津棹法舷。",
                "归兴凭大造。",
                "昭涂良易筌。"
            ]
        },
        {
            "title": "奉和随王殿下诗 五",
            "content": [
                "桂楼飞绝限。",
                "超远向江歧。",
                "轻云霁广甸。",
                "微风散清漪。",
                "连连绝鹰举。",
                "渺渺青烟移。",
                "严城乱芸草。",
                "霜塘凋素枝。",
                "气爽深淫瞩。",
                "豫永聊停曦。",
                "即已终可悦。",
                "盈尊且若斯。"
            ]
        },
        {
            "title": "奉和随王殿下诗 十二",
            "content": [
                "浮云西北起。",
                "飞来下高堂。",
                "合散轻帷表。",
                "飘舞桂台阳。",
                "遥阶收委羽。",
                "平地如夜光。",
                "眷言金玉照。",
                "顾惭兰蕙芳。"
            ]
        },
        {
            "title": "奉和随王殿下诗 四",
            "content": [
                "睿心重离析。",
                "歧路清江隈。",
                "四面寒飚举。",
                "千里白云来。",
                "川长别管思。",
                "地逈翻旗回。",
                "还顾昭阳阙。",
                "超远章华台。",
                "置酒巫山日。",
                "为君停玉杯。"
            ]
        },
        {
            "title": "奉和随王殿下诗 三",
            "content": [
                "神心遗魏阙。",
                "中想顾汾阳。",
                "肃景怀辰豫。",
                "捐玦翦山糃。",
                "时惟清夏始。",
                "云景暧含芳。",
                "月阴洞野色。",
                "日华丽池光。",
                "草含亭皋远。",
                "霞生川路长。",
                "端坐闻鹤引。",
                "静瑟怆复伤。",
                "怀哉泉石思。",
                "歌咏郁琼相。",
                "春塘多迭驾。",
                "言从伊与商。",
                "衮职眷英览。",
                "独善伊何忘。",
                "愿辍东都远。",
                "弘道侍云梁。"
            ]
        },
        {
            "title": "奉和随王殿下诗 二",
            "content": [
                "星回夜未央。",
                "洞房凝远情。",
                "云荫满池树。",
                "中月悬高城。",
                "乔木含风雾。",
                "行雁飞且鸣。",
                "平台盛文雅。",
                "西园富羣英。",
                "芳庆良永矣。",
                "君王嗣德声。",
                "眷此伊洛咏。",
                "载怀汾水情。",
                "顾已非丽则。",
                "恭惠奉仁明。",
                "观淄咏已失。",
                "怃然愧簪缨。"
            ]
        },
        {
            "title": "奉和随王殿下诗 一",
            "content": [
                "高秋夜方静。",
                "神居肃且深。",
                "闲阶涂广露。",
                "凉宇澄月阴。",
                "婵娟影池竹。",
                "疏芜散风林。",
                "渊情协爽节。",
                "咏言兴德音。",
                "闇道空已积。",
                "干直愧蓬心。"
            ]
        },
        {
            "title": "和江丞北戍琅邪城诗",
            "content": [
                "春城丽白日。",
                "阿阁跨层楼。",
                "苍江忽渺渺。",
                "驱马复悠悠。",
                "京洛多尘雾。",
                "淮济未安流。",
                "岂不思抚剑。",
                "惜哉无轻舟。",
                "夫君良自勉。",
                "岁暮勿淹留。"
            ]
        },
        {
            "title": "和萧中庶直石头诗",
            "content": [
                "九河亘积岨。",
                "三嵏郁旁眺。",
                "皇州总地德。",
                "回江欵岩徼。",
                "井干赩苍林。",
                "云甍蔽层峤。",
                "川霞旦上薄。",
                "山光晚余照。",
                "翔集乱归飞。",
                "虹蜺纷引曜。",
                "君子奉神略。",
                "瞰逈凭重峭。",
                "弹冠已籍甚。",
                "升车益英妙。",
                "功存汉册书。",
                "荣并周庭燎。",
                "汲疾移偃息。",
                "董园倚谈笑。",
                "麾斾一悠悠。",
                "谦姿光且劭。",
                "燕嘉多暇日。",
                "兴文起渊调。",
                "曰余厕鳞羽。",
                "灭影从渔钓。",
                "泽渥资投分。",
                "逢迎典待诏。",
                "咏沼邈含毫。",
                "专城空坐啸。",
                "徒惭皇鉴揆。",
                "终延曲士诮。",
                "方追隐沦诀。",
                "偶解金丹要。",
                "若偶巫咸招。",
                "帝阍良可叫。"
            ]
        },
        {
            "title": "和刘中书绘人琵琶峡望积布矶诗",
            "content": [
                "昔余侍君子。",
                "顾舐游荆汉。",
                "山川隔旧赏。",
                "朋僚多雨散。",
                "图南矫风翮。",
                "曾非息短翰。",
                "移疾觏新篇。",
                "披衣起渊翫。",
                "惆怅怀昔践。",
                "彷佛得殊观。",
                "頳紫共彬驳。",
                "云锦相凌乱。",
                "奔星上未穷。",
                "惊雷下将半。",
                "回潮渍崩树。",
                "轮囷轧倾岸。",
                "岩筱或傍翻。",
                "石菌芜修干。",
                "澄澄明浦媚。",
                "衍衍清风烂。",
                "江潭良在目。",
                "怀贤与累叹。",
                "岁暮不我期。",
                "淹留绝岩畔。"
            ]
        },
        {
            "title": "和徐都曹出新亭渚诗",
            "content": [
                "宛洛佳遨游。",
                "春色满皇州。",
                "结轸青郊路。",
                "回瞰苍江流。",
                "日华川上动。",
                "风光草际浮。",
                "桃李成蹊径。",
                "桑榆荫道周。",
                "东都已俶载。",
                "言归望绿畴。"
            ]
        },
        {
            "title": "和王主簿季哲怨情诗",
            "content": [
                "掖庭聘绝国。",
                "长门失欢宴。",
                "相逢咏蘼芜。",
                "辞宠悲团扇。",
                "花丛随机数蝶。",
                "风帘入双燕。",
                "徒使春带赊。",
                "坐惜红妆变。",
                "平生一顾重。",
                "宿昔千金贱。",
                "故人心尚尔。",
                "故心人不见。"
            ]
        },
        {
            "title": "新治北窗和何从事诗",
            "content": [
                "国小暇日多。",
                "民淳纷务屏。",
                "辟牖期清旷。",
                "开帘候风景。",
                "泱泱日照溪。",
                "团团云去岭。",
                "岧嶤兰橑峻。",
                "骈阗石路整。",
                "池北树如浮。",
                "竹外山犹影。",
                "自来弥弦望。",
                "及君临箕颍。",
                "清文蔚且咏。",
                "微言超已领。",
                "不见城壕侧。",
                "思君朝夕顷。",
                "回舟方在辰。",
                "何以慰延颈。"
            ]
        },
        {
            "title": "和王长史卧病诗",
            "content": [
                "崥岫欵崇崖。",
                "派别朝洪河。",
                "兔园文雅盛。",
                "章台冠盖多。",
                "渊襟眷睿岳。",
                "燮赞动甿歌。",
                "顾影惭騑服。",
                "载笔旅江沱。",
                "缟衣分可献。",
                "琴言暧已和。",
                "青皋侧还色。",
                "春润视生波。",
                "岩垂变好鸟。",
                "松上改陈萝。",
                "日与岁眇邈。",
                "归恨积蹉跎。",
                "愿缉吴山杜。",
                "宁袂楚池荷。",
                "清风岂孤劭。",
                "功遂怀曾阿。",
                "勿药良有畅。",
                "荏苒芳未过。",
                "幸留清尊味。",
                "言借故田莎。"
            ]
        },
        {
            "title": "夏始和刘潺陵诗",
            "content": [
                "威仰弛苍郊。",
                "龙曜表遥甸。",
                "炎光丽近邑。",
                "白苹望已骋。",
                "缃荷纷可袭。",
                "徒愿尺波旋。",
                "终怜寸景戢。",
                "对窗斜日过。",
                "洞幌鲜飚入。",
                "浮云去欲穷。",
                "暮鸟飞相及。",
                "柔翰缜芳尘。",
                "清源非易揖。",
                "回江难绝济。",
                "云谁畅伫立。",
                "良宰朂夜渔。",
                "出入事朝汲。",
                "积羽余既裳。",
                "更赋子盈粒。",
                "椅梧何必零。",
                "归来共栖集。"
            ]
        },
        {
            "title": "和伏武昌登孙权故城诗",
            "content": [
                "炎灵遗剑玺。",
                "当涂骇龙战。",
                "圣期缺中坏。",
                "霸功兴宀/禹}县。",
                "鹊起登吴台。",
                "凤翔陵楚甸。",
                "衿带穷岩险。",
                "帷帟尽谋选。",
                "北拒溺骖镳。",
                "西龛收组练。",
                "江海既无波。",
                "俯仰流英盼。",
                "裘冕类禋郊。",
                "卜揆崇离殿。",
                "钓台临讲阅。",
                "樊山开广燕。",
                "文物共葳蕤。",
                "声明且葱蒨。",
                "三光厌分景。",
                "书轨欲同荐。",
                "参差世祀忽。",
                "寂寞市朝变。",
                "舞馆识余基。",
                "歌梁想遗啭。",
                "故林衰木平。",
                "荒池秋草徧。",
                "雄图怅若兹。",
                "茂宰深遐睠。",
                "幽客滞江皋。",
                "从赏乖缨弁。",
                "清巵阻献酬。",
                "良书限闻见。",
                "幸藉芳音多。",
                "承风采余绚。",
                "于役倘有期。",
                "鄂渚同游衍。"
            ]
        },
        {
            "title": "和王著作融八公山诗",
            "content": [
                "二别阻汉坻。",
                "双崤望河澳。",
                "兹岭复巑岏。",
                "分区奠淮服。",
                "东限琅琊。",
                "西距孟诸陆。",
                "阡眠起杂树。",
                "檀栾荫修竹。",
                "日隐涧疑空。",
                "云聚岫如复。",
                "出没眺楼雉。",
                "远近送春目。",
                "戎州昔乱华。",
                "素景沦伊谷。",
                "阽危赖宗衮。",
                "微管寄明牧。",
                "长蛇固能翦。",
                "奔鲸自此曝。",
                "道峻芳尘流。",
                "业遥年运倐。",
                "平生仰令图。",
                "吁嗟命不淑。",
                "浩荡别亲知。",
                "连翩戒征轴。",
                "再远馆娃宫。",
                "两去河阳谷。",
                "风烟四时犯。",
                "霜雨朝夜沐。",
                "春秀良已凋。",
                "秋场庶能筑。"
            ]
        },
        {
            "title": "和宋记室省中诗",
            "content": [
                "落日飞鸟还。",
                "忧来不可极。",
                "竹树澄远阴。",
                "云霞成异色。",
                "怀归欲乘电。",
                "瞻言思解翼。",
                "清扬婉禁居。",
                "秘此文墨职。",
                "无叹阻琴尊。",
                "相从伊水侧。"
            ]
        },
        {
            "title": "和刘西曹望海台诗",
            "content": [
                "沧波不可望。",
                "望极与天平。",
                "往往孤山映。",
                "处处春云生。",
                "差池远雁没。",
                "飒沓羣鳬惊。",
                "嚣尘及簿领。",
                "弃舍出重城。",
                "临川徒可羡。",
                "结网庶时营。"
            ]
        },
        {
            "title": "和何议曹郊游诗 二",
            "content": [
                "江皋倦游客。",
                "薄暮怀归者。",
                "扬舲浮大川。",
                "惆怅至日下。",
                "靃靡青莎被。",
                "潺湲石溜泻。",
                "寄语持笙簧。",
                "舒忧愿自假。",
                "归途岂难涉。",
                "翻同江上夏。"
            ]
        },
        {
            "title": "和何议曹郊游诗 一",
            "content": [
                "春心澹容与。",
                "挟弋步中林。",
                "朝光映红蕚。",
                "微风吹好音。",
                "江垂得清赏。",
                "山际果幽寻。",
                "未尝远离别。",
                "知此惬归心。",
                "流泝终靡已。",
                "嗟行方至今。"
            ]
        },
        {
            "title": "奉和竟陵王同沉右率过刘先生墓诗",
            "content": [
                "嘉树因枝条。",
                "琢玉良可宝。",
                "若人陵曲台。",
                "垂帷茂渊道。",
                "善诱宗学原。",
                "鸣钟霁幽抱。",
                "仁焉徂宛洛。",
                "清徽夜何早。",
                "岁晚结松阴。",
                "平原乱秋草。",
                "不有至言扬。",
                "终滞西山老。"
            ]
        },
        {
            "title": "咏墙北栀子诗",
            "content": [
                "有美当阶树。",
                "霜露未能移。",
                "金蕡发朱采。",
                "映日以离离。",
                "幸赖夕阳下。",
                "余景及西枝。",
                "还思照绿水。",
                "君阶无曲池。",
                "余荣未能已。",
                "晚实犹见奇。",
                "复留倾筐德。",
                "君恩信未赀。"
            ]
        },
        {
            "title": "咏落梅诗",
            "content": [
                "新叶初冉冉。",
                "初蕋新霏霏。",
                "逢君后园燕。",
                "相随巧笑归。",
                "亲劳君玉指。",
                "摘以赠南威。",
                "用持插云髻。",
                "翡翠比光辉。",
                "日暮长零落。",
                "君恩不可追。"
            ]
        },
        {
            "title": "咏竹诗",
            "content": [
                "窗前一丛竹。",
                "青翠独言奇。",
                "南条交北叶。",
                "新笋杂故枝。",
                "月光疎已密。",
                "风来起复垂。",
                "青扈飞不碍。",
                "黄口得相窥。",
                "但恨从风萚。",
                "根株长别离。"
            ]
        },
        {
            "title": "咏风诗",
            "content": [
                "徘徊发红蕚。",
                "葳蕤动绿葹。",
                "垂杨低复举。",
                "新萍合且离。",
                "步檐行袖靡。",
                "当户思襟披。",
                "高响飘歌吹。",
                "相思子未知。",
                "时拂孤鸾镜。",
                "星鬓视参差。"
            ]
        },
        {
            "title": "和沈祭酒行园诗",
            "content": [
                "清淮左长薄。",
                "荒径隐高蓬。",
                "回潮旦夕上。",
                "寒渠左右通。",
                "霜畦纷绮错。",
                "秋町郁蒙茸。",
                "环梨县已紫。",
                "珠榴折且红。",
                "君有栖心地。",
                "伊我欢既同。",
                "何用甘泉侧。",
                "玉树望青葱。"
            ]
        },
        {
            "title": "秋夜诗",
            "content": [
                "秋夜促织鸣。",
                "南邻捣衣急。",
                "思君隔九重。",
                "夜夜空伫立。",
                "北窓轻幔垂。",
                "西户月光入。",
                "何知白露下。",
                "坐视阶前湿。",
                "谁能长分居。",
                "秋尽冬复及。"
            ]
        },
        {
            "title": "春思诗",
            "content": [
                "茹溪发春水。",
                "阰山起朝日。",
                "兰色望已同。",
                "萍际转如一。",
                "巢燕声上下。",
                "黄鸟弄俦匹。",
                "边郊阻游衍。",
                "故人盈契阔。",
                "梦寐借假簧。",
                "思归赖倚瑟。",
                "幽念渐郁陶。",
                "山楹永为室。"
            ]
        },
        {
            "title": "秋夜讲解诗",
            "content": [
                "四缘去谁肇。",
                "七识习未央。",
                "沉沉倒营魄。",
                "苦荫蹙愁肠。",
                "琴瑟徒烂熳。",
                "姱容空满堂。",
                "春颜遽几日。",
                "秋垄终茫茫。",
                "孰云济沉溺。",
                "假愿托津梁。",
                "惠唱摛泉涌。",
                "妙演发金相。",
                "空有定无执。",
                "宾实固相忘。",
                "自来乘首夏。",
                "及此申暮霜。",
                "云物清晨景。",
                "衣巾引夕凉。",
                "风振蕉荙裂。",
                "霜下梧楸伤。",
                "六龙且无借。",
                "三相宁久长。",
                "何时接灵应。",
                "及子同舟航。"
            ]
        },
        {
            "title": "移病还园示亲属诗",
            "content": [
                "疲策倦人世。",
                "敛性就幽蓬。",
                "停琴伫凉月。",
                "灭烛听归鸿。",
                "凉熏乘暮晰。",
                "秋华临夜空。",
                "叶低知露密。",
                "崖断识云重。",
                "折荷葺寒袂。",
                "开镜眄衰容。",
                "海暮腾清气。",
                "河关秘栖冲。",
                "烟衡时未歇。",
                "芝兰去相从。"
            ]
        },
        {
            "title": "赋贫民田诗",
            "content": [
                "假遇非将迎。",
                "靖共延殊庆。",
                "中岁历三台。",
                "旬月典邦政。",
                "曾是共治情。",
                "敢忘恤贫病。",
                "将无富教礼。",
                "孰有知方性。",
                "敦本抑工商。",
                "均业省兼井。",
                "察坏见泉脉。",
                "觇星视农正。",
                "黍稷缘高殖。",
                "穱稌即卑盛。",
                "旧埒新塍分。",
                "青苗泉水映。",
                "遥树匝清阴。",
                "连山周远净。",
                "即此风云佳。",
                "孤觞聊可命。",
                "既微三载道。",
                "庶藉两歧咏。",
                "俾尔仓廪实。",
                "余从谷口郑。"
            ]
        },
        {
            "title": "赛敬亭山庙喜雨诗",
            "content": [
                "夕帐怀椒糈。",
                "蠲景洁膋芗。",
                "登秋虽未献。",
                "望岁伫年祥。",
                "潭渊深可厉。",
                "狭邪车未方。",
                "朦胧度绝限。",
                "出没见林袖口。",
                "秉玉朝羣帝。",
                "樽酒迎东皇。",
                "排云接虬盖。",
                "蔽日下霓裳。",
                "会舞纷瑶席。",
                "安歌遶凤梁。",
                "百味芬绮帐。",
                "四座沾羽觞。",
                "福被延民泽。",
                "乐极思故乡。",
                "登山骋归望。",
                "原雨晦茫茫。",
                "胡宁昧千里。",
                "解佩拂山庄。"
            ]
        },
        {
            "title": "冬绪羁怀示萧谘议虞田曹刘江二常侍诗",
            "content": [
                "去国怀丘园。",
                "入远滞城阙。",
                "寒灯耿宵梦。",
                "清镜悲晓发。",
                "风草不留霜。",
                "冰池共如月。",
                "寂寞此闲帷。",
                "琴尊任所对。",
                "客念坐婵媛。",
                "年华稍庵薆。",
                "夙慕云泽游。",
                "共奉荆台绩。",
                "一听春莺喧。",
                "再视秋虹没。",
                "疲骖良易返。",
                "恩波不可越。",
                "谁慕临淄鼎。",
                "常希茂陵渴。",
                "依隐幸自从。",
                "求心果芜昧。",
                "方轸归与愿。",
                "故山芝未歇。"
            ]
        },
        {
            "title": "高斋誢事诗",
            "content": [
                "余雪映青山。",
                "寒雾开白日。",
                "暧暧江村见。",
                "离离海树出。",
                "披衣就清盥。",
                "凭轩方秉笔。",
                "列俎归单味。",
                "连驾止容膝。",
                "空为大国忧。",
                "纷诡谅非一。",
                "安得扫蓬径。",
                "锁吾愁与疾。"
            ]
        },
        {
            "title": "冬日晚郡事隙诗",
            "content": [
                "案牍时闲暇。",
                "偶来观卉本。",
                "飒飒满池荷。",
                "翛翛荫窗竹。",
                "檐隙自周流。",
                "房栊闲且肃。",
                "苍翠望寒山。",
                "峥嵘瞰平罢。",
                "已惕慕归心。",
                "复伤千里目。",
                "风霜旦夕甚。",
                "蕙草无芬馥。",
                "云谁美笙簧。",
                "孰是厌薖轴。",
                "愿言税逸驾。",
                "临潭饵秋菊。"
            ]
        },
        {
            "title": "宣城郡内登望诗",
            "content": [
                "借问下车日。",
                "匪直望舒圆。",
                "寒城一以眺。",
                "平楚正苍然。",
                "山积陵阳阻。",
                "溪流春谷泉。",
                "威纡距遥甸。",
                "巉嵒带远天。",
                "切切阴风暮。",
                "桑柘起寒烟。",
                "怅望心已极。",
                "惝怳魂屡迁。",
                "结发倦为旅。",
                "平生早事边谁规鼎食盛。",
                "宁要狐白鲜。",
                "方弃汝南诺。",
                "言税辽东田。"
            ]
        },
        {
            "title": "观朝雨诗",
            "content": [
                "朔风吹飞雨。",
                "萧条江上来。",
                "既洒百常观。",
                "复集九成台。",
                "空蒙如薄雾。",
                "散漫似轻埃。",
                "平明振衣坐。",
                "重门犹未开。",
                "耳目暂无扰。",
                "怀古信悠哉。",
                "戢翼希骧首。",
                "乘流畏曝鳃。",
                "动息无兼遂。",
                "歧路多徘徊。",
                "方同战胜者。",
                "去翦北山莱。"
            ]
        },
        {
            "title": "直中书省诗",
            "content": [
                "紫殿肃阴阴。",
                "彤庭赫弘敞。",
                "风动万年枝。",
                "日华承露掌。",
                "玲珑结绮钱。",
                "深沈映朱网。",
                "红药当阶翻。",
                "苍苔依砌上。",
                "兹言翔凤池。",
                "鸣佩多清响。",
                "信美非吾室。",
                "中园思偃仰。",
                "册情以郁陶。",
                "春物方骀。",
                "安得凌风翰。",
                "聊恣山泉赏。"
            ]
        },
        {
            "title": "始出尚书省诗",
            "content": [
                "惟昔逢休明。",
                "十载朝云陛。",
                "既通金闺籍。",
                "复酌琼筵醴。",
                "宸景厌昭临。",
                "昏风沦继体。",
                "纷虹乱朝日。",
                "浊河秽清济。",
                "防口犹宽政。",
                "餐荼更如荠。",
                "英衮畅人谋。",
                "文明固天启。",
                "青精翼紫车犬}。",
                "黄旗映朱邸。",
                "还覩司隶章。",
                "复见东都礼。",
                "中区咸已泰。",
                "轻生谅昭洒。",
                "趋事辞宫阙。",
                "载笔陪旌棨。",
                "邑里向疏芜。",
                "寒流自清泚。",
                "衰柳尚沉沉。",
                "凝露方泥泥。",
                "零落悲友朋。",
                "欢娱燕兄弟。",
                "既秉丹石心。",
                "宁流素丝涕。",
                "因此得萧散。",
                "垂竿深涧底。"
            ]
        },
        {
            "title": "京路夜发诗",
            "content": [
                "扰扰整夜装。",
                "肃肃戒徂两。",
                "晓星正寥落。",
                "晨光复泱漭。",
                "犹沾余露团。",
                "稍见朝霞上。",
                "故乡邈已敻。",
                "山川修且广。",
                "文奏方盈前。",
                "怀人去心赏。",
                "敕躬每局蹐。",
                "瞻恩惟震荡。",
                "行矣倦路长。",
                "无由税归鞅。"
            ]
        },
        {
            "title": "休沐重还丹阳道中诗",
            "content": [
                "薄游第从告。",
                "思闲愿罢归。",
                "还卬歌赋似。",
                "休汝车骑非。",
                "灞池不可别。",
                "伊川难重违。",
                "汀葭稍靡靡。",
                "江菼复依依。",
                "田鹄远相叫。",
                "沙鸨忽争飞。",
                "云端楚山见。",
                "林表吴岫微。",
                "试与征徒望。",
                "乡泪尽沾衣。",
                "赖此盈樽酌。",
                "含景望芳菲。",
                "同我劳何事。",
                "沾沐仰青徽。",
                "志狭轻轩冕。",
                "恩甚恋闺闱。",
                "岁华春有酒。",
                "初服偃郊扉。"
            ]
        },
        {
            "title": "始之宣城郡诗",
            "content": [
                "下帷阙章句。",
                "高谈媿名理。",
                "疏散谢公卿。",
                "萧条依掾吏。",
                "簪发逢嘉惠。",
                "教义承君子。",
                "心迹苦未幷。",
                "忧欢将十祀。",
                "幸沾云雨庆。",
                "方辔参多士。",
                "振鹭徒追飞。",
                "羣龙难隶齿。",
                "烹鲜止贪兢。",
                "共治属廉耻。",
                "伊余昧损益。",
                "何用祗千里。",
                "解剑北宫期。",
                "息驾南川涘。",
                "宁希广平咏。",
                "聊慕华阴市。",
                "弃置宛洛游。",
                "多谢金门里。",
                "招招漾轻楫。",
                "行行趋岩趾。",
                "江海虽未从。",
                "山林于此始。"
            ]
        },
        {
            "title": "怀故人诗",
            "content": [
                "芳洲有杜若。",
                "可以赠佳期。",
                "望望忽超远。",
                "何由见所思。",
                "行行未千里。",
                "山川已间之。",
                "离居方岁月。",
                "故人不在兹。",
                "清风动帘夜。",
                "孤月照窗时。",
                "安得同携手。",
                "酌酒赋新诗。"
            ]
        },
        {
            "title": "忝役湘州与宣城吏民别诗",
            "content": [
                "羽龄倦簪履。",
                "薄晚忝华奥。",
                "闲沃尽地区。",
                "山泉谐所好。",
                "幸遇昌化穆。",
                "惇俗罕惊暴。",
                "四时从偃息。",
                "三省无侵冒。",
                "下车遽暄席。",
                "纡服始黔灶。",
                "荣辱未遑敷。",
                "德礼何由导。",
                "汩徂奉南岳。",
                "兼秩典邦号。",
                "疲马方云驱。",
                "铅刀安可操。",
                "遗惠良寂寞。",
                "恩灵亦匪报。",
                "桂水日悠悠。",
                "结言幸相劳。",
                "吐纳贻尔和。",
                "穷通勖所蹈。"
            ]
        },
        {
            "title": "同羇夜集诗",
            "content": [
                "积念隔炎凉。",
                "骧言始今夕。",
                "已对浊尊酒。",
                "复歧故乡客。",
                "霜月始流砌。",
                "寒蛸早吟隙。",
                "幸藉京华游。",
                "边城燕良席。",
                "樵采咸共同。",
                "荆莎聊可藉。",
                "恐君城阙人。",
                "安能久松柏。"
            ]
        },
        {
            "title": "别王丞僧孺诗",
            "content": [
                "首夏实清和。",
                "余春满郊甸。",
                "花树杂为锦。",
                "月池皎如练。",
                "如何当此时。",
                "别离言与宴。",
                "留杂已郁纡。",
                "行舟亦遥衍。",
                "非君不见思。",
                "所悲思不见。"
            ]
        },
        {
            "title": "在郡卧病呈沈尚书诗",
            "content": [
                "淮扬股肱守。",
                "高卧犹在兹。",
                "况复南山曲。",
                "何异幽栖时。",
                "连阴盛农节。",
                "籉笠聚东菑。",
                "高阁常昼掩。",
                "荒阶少诤辞。",
                "珍簟清夏室。",
                "轻扇动凉飔。",
                "嘉鲂聊可荐。",
                "绿蚁方独持。",
                "夏李沈朱实。",
                "秋藕折轻丝。",
                "良辰竟何许。",
                "夙昔梦佳期。",
                "坐啸徒可积。",
                "为邦岁已朞。",
                "弦歌终莫取。",
                "抚机令自嗤。"
            ]
        },
        {
            "title": "郡内高斋闲望答吕法曹诗",
            "content": [
                "结构何迢遰。",
                "旷望极高深。",
                "窗中列远岫。",
                "庭际俯乔林。",
                "日出众鸟散。",
                "山暝孤猿吟。",
                "已有池上酌。",
                "复此风中琴。",
                "非君美无度。",
                "孰为劳寸心。",
                "惠而能好我。",
                "问以瑶华音。",
                "若遗金门步。",
                "见就玉山岑。"
            ]
        },
        {
            "title": "酬王晋安德元诗",
            "content": [
                "稍稍枝早劲。",
                "涂涂露晚晞。",
                "南中荣橘柚。",
                "宁知鸿鴈飞。",
                "拂雾朝青阁。",
                "日旰坐彤闱。",
                "怅望一途阻。",
                "参差百虑依。",
                "春草秋更绿。",
                "鸽子未西归。",
                "谁能久京洛。",
                "缁尘染素衣。"
            ]
        },
        {
            "title": "答张齐兴诗",
            "content": [
                "荆山嵸百里。",
                "汉广流无极。",
                "北驰星斗正。",
                "南望朝云色。",
                "川隰同幽快。",
                "冠冕异今昔。",
                "子肃两岐功。",
                "我滞三冬职。",
                "谁知京洛念。",
                "彷佛昆山侧。",
                "向夕登城濠。",
                "潜池隐复直。",
                "地逈闻遥蝉。",
                "天长望归翼。",
                "清文忽景丽。",
                "思泉纷宝饰。",
                "勿言修路阻。",
                "勉子康衢力。",
                "曾厓寂且寥。",
                "归轸逝言陟。"
            ]
        },
        {
            "title": "答王世子诗",
            "content": [
                "飞雪天山来。",
                "飘聚绳棂外。",
                "苍云暗九重。",
                "北风吹万籁。",
                "有酒招亲册。",
                "思与清颜会。",
                "熊席惟尔安。",
                "羔裘岂吾带。",
                "公子不垂堂。",
                "谁肯怜萧艾。"
            ]
        },
        {
            "title": "将游湘水寻句溪诗",
            "content": [
                "既从陵阳钓。",
                "挂鳞骖亦螭。",
                "方寻桂水源。",
                "谒帝苍山箜。",
                "辰哉且未会。",
                "乘景弄清漪。",
                "瑟汩泻长淀。",
                "潺湲赴两岐。",
                "轻苹上靡靡。",
                "杂石下离离。",
                "寒草分花映。",
                "戏鲔乘空移。",
                "兴以暮秋月。",
                "清霜落素枝。",
                "鱼鸟余方翫。",
                "缨緌君自縻。",
                "及兹畅怀抱。",
                "山川长若斯。"
            ]
        },
        {
            "title": "游敬亭山诗",
            "content": [
                "兹山亘百里。",
                "合沓与云齐。",
                "隐沦既已托。",
                "灵异居然栖。",
                "上干蔽白日。",
                "下属带回溪。",
                "交藤荒且蔓。",
                "樛枝耸复低。",
                "独鹤方朝唳。",
                "饥鼯此夜啼。",
                "渫云已漫漫。",
                "夕雨亦凄凄。",
                "我行虽纡组。",
                "兼得寻幽蹊。",
                "缘源殊未格。",
                "归径窅如迷。",
                "要欲追奇趣。",
                "即此陵丹梯。",
                "皇恩竟已矣。",
                "兹理庶无睽。"
            ]
        },
        {
            "title": "游山诗",
            "content": [
                "托养因支离。",
                "乘闲遂疲蹇。",
                "语默良未寻。",
                "得丧云谁辩。",
                "幸莅山水都。",
                "复值清冬缅。",
                "凌厓必千仞。",
                "寻溪将万转。",
                "坚崿既崚嶒。",
                "回流复宛澶。",
                "杳杳云窦深。",
                "渊渊石溜浅。",
                "傍眺郁篻簩。",
                "还望森柟楩。",
                "荒隩被葴莎。",
                "崩壁带苔藓。",
                "鼯狖叫层嵁。",
                "鸥鳬戏沙衍。",
                "触赏聊自观。",
                "即趣咸己展。",
                "经目惜所遇。",
                "前路欣方践。",
                "无言蕙草歇。",
                "留垣芳可搴。",
                "尚子时未归。",
                "邴生悲自免。",
                "永志昔所钦。",
                "胜迹今能选。",
                "寄言赏心客。",
                "得性良为善。"
            ]
        },
        {
            "title": "三日侍宴曲水代人应诏诗 九",
            "content": [
                "周道如砥。",
                "康衢载直。",
                "徒愧玄黄。",
                "负恩无力。",
                "华轓徒驾。",
                "长缨未饰。",
                "相彼失晨。",
                "宁忘鼓翼。"
            ]
        },
        {
            "title": "三日侍宴曲水代人应诏诗 八",
            "content": [
                "金觞摇荡。",
                "玉俎推移。",
                "筵浮水豹。",
                "席扰云螭。",
                "寥亮琴瑟。",
                "嗷咷埙箎。",
                "欢兹广燕。",
                "穆穆天仪。"
            ]
        },
        {
            "title": "三日侍宴曲水代人应诏诗 七",
            "content": [
                "初莺命晓。",
                "朝霞开夜。",
                "饰陛道源。",
                "回伊流灞。",
                "极望天涯。",
                "曲阻亭榭。",
                "闲馆岩敞。",
                "长廊水架。"
            ]
        },
        {
            "title": "三日侍宴曲水代人应诏诗 六",
            "content": [
                "上巳惟昔。",
                "于彼禊流。",
                "祓秽河浒。",
                "张乐春畴。",
                "既停罢驾。",
                "亦泛鳬舟。",
                "灵宫备矣。",
                "无待兹游。"
            ]
        },
        {
            "title": "三日侍宴曲水代人应诏诗 五",
            "content": [
                "正朔葱瀚。",
                "冠冕卬越。",
                "争长明堂。",
                "相超魏阙。",
                "龟蒙南荐。",
                "环裘西发。",
                "巢阁易窥。",
                "驯庭难羽戉}。"
            ]
        },
        {
            "title": "三日侍宴曲水代人应诏诗 四",
            "content": [
                "丽景则春。",
                "仪方在震。",
                "重圣积厚。",
                "金式琼润。",
                "天爵必谐。",
                "王臣咸荩。",
                "譬诸华霍。",
                "惟邦之镇。"
            ]
        },
        {
            "title": "三日侍宴曲水代人应诏诗 三",
            "content": [
                "当宁日昃。",
                "求衣未明。",
                "抵璧焚翠。",
                "销剑隳城。",
                "九畴式序。",
                "三辟载清。",
                "虞箴罔阙。",
                "蒙奏传声。"
            ]
        },
        {
            "title": "三日侍宴曲水代人应诏诗 二",
            "content": [
                "往晦必明。",
                "来硕资蹇。",
                "于皇克圣。",
                "时乘御辨。",
                "宝历载晖。",
                "瑶光重践。",
                "昭昭旧物。",
                "熙熙迁善。"
            ]
        },
        {
            "title": "三日侍宴曲水代人应诏诗 一",
            "content": [
                "神理内寂。",
                "机象外融。",
                "遗情汾水。",
                "垂冕鸿宫。",
                "树以司牧。",
                "匪我求蒙。",
                "徒勤日用。",
                "谁契玄功。"
            ]
        },
        {
            "title": "三日侍华光殿曲水宴代人应诏诗 十",
            "content": [
                "天地既成。",
                "泉流既清。",
                "薄暮沾幸。",
                "属奉文明。",
                "将标齐配。",
                "刻扫秦京。",
                "愿驰龙漠。",
                "饮马悬旌。"
            ]
        },
        {
            "title": "三日侍华光殿曲水宴代人应诏诗 九",
            "content": [
                "羽腕纤腰。",
                "迁延妙舞。",
                "秦筝赵瑟。",
                "殷勤促柱。",
                "降席连緌。",
                "称觞接武。",
                "稽首万年。",
                "献兹多祜。"
            ]
        },
        {
            "title": "三日侍华光殿曲水宴代人应诏诗 八",
            "content": [
                "高悬甲帐。",
                "周褰黼帷。",
                "长筵列陛。",
                "激水旋墀。",
                "浮醪聚蚁。",
                "灵蔡呈姿。",
                "河宗跃踢。",
                "海介夔跜。"
            ]
        },
        {
            "title": "三日侍华光殿曲水宴代人应诏诗 七",
            "content": [
                "作乐顺动。",
                "实府时义。",
                "上春初吉。",
                "亦留渊寄。",
                "红树岩舒。",
                "青莎水被。",
                "雕梁虹拖。",
                "云甍鸟跂。"
            ]
        },
        {
            "title": "三日侍华光殿曲水宴代人应诏诗 六",
            "content": [
                "文教已肃。",
                "武节即驰。",
                "荣光可照。",
                "合璧如规。",
                "载怀姑射。",
                "尚想瑶池。",
                "濯龙乃饰。",
                "天渊在斯。"
            ]
        },
        {
            "title": "三日侍华光殿曲水宴代人应诏诗 五",
            "content": [
                "求贤每劳。",
                "得士方逸。",
                "有觉斯顺。",
                "无文咸秩。",
                "万箱惟重。",
                "百锾载恤。",
                "屈草戒谀。",
                "阶蓂纪日。"
            ]
        },
        {
            "title": "三日侍华光殿曲水宴代人应诏诗 四",
            "content": [
                "朝阳有干。",
                "布叶萋萋。",
                "思皇威矣。",
                "鹓羽高栖。",
                "出驰先辂。",
                "入秉介珪。",
                "瞻秦望井。",
                "建鲁分奎。"
            ]
        },
        {
            "title": "三日侍华光殿曲水宴代人应诏诗 三",
            "content": [
                "悬象着明。",
                "离光乃位。",
                "我有储德。",
                "徽猷渊备。",
                "长寿察书。",
                "龙楼回辔。",
                "重道上庠。",
                "行遵儒肆。"
            ]
        },
        {
            "title": "三日侍华光殿曲水宴代人应诏诗 二",
            "content": [
                "中叶遭闵。",
                "副内多违。",
                "悠悠灵贶。",
                "爰有适归。",
                "于昭睿后。",
                "抚运天飞。",
                "凝居中县。",
                "神动外畿。"
            ]
        },
        {
            "title": "三日侍华光殿曲水宴代人应诏诗 一",
            "content": [
                "羣分未辨。",
                "类聚兹式。",
                "天睠休明。",
                "且求至德。",
                "御繁实简。",
                "制动惟默。",
                "官府百王。",
                "衣裳万国。"
            ]
        },
        {
            "title": "侍宴华光殿曲水奉勑为皇太子作诗 九",
            "content": [
                "登贤博望。",
                "献赋清漳。",
                "汉贰称敏。",
                "魏两垂芳。",
                "监抚有则。",
                "匕鬯无方。",
                "瞻言守器。",
                "永愧元良。"
            ]
        },
        {
            "title": "侍宴华光殿曲水奉勑为皇太子作诗 八",
            "content": [
                "灞浐入筵。",
                "河淇流阼。",
                "海若来往。",
                "觞肴氵公}泝。",
                "欢饫有终。",
                "清光欲暮。",
                "轻貂回首。",
                "华组徐步。"
            ]
        },
        {
            "title": "侍宴华光殿曲水奉勑为皇太子作诗 七",
            "content": [
                "高殿弘敞。",
                "禁林稠密。",
                "青磴崛起。",
                "丹楼间出。",
                "翠葆随风。",
                "金戈动日。",
                "惆怅清管。",
                "徘徊轻佾。"
            ]
        },
        {
            "title": "侍宴华光殿曲水奉勑为皇太子作诗 六",
            "content": [
                "嘉乐旧矣。",
                "芳宴在斯。",
                "载留神瞩。",
                "有睟天仪。",
                "龙精已映。",
                "威仰未移。",
                "叶依黄鸟。",
                "花落春池。"
            ]
        },
        {
            "title": "侍宴华光殿曲水奉勑为皇太子作诗 五",
            "content": [
                "西京蔼蔼。",
                "东都济济。",
                "秋祓濯流。",
                "春禊浮醴。",
                "初吉云献。",
                "上除方启。",
                "昔驾阳颕。",
                "今帐云陛。"
            ]
        },
        {
            "title": "侍宴华光殿曲水奉勑为皇太子作诗 四",
            "content": [
                "能官民秀。",
                "利建天跗。",
                "枵鹑列野。",
                "营绛分区。",
                "论思帝则。",
                "献纳宸枢。",
                "麟趾方定。",
                "鹈翼谁濡。"
            ]
        },
        {
            "title": "侍宴华光殿曲水奉勑为皇太子作诗 三",
            "content": [
                "礼行郊社。",
                "人神受职。",
                "宝效山川。",
                "鳞羽变色。",
                "玄塞北靡。",
                "丹徼南极。",
                "浮毳驾风。",
                "非泳非陟。"
            ]
        },
        {
            "title": "侍宴华光殿曲水奉勑为皇太子作诗 二",
            "content": [
                "大横将属。",
                "会昌已命。",
                "国步中徂。",
                "宸居膺庆。",
                "玺剑先传。",
                "龟玉增映。",
                "宗尧有绪。",
                "复禹无竞。"
            ]
        },
        {
            "title": "侍宴华光殿曲水奉勑为皇太子作诗 一",
            "content": [
                "旁求邃古逖听鸿名。",
                "大宝曰位。",
                "得一为贞。",
                "朱祶叶祉。",
                "绿字摛英。",
                "升配同贯。",
                "进让殊声。"
            ]
        },
        {
            "title": "金谷聚",
            "content": [
                "渠盌送佳人。",
                "玉杯邀上客。",
                "车马一东西。",
                "别后思今夕。"
            ]
        },
        {
            "title": "铜雀悲",
            "content": [
                "落日高城上。",
                "余光入繐帷。",
                "寂寂深松晚。",
                "宁知琴瑟悲。"
            ]
        },
        {
            "title": "同王主簿有所思",
            "content": [
                "佳期期未归。",
                "望望下鸣机。",
                "徘徊东陌上。",
                "月出行人稀。"
            ]
        },
        {
            "title": "永明乐 十",
            "content": [
                "彩凤鸣朝阳。",
                "玄鹤舞清商。",
                "瑞此永明曲。",
                "千载为金皇。"
            ]
        },
        {
            "title": "永明乐 九",
            "content": [
                "生蔑艹/阡}萝性。",
                "身与嘉惠隆。",
                "飞缨入华殿。",
                "屣步出重宫。"
            ]
        },
        {
            "title": "永明乐 八",
            "content": [
                "实相薄五礼。",
                "妙花开六尘。",
                "明祥已玉烛。",
                "宝瑞亦金轮。"
            ]
        },
        {
            "title": "永明乐 七",
            "content": [
                "燕驷游京洛。",
                "赵服丽有辉。",
                "清歌留上客。",
                "妙舞送将归。"
            ]
        },
        {
            "title": "永明乐 六",
            "content": [
                "出车长洲苑。",
                "选族朝夕川。",
                "络络结云骑。",
                "奕奕泛戈船。"
            ]
        },
        {
            "title": "永明乐 五",
            "content": [
                "化洽鳀海君。",
                "恩变龙庭长。",
                "西北骛环裘。",
                "东南尽龟象。"
            ]
        },
        {
            "title": "永明乐 四",
            "content": [
                "龙楼日月照。",
                "淄馆风云清。",
                "储光温似玉。",
                "藩度式如琼。"
            ]
        },
        {
            "title": "永明乐 三",
            "content": [
                "朱台郁相望。",
                "青槐纷驰道。",
                "秋云湛甘露。",
                "春风散芝草。"
            ]
        },
        {
            "title": "永明乐 二",
            "content": [
                "民和礼乐富。",
                "世清歌颂徽。",
                "鸿名轶卷领。",
                "称首迈垂衣。"
            ]
        },
        {
            "title": "永明乐 一",
            "content": [
                "帝图开九有。",
                "皇风浮四溟。",
                "永明一为乐。",
                "咸池无复灵。"
            ]
        },
        {
            "title": "同谢谘议咏铜爵台",
            "content": [
                "繐帏飘井干。",
                "樽酒若平生。",
                "郁郁西陵树。",
                "讵闻歌吹声。",
                "芳襟染泪迹。",
                "婵娟空复情。",
                "玉座犹寂寞。",
                "况乃妾身轻。"
            ]
        },
        {
            "title": "曲池之水",
            "content": [
                "缓步遵莓渚。",
                "披衿待蕙风。",
                "芙蕖舞轻带。",
                "苞笋出芳丛。",
                "浮云自西北。",
                "江海思无穷。",
                "鸟去能传响。",
                "见我绿琴中。"
            ]
        },
        {
            "title": "秋竹曲",
            "content": [
                "女便}娟绮窗北。",
                "结根未参差。",
                "从风既袅袅。",
                "映日颇离离。",
                "欲求枣下吹。",
                "别有江南枝。",
                "但能凌白雪。",
                "贞心荫曲池。"
            ]
        },
        {
            "title": "同沉右率诸公赋鼓吹曲名 临高台",
            "content": [
                "千里常思归。",
                "登台临绮翼。",
                "纔见孤鸟还。",
                "未辨连山极。",
                "四面动清风。",
                "朝夜起寒色。",
                "谁知倦游者。",
                "嗟此故乡忆。"
            ]
        },
        {
            "title": "同沉右率诸公赋鼓吹曲名 芳树",
            "content": [
                "早翫华池阴。",
                "复影沧洲枻椅柅芳若斯。",
                "葳蕤纷可结。",
                "霜下桂枝销。",
                "怨与飞蓬折。",
                "不厕玉盘滋。",
                "谁怜终委绝。"
            ]
        },
        {
            "title": "咏邯郸故才人嫁厮养卒妇",
            "content": [
                "生平宫阁里。",
                "出入侍丹墀。",
                "开笥方罗縠。",
                "窥镜比蛾眉。",
                "初别意未解。",
                "去久日生悲。",
                "憔悴不自识。",
                "娇羞余故姿。",
                "梦中忽髣髴。",
                "犹言承燕私。"
            ]
        },
        {
            "title": "蒲生行",
            "content": [
                "蒲生广湖边。",
                "托身洪波侧。",
                "春露惠我泽。",
                "秋霜缛我色。",
                "根叶从风浪。",
                "常恐不永植。",
                "摄生各有命。",
                "岂云智与力。",
                "安得游云上。",
                "与尔同羽翼。"
            ]
        },
        {
            "title": "隋王鼓吹曲 泛水曲",
            "content": [
                "玉露沾翠叶。",
                "金凤鸣素枝。",
                "罢游平乐苑。",
                "泛鹢昆明池。",
                "旌旗散容裔。",
                "箫管吹参差。",
                "日晚厌遵渚。",
                "采菱赠清漪。",
                "百年如流水。",
                "寸心宁共知。"
            ]
        },
        {
            "title": "隋王鼓吹曲 登山曲",
            "content": [
                "天明开秀山/咢}。",
                "澜光媚碧堤。",
                "风荡飘莺乱。",
                "云行芳树低。",
                "暮春春服美。",
                "游驾凌丹梯。",
                "升峤既小鲁。",
                "登峦且怅齐。",
                "王孙尚游衍。",
                "蕙草正萋萋。"
            ]
        },
        {
            "title": "隋王鼓吹曲 送远曲",
            "content": [
                "北梁辞欢宴。",
                "南浦送佳人。",
                "方衢控龙马。",
                "平路骋朱轮。",
                "琼筵妙舞绝。",
                "桂席羽觞陈。",
                "白云丘陵远。",
                "山川时未因。",
                "一为清吹激。",
                "潺湲伤别巾。"
            ]
        },
        {
            "title": "隋王鼓吹曲 从戎曲",
            "content": [
                "选旅辞轘辕。",
                "弭节赴河源。",
                "日起霜戈照。",
                "风回连骑翻。",
                "红尘朝夜合。",
                "黄沙万里昏。",
                "寥戾清笳转。",
                "萧条边马烦。",
                "自勉辍耕愿。",
                "征役去何言。"
            ]
        },
        {
            "title": "隋王鼓吹曲 校猎曲",
            "content": [
                "凝霜冬十月。",
                "杀盛凉飚衰。",
                "原泽旷千里。",
                "腾骑纷往来。",
                "平罝望烟合。",
                "烈火从风回。",
                "殪兽华容浦。",
                "张乐荆山台。",
                "虞人昔有谕。",
                "明明提戒哉。"
            ]
        },
        {
            "title": "隋王鼓吹曲 出藩曲",
            "content": [
                "云枝紫微内。",
                "分组承明阿。",
                "飞艎遡极浦。",
                "旌节去关河。",
                "眇眇苍山色。",
                "沉沉寒水波。",
                "铙音巴渝曲。",
                "箫鼓盛唐歌。",
                "夫君迈惟德。",
                "江汉仰清和。"
            ]
        },
        {
            "title": "隋王鼓吹曲 入朝曲",
            "content": [
                "江南佳丽地。",
                "金陵帝王州。",
                "逶迤带绿水。",
                "迢递起朱楼。",
                "飞甍夹驰道。",
                "垂杨荫御沟。",
                "凝笳翼高盖。",
                "叠鼓送华辀。",
                "献纳云台表。",
                "功名良可收。"
            ]
        },
        {
            "title": "隋王鼓吹曲 钧天曲",
            "content": [
                "高宴颢天台。",
                "置酒迎风观。",
                "笙镛礼百神。",
                "钟石动云汉。",
                "瑶堂琴瑟惊。",
                "绮席舞衣散。",
                "威凤来参差。",
                "玄鹤起凌乱。",
                "已庆明庭乐。",
                "讵惭南风弹。"
            ]
        },
        {
            "title": "隋王鼓吹曲 郊祀曲",
            "content": [
                "六宗禋配岳。",
                "五畤奠甘泉。",
                "整跸游九阙。",
                "清箫开八埏。",
                "锵锵玉銮动。",
                "溶溶金障旋。",
                "郊宫光已属。",
                "升柴礼既虔。",
                "福响灵之集。",
                "南岳固斯年。"
            ]
        },
        {
            "title": "隋王鼓吹曲 元会曲",
            "content": [
                "二仪启昌历。",
                "三阳应庆期。",
                "珪贽纷成序。",
                "鞮译憬来思。",
                "分阶赩组练。",
                "充庭罗翠旗。",
                "觞流白日下。",
                "吹溢景云滋。",
                "天仪穆藻殿。",
                "万宀/禹}寿皇基。"
            ]
        },
        {
            "title": "之宣城郡出新林浦向板桥",
            "content": [
                "江路西南永，",
                "归流东北骛。",
                "天际识归舟，",
                "云中辨江树。",
                "旅思倦摇摇，",
                "孤游昔已屡。",
                "既欢怀禄情，",
                "复协沧州趣。",
                "嚣尘自兹隔，",
                "赏心于此遇。",
                "虽无玄豹姿，",
                "终隐南山雾。"
            ]
        },
        {
            "title": "暂使下都夜发新林至京邑赠西",
            "content": [
                "大江流日夜，客心悲未央。",
                "徒念关山近，终知返路长。",
                "秋河曙耿耿，寒渚夜苍苍。",
                "引领见京室，宫雉正相望。",
                "金波丽鳷鹊，玉绳低建章。",
                "驱车鼎门外，思见昭丘阳。",
                "驰晖不可接，何况隔两乡。",
                "风云有鸟路，江汉限无梁。",
                "常恐鹰隼击，时菊委严霜。",
                "寄言罻罗者，寥廓已高翔。"
            ]
        },
        {
            "title": "玉阶怨",
            "content": [
                "夕殿下珠帘，",
                "流萤飞复息。",
                "长夜缝罗衣，",
                "思君此何极。"
            ]
        },
        {
            "title": "游东田",
            "content": [
                "戚戚苦无悰，",
                "携手共行乐。",
                "寻云陟累榭，",
                "随山望菌阁。",
                "远树暧阡阡，",
                "生烟纷漠漠。",
                "鱼戏新荷动，",
                "鸟散余花落。",
                "不对芳春酒，",
                "还望青山郭。"
            ]
        },
        {
            "title": "新亭渚别范零陵云",
            "content": [
                "洞庭张乐地，",
                "潇湘帝子游。",
                "云去苍梧野，",
                "水还江汉流。",
                "停骖我怅望，",
                "辍棹子夷犹。",
                "广平听方藉，",
                "茂陵将见求。",
                "心事俱已矣，",
                "江上徒离忧。"
            ]
        },
        {
            "title": "王孙游",
            "content": [
                "绿草蔓如丝，",
                "杂树红英发。",
                "无论君不归，",
                "君归芳已歇。"
            ]
        },
        {
            "title": "晚登三山还望京邑",
            "content": [
                "灞涘望长安，",
                "河阳视京县。",
                "白日丽飞甍，",
                "参差皆可见。",
                "余霞散成绮，",
                "澄江静如练。",
                "喧鸟覆春洲，",
                "杂英满芳甸。",
                "去矣方滞淫，",
                "怀哉罢欢宴。",
                "佳期怅何许，",
                "泪下如流霰。",
                "有情知望乡，",
                "谁能鬒不变。",
                ""
            ]
        },
        {
            "title": "落日怅望",
            "content": [
                "昧旦多纷喧，",
                "日晏未遑舍。",
                "落日余清阴，",
                "高枕东窗下。",
                "寒槐渐如束，",
                "秋菊行当把。",
                "借问此何时，",
                "凉风怀朔马。",
                "已伤归暮客，",
                "复思离居者。",
                "情嗜幸非多，",
                "案牍偏为寡。",
                "既乏琅邪政，",
                "方憩洛阳社。"
            ]
        },
        {
            "title": "江上曲",
            "content": [
                "易阳春草出，踟蹰日已暮。",
                "莲叶尚田田，淇水不可渡。",
                "愿子淹桂舟，时同千里路。",
                "千里既相许，桂舟复容与。",
                "江上可采菱，清歌共南楚。",
                ""
            ]
        }
    ]
}