{
    "dynasty": "南北",
    "author": "谢灵运",
    "intro": "谢灵运（385－433）祖籍河南太康。山水诗成就很高，是我国山水诗作的开创者，对扭转东晋玄言诗风起了积极作用。有《谢康乐集》。",
    "items": [
        {
            "title": "石门岩上宿（夜宿石门）",
            "content": [
                "朝搴苑中兰，畏彼霜下歇。",
                "暝还云际宿，弄此石上月。",
                "鸟鸣识夜栖，木落知风发。",
                "异音同至听，殊响俱清越。",
                "妙物莫为赏，芳醑谁与伐。",
                "美人竟不来，阳阿徒晞发。",
                "",
                "",
                ""
            ]
        },
        {
            "title": "登庐山绝顶望诸峤",
            "content": [
                "山行非有期，弥远不能辍。",
                "但欲淹昏旦，遂复经圆缺。",
                "积峡忽复启，平途俄已绝。",
                "峦垅有合沓，往来无踪辙。",
                "昼夜蔽日月，冬夏共霜雪。"
            ]
        },
        {
            "title": "庐陵王墓下作",
            "content": [
                "晓月发云阳，落日次朱方。",
                "含凄泛广川，洒泪眺连岗。",
                "眷言怀君子，沈痛结中肠。",
                "道消结愤懑，运开申悲凉。",
                "神期恒若在，德音初不忘。",
                "徂谢易永久，松柏森已行。",
                "延州协心许，楚老惜兰芳。",
                "解剑竟何及，抚坟徒自伤。",
                "平生疑若人，通蔽互相妨。",
                "理感深情恸，定非识所将。",
                "脆促良可哀，夭枉特兼常。",
                "一随往化灭，安用空名扬？举声泣已洒，长叹不成章。"
            ]
        },
        {
            "title": "于南山往北山经湖中瞻眺",
            "content": [
                "朝旦发阳崖，景落憩阴峯。",
                "舍舟眺迥渚，停策倚茂松。",
                "侧径既窈窕，环洲亦玲珑。",
                "俛视乔木杪，仰聆大壑灇。",
                "石横水分流，林密蹊绝踪。",
                "解作竟何感，升长皆丰容。",
                "初篁苞绿箨，新蒲含紫茸。",
                "海鸥戏春岸，天鸡弄和风。",
                "抚化心无厌，览物眷弥重。",
                "不惜去人远，但恨莫与同。",
                "孤游非情叹，赏废理谁通？"
            ]
        },
        {
            "title": "拟魏太子邺中集诗 平原侯植",
            "content": [
                "公子不及世事，但美遨游，然颇有忧生之嗟。",
                "朝游登凤阁，日暮集华沼。",
                "倾柯引弱枝，攀条摘蕙草。",
                "徙倚穷骋望，目极尽所讨。",
                "西顾太行山，北眺邯郸道。",
                "平衢修且直，白杨信褭褭。",
                "副君命饮宴，欢娱写怀抱。",
                "良游匪昼夜，岂云晚与早。",
                "众宾悉精妙，清辞洒兰藻。",
                "哀音下回鹄，余哇彻清昊。",
                "中山不知醉，饮德方觉饱。",
                "愿以黄发期，养生念将老。"
            ]
        },
        {
            "title": "拟魏太子邺中集诗 阮瑀",
            "content": [
                "管书记之任，有优渥之言。",
                "河洲多沙尘，风悲黄云起。",
                "金羁相驰逐，联翩何穷已。",
                "庆云惠优渥，微薄攀多士。",
                "念昔渤海时，南皮戏清沚。",
                "今复河曲游，鸣葭泛兰汜。",
                "躧步陵丹梯，并坐侍君子。",
                "妍谈既愉心，哀弄信睦耳。",
                "倾酤系芳醑，酌言岂终始。",
                "自从食蓱来，唯见今日美。"
            ]
        },
        {
            "title": "拟魏太子邺中集诗 应玚",
            "content": [
                "汝颍之士，流离世故，颇有飘薄之叹。",
                "嗷嗷云中鴈，举翮自委羽。",
                "求凉弱水湄，违寒长沙渚。",
                "顾我梁川时，缓步集颍许。",
                "一旦逢世难，沦薄恒羁旅。",
                "天下昔未定，托身早得所。",
                "官度厕一卒，乌林预艰阻。",
                "晚节值众贤，会同庇天宇。",
                "列坐荫华榱，金樽盈清醑。",
                "始奏延露曲，继以阑夕语。",
                "调笑辄酬答，嘲谑无惭沮。",
                "倾躯无遗虑，在心良已叙。"
            ]
        },
        {
            "title": "拟魏太子邺中集诗 刘桢",
            "content": [
                "卓荦偏人，而文最有气，所得颇经奇。",
                "贫居晏里闬，少小长东平。",
                "河兖当冲要，沦飘薄许京。",
                "广川无逆流，招纳厕羣英。",
                "北渡黎阳津，南登纪郢城。",
                "既览古今事，颇识治乱情。",
                "欢友相解达，敷奏究平生。",
                "矧荷明哲顾，知深觉命轻。",
                "朝游牛羊下，暮坐括揭鸣。",
                "终岁非一日，传巵弄新声。",
                "辰事既难谐，欢愿如今并。",
                "唯羡肃肃翰，缤纷戾高冥。"
            ]
        },
        {
            "title": "拟魏太子邺中集诗 徐干",
            "content": [
                "少无宦情，有箕颍之心事，故仕世多素辞。",
                "伊昔家临淄，提携弄齐瑟。",
                "置酒饮胶东，淹留憩高密。",
                "此欢谓可终，外物始难毕。",
                "摇荡箕濮情，穷年迫忧栗。",
                "末涂幸休明，栖集建薄质。",
                "已免负薪苦，仍游椒兰室。",
                "清论事究万，美话信非一。",
                "行觞奏悲歌，永夜系白日。",
                "华屋非蓬居，时髦岂余匹？中饮顾昔心，怅焉若有失。"
            ]
        },
        {
            "title": "拟魏太子邺中集诗 陈琳",
            "content": [
                "袁本初书记之士，故述丧乱事多。",
                "皇汉逢屯邅，天下遭氛慝。",
                "董氏沦关西，袁家拥河北。",
                "单民易周章，窘身就羁勒。",
                "岂意事乖己，永怀恋故国。",
                "相公实勤王，信能定蝥贼。",
                "复覩东都辉，重见汉朝则。",
                "余生幸已多，矧乃值明德。",
                "爱客不告疲，饮燕遗景刻。",
                "夜听极星阑，朝游穷曛黑。",
                "哀哇动梁埃，急觞荡幽默。",
                "且尽一日娱，莫知古来惑。"
            ]
        },
        {
            "title": "拟魏太子邺中集诗 王粲",
            "content": [
                "家本秦川，贵公子孙，遭乱流寓，自伤情多。",
                "幽厉昔崩乱，桓灵今板荡。",
                "伊洛既燎烟，函崤没无像。",
                "整装辞秦川，秣马赴楚壤。",
                "沮漳自可美，客心非外奖。",
                "常叹诗人言，式微何由往。",
                "上宰奉皇灵，侯伯咸宗长。",
                "云骑乱汉南，纪郢皆扫荡。",
                "排雾属盛明，披云对清朗。",
                "庆泰欲重叠，公子特先赏。",
                "不谓息肩愿，一旦值明两。",
                "并载游邺京，方舟泛河广。",
                "绸缪清燕娱，寂寥梁栋响。",
                "既作长夜饮，岂顾乘日养！"
            ]
        },
        {
            "title": "拟魏太子邺中集诗 魏太子",
            "content": [
                "小序建安末，余时在邺宫，朝游夕燕，究欢愉之极。",
                "天下良辰美景，赏心乐事，四者难并。",
                "今昆弟友朋，二三诸彦，共尽之矣。",
                "古来此娱，书籍未见，何者？楚襄王时有宋玉、唐景，梁孝王时有邹、枚、严、马，游者美矣，而其主不文；汉武帝徐乐诸才，备应对之能，而雄猜多忌，岂获晤言之适？不诬方将，庶必贤于今日尔。",
                "岁月如流，零落将尽，撰文怀人，感往增怆。",
                "其辞曰：百川赴巨海，众星环北辰。",
                "照灼烂霄汉，遥裔起长津。",
                "天地中横溃，家王拯生民。",
                "区宇既涤荡，羣英必来臻。",
                "忝此钦贤性，由来常怀仁。",
                "况值众君子，倾心隆日新。",
                "论物靡浮说，析理实敷陈。",
                "罗缕岂阙辞？窈窕究天人。",
                "澄觞满金罍，连榻设华茵。",
                "急弦动飞听，清歌拂梁尘。",
                "何言相遇易，此欢信可珍。"
            ]
        },
        {
            "title": "田南树园激流植援",
            "content": [
                "樵隐俱在山，由来事不同。",
                "不同非一事，养痾亦园中。",
                "中园屏氛杂，清旷招远风。",
                "卜室倚北阜，启扉面南江。",
                "激涧代汲井，插槿当列墉。",
                "羣木既罗户，众山亦对牕。",
                "靡迤趋下田，迢递瞰高峯。",
                "寡欲不期劳，即事罕人功。",
                "唯开蒋生径，永怀求羊踪。",
                "赏心不可忘，妙善冀能同。"
            ]
        },
        {
            "title": "南楼中望所迟客",
            "content": [
                "杳杳日西颓，漫漫长路迫。",
                "登楼为谁思？临江迟来客。",
                "与我别所期，期在三五夕。",
                "圆景早已满，佳人犹未适。",
                "即事怨睽携，感物方凄戚。",
                "孟夏非长夜，晦明如岁隔。",
                "瑶华未堪折，兰苕已屡摘。",
                "路阻莫赠问，云何慰离析？搔首访行人，引领冀良觌。"
            ]
        },
        {
            "title": "会吟行",
            "content": [
                "六引缓清唱，三调伫繁音。",
                "列筵皆静寂，咸共聆会吟。",
                "会吟自有初，请从文命敷。",
                "敷绩壶冀始，刊木至江汜。",
                "列宿炳天文，负海横地理。",
                "连峯竞千仞，背流各百里。",
                "滮池溉粳稻，轻云暧松杞。",
                "两京愧佳丽，三都岂能似？层台指中天，高墉积崇雉。",
                "飞燕跃广途，鹢首戏清沚。",
                "肆呈窈窕容，路曜便娟子。",
                "自来弥年代，贤达不可纪。",
                "句践善废兴，越叟识行止。",
                "范蠡出江湖，梅福入城市。",
                "东方就旅逸，梁鸿去桑梓。",
                "牵缀书土风，辞殚意未已。"
            ]
        },
        {
            "title": "入华子岗是麻源第三谷五言",
            "content": [
                "南州实炎德，桂树凌寒山。",
                "铜陵映碧润，石磴泻红泉。",
                "既枉隐沦客，亦栖肥遯贤。",
                "险径无测度，天路非术阡。",
                "遂登羣峯首，邈若升云烟。",
                "羽人绝髣髴，丹丘徒空筌。",
                "图牒复摩灭，碑版谁闻传？莫辩百世后，安知千载前。",
                "且申独往意，乘月弄潺湲。",
                "恒充俄顷用，岂为古今然！"
            ]
        },
        {
            "title": "入彭蠡湖口",
            "content": [
                "客游倦水宿，风潮难具论。",
                "洲岛骤回合，圻岸屡崩奔。",
                "乘月听哀狖，浥露馥芳荪。",
                "春晚绿野秀，岩高白云屯。",
                "千念集日夜，万感盈朝昏。",
                "攀崖照石镜，牵叶入松门。",
                "三江事多往，九派理空存。",
                "露物乂/厷}珍怪，异人秘精魂。",
                "金膏灭明光，水碧缀流温。",
                "徒作千里曲，弦绝念侄亍"
            ]
        },
        {
            "title": "还旧园作见颜范二中书",
            "content": [
                "辞满岂多秩，谢病不待年。",
                "偶与张邴合，久欲还东山。",
                "圣灵昔回眷，微尚不及宣。",
                "何意冲飙激，烈火纵炎烟。",
                "焚玉发昆峯，余燎遂见迁。",
                "投沙理既迫，如邛愿亦愆。",
                "长与欢爱别，永绝平生缘。",
                "浮舟千仞壑，揔辔万寻巅。",
                "流沫不足险，石林岂为艰！闽中安可处，日夜念归旋。",
                "事踬两如直，心惬三避贤。",
                "托身青云上，栖岩挹飞泉。",
                "盛明荡氛昏，贞休康屯邅。",
                "殊方咸成贷，微物豫采甄。",
                "感深操不固，质弱易版缠。",
                "曾是反昔园，语往实款然。",
                "曩基即先筑，故池不更穿。",
                "果木有旧行，壤石无远延。",
                "虽非休憩地，聊取永日闲。",
                "卫生自有经，息阴谢所牵。",
                "夫子照情素，探怀授往篇。"
            ]
        },
        {
            "title": "道路忆山中",
            "content": [
                "采菱调易急，江南歌不缓。",
                "楚人心昔绝，越客肠今断。",
                "断绝虽殊念，俱为归虑款。",
                "存乡尔思积，忆山我愤懑。",
                "追寻栖息时，偃卧任纵诞。",
                "得性非外求，自已为谁纂？不怨秋夕长，常苦夏日短。",
                "濯流激浮湍，息阴倚密竿。",
                "怀故叵新欢，含悲忘春日耎}。",
                "凄凄明月吹，恻恻广陵散。",
                "殷勤诉危柱，慷慨命促管！"
            ]
        },
        {
            "title": "初发石首城",
            "content": [
                "白珪尚可磨，斯言易为缁。",
                "虽抱中孚爻，犹劳贝锦诗。",
                "寸心若不亮，微命察如丝。",
                "日月垂光景，成贷遂兼兹。",
                "出宿薄京畿，晨装抟鲁飔。",
                "重经平生别，再与朋知辞。",
                "故山日已远，风波岂还时。",
                "苕苕万里帆，茫茫终何之？游当罗浮行，息必庐霍期。",
                "越海凌三山，游湘历九嶷。",
                "钦圣若旦暮，怀贤亦凄其。",
                "皎皎明发心，不为岁寒欺。"
            ]
        },
        {
            "title": "初去郡",
            "content": [
                "彭薛裁知耻，贡公未遗荣。",
                "或可优贪竞，岂足称达生？伊余秉微尚，拙讷谢浮名。",
                "庐园当栖岩，卑位代躬耕。",
                "顾己虽自许，心迹犹未并。",
                "无庸妨周任，有疾像长卿。",
                "毕娶类尚子，薄游似邴生。",
                "恭承古人意，促装反柴荆。",
                "牵丝及元兴，解龟在景平。",
                "负心二十载，于今废将迎。",
                "理棹遄还期，遵渚骛修垧。",
                "遡溪终水涉，登岭始山行。",
                "野旷沙岸净，天高秋月明。",
                "憩石挹飞泉，攀林搴落英。",
                "战胜臞者肥，止监流归停。",
                "即是羲唐化，获我击壤声！"
            ]
        },
        {
            "title": "酬从弟惠连",
            "content": [
                "寝瘵谢人徒，灭迹入云峯。",
                "岩壑寓耳目，欢爱隔音容。",
                "永绝赏心望，长怀莫与同。",
                "末路值令弟，开颜披心胸。",
                "心胸既云披，意得咸在斯。",
                "凌涧寻我室，散帙问所知。",
                "夕虑晓月流，朝忌曛日驰。",
                "悟对无厌歇，聚散成分离。",
                "分离别西川，回景归东山。",
                "别时悲已甚，别后情更延。",
                "倾想迟嘉音，果枉济江篇。",
                "辛勤风波事，款曲洲渚言。",
                "洲渚既淹时，风波子行迟，务协华京想，讵存空谷期。",
                "傥若果归言，共陶暮暮时。",
                "暮春虽未交，仲春善游遨。",
                "山桃发红萼，野蕨渐紫苞。",
                "鸣嘤已悦豫，幽居犹郁陶。",
                "梦寐伫归舟，释我吝与劳。"
            ]
        },
        {
            "title": "登临海峤初发强中作与从弟惠连见羊何共和之",
            "content": [
                "杪秋寻远山，山远行不近。",
                "与子别山阿，含酸赴修轸。",
                "中流袂就判，欲去情不忍。",
                "顾望脰未悁，汀曲舟已隐。",
                "隐汀绝望舟，骛棹逐惊流。",
                "欲抑一生欢，并奔千里游。",
                "日落当栖薄，系缆临江楼。",
                "岂惟夕情敛，忆尔共淹留。",
                "淹留昔时欢，复增今日叹。",
                "兹情已分虑，况乃协悲端。",
                "秋泉鸣北涧，哀猿响南峦。",
                "戚戚新别心，凄凄久念攒！攒念攻别心，旦发清溪阴。",
                "暝投剡中宿，明登天姥岑。",
                "高高入云霓，还期那可寻？傥遇浮丘公，长绝子徽音。"
            ]
        },
        {
            "title": "东阳溪中赠答",
            "content": [
                "可怜谁家郎。",
                "缘流乘素舸。",
                "但问情若为。",
                "月就云中堕。"
            ]
        },
        {
            "title": "东阳溪中赠答",
            "content": [
                "可怜谁家妇。",
                "缘流洗素足。",
                "明月在云间。",
                "迢迢不可得。"
            ]
        },
        {
            "title": "种桑诗",
            "content": [
                "诗人陈条柯。",
                "亦有美攘剔。",
                "前修为谁故。",
                "后事资纺绩。",
                "常佩知方诫。",
                "愧微富教益。",
                "浮阳骛嘉月。",
                "艺桑迨闲隙。",
                "疏栏发近郛。",
                "长行达广埸。",
                "旷流始毖泉。",
                "湎涂犹跬迹。",
                "俾此将长成。",
                "慰我海外役。"
            ]
        },
        {
            "title": "命学士讲书诗",
            "content": [
                "卧病同淮阳。",
                "宰邑旷武城。",
                "弦歌愧言子。",
                "清净谢伏生。",
                "古人不可攀。",
                "何以报恩荣。",
                "时往岁易周。",
                "聿来政无成。",
                "曾是展予心。",
                "招学讲羣经。",
                "铄金既云刃。",
                "凝土亦能铏。",
                "望尔志尚隆。",
                "远嗣竹箭声。",
                "敢谓荀氏训。",
                "且布兰陵情。",
                "待罪岂久期。",
                "礼乐俟贤明。"
            ]
        },
        {
            "title": "读书斋诗",
            "content": [
                "春事时已歇。",
                "池塘旷幽寻。",
                "残红被径隧。",
                "初绿杂浅深。",
                "偃仰倦芳褥。",
                "频步忧新阴。",
                "谋春不及竟。",
                "夏物遽见侵。"
            ]
        },
        {
            "title": "斋中读书诗",
            "content": [
                "昔余游京华。",
                "未尝废丘壑。",
                "矧乃归山川。",
                "心迹双寂寞。",
                "虚馆绝诤讼。",
                "空庭来鸟雀。",
                "卧疾丰暇豫。",
                "翰墨时间作。",
                "怀抱观古今。",
                "寝食展戏谑。",
                "既笑沮溺苦。",
                "又哂子云阁。",
                "执戟亦以疲。",
                "耕稼岂云乐。",
                "万事难并欢。",
                "达生幸可托。"
            ]
        },
        {
            "title": "白石岩下径行田诗",
            "content": [
                "小邑居易贫。",
                "灾年民无生。",
                "知浅惧不周。",
                "爱深忧在情。",
                "旧业横海外。",
                "芜秽积颓龄。",
                "饥馑不可久。",
                "甘心务经营。",
                "千顷带远堤。",
                "万里泻长汀。",
                "洲流涓浍合。",
                "连统塍埒幷。",
                "虽非楚宫化。",
                "荒阙亦黎萌。",
                "虽非郑白渠。",
                "每岁望东京。",
                "天鉴傥不孤。",
                "来兹验微诚。"
            ]
        },
        {
            "title": "行田登海口盘屿山诗",
            "content": [
                "羁苦孰云慰。",
                "观海藉朝风。",
                "莫辨洪波极。",
                "谁知大壑东。",
                "依稀采菱歌。",
                "彷佛含嚬容。",
                "遨游碧沙渚。",
                "游衍丹山峯。"
            ]
        },
        {
            "title": "过白岸亭诗",
            "content": [
                "拂衣遵沙垣。",
                "缓步入蓬屋。",
                "近涧涓密石。",
                "远山映疏木。",
                "空翠难强名。",
                "渔钓易为曲。",
                "援萝临青崖。",
                "春心自相属。",
                "交交止栩黄。",
                "呦呦食萍鹿。",
                "伤彼人百哀。",
                "嘉尔承筐乐。",
                "荣悴迭去来。",
                "穷通成休慽。",
                "未若长疏散。",
                "万事恒抱朴。"
            ]
        },
        {
            "title": "石门新营所住四面高山回溪石濑茂林修竹诗",
            "content": [
                "跻险筑幽居。",
                "披云卧石门。",
                "苔滑谁能步。",
                "葛弱岂可扪。",
                "袅袅秋风过。",
                "萋萋春草繁。",
                "美人游不还。",
                "佳期何由敦。",
                "芳尘凝瑶席。",
                "清醑满金罇。",
                "洞庭空波澜。",
                "桂枝徒攀翻。",
                "结念属霄汉。",
                "孤景莫与谖。",
                "俯濯石下潭。",
                "俯看条上猿。",
                "早闻夕飚急。",
                "晚见朝日暾。",
                "崖倾光难留。",
                "林深响易奔。",
                "感往虑有复。",
                "理来情无存。",
                "庶持乘日车。",
                "得以慰营魂。",
                "匪为众人说。",
                "冀与智者论。"
            ]
        },
        {
            "title": "登石门最高顶诗",
            "content": [
                "晨策寻绝壁。",
                "夕息在山栖。",
                "疏峰抗高馆。",
                "对岭临回溪。",
                "长林罗户穴。",
                "积石拥阶基。",
                "连岩觉路塞。",
                "密竹使径迷。",
                "来人忘新术。",
                "去子惑故蹊。",
                "活活夕流驶。",
                "噭噭夜猿啼。",
                "沉冥岂别理。",
                "守道自不携。",
                "心契九秋韩韦=余}。",
                "目翫三春荑。",
                "居常以待终。",
                "处顺故安排。",
                "惜无同怀客。",
                "共登嘣铺荨"
            ]
        },
        {
            "title": "石壁立招提精舍诗",
            "content": [
                "四城有顿踬。",
                "三世无极已。",
                "浮欢昧眼前。",
                "沉照贯终始。",
                "壮龄缓前期。",
                "颓年迫暮齿。",
                "挥霍梦幻顷。",
                "飘忽风电起。",
                "良缘迨未谢。",
                "时逝不可俟。",
                "敬拟灵鹫山。",
                "尚想祗洹轨。",
                "绝溜飞庭前。",
                "高林映窗里。",
                "禅室栖空观。",
                "讲宇析妙理。"
            ]
        },
        {
            "title": "登上戍石鼓山诗",
            "content": [
                "旅人心长久。",
                "忧忧自相接。",
                "故乡路遥远。",
                "川陆不可涉。",
                "汩汩莫与娱。",
                "发春托登蹑。",
                "欢愿既无并。",
                "戚虑庶有协。",
                "极目睐左阔。",
                "回顾眺右狭。",
                "日末涧增波。",
                "云生岭逾叠。",
                "白芷竞新苕。",
                "绿苹齐初叶。",
                "摘芳芳靡谖。",
                "愉乐乐不爕。",
                "佳期缅无像。",
                "骋望谁云惬。"
            ]
        },
        {
            "title": "登石室饭僧诗",
            "content": [
                "迎旭凌绝嶝。",
                "映泫归溆浦。",
                "钻燧断山木。",
                "掩岸墐石户。",
                "结架非丹甍。",
                "藉田资宿莽。",
                "同游息心客。",
                "暧然若可睹。",
                "清霄扬浮烟。",
                "空林响法鼓。",
                "忘怀狎鸥鱼攸}。",
                "摄生驯兕虎。",
                "望岭眷灵鹫。",
                "延心念净土。",
                "若乘四等观。",
                "永拔三界苦。"
            ]
        },
        {
            "title": "石室山诗",
            "content": [
                "清旦索幽异。",
                "放舟越垧郊。",
                "苺苺兰渚急。",
                "藐藐苔岭高。",
                "石室冠林陬。",
                "飞泉发山椒。",
                "虚泛径千载。",
                "峥嵘非一朝。",
                "乡村绝闻见。",
                "樵苏限风霄。",
                "微戎无远览。",
                "总笄羡升乔。",
                "灵域久韬隐。",
                "如与心赏交。",
                "合欢不容言。",
                "摘芳弄寒条。"
            ]
        },
        {
            "title": "游岭门山诗",
            "content": [
                "西京谁修政。",
                "龚汲称良吏。",
                "君子岂定所。",
                "清尘虑不嗣。",
                "早莅建德乡。",
                "民怀虞芮意。",
                "海岸常寥寥。",
                "空馆盈清思。",
                "协以上冬月。",
                "晨游肆所喜。",
                "千圻邈不同。",
                "万岭状皆异。",
                "威摧三山峭。",
                "瀄汨两江驶。",
                "渔舟岂安流。",
                "樵拾谢西芘。",
                "人生谁云乐。",
                "贵不屈所志。"
            ]
        },
        {
            "title": "登永嘉绿嶂山诗",
            "content": [
                "裹粮杖轻策。",
                "怀迟上幽室。",
                "行源径转远。",
                "距陆情未毕。",
                "澹潋结寒姿。",
                "团栾润霜质。",
                "涧委水屡迷。",
                "林迥岩逾密。",
                "眷西谓初月。",
                "顾东疑落日。",
                "践夕奄昏曙。",
                "蔽翳皆周悉。",
                "蛊上贵不事。",
                "履二美贞吉。",
                "幽人常坦步。",
                "高尚邈难匹。",
                "颐阿竟何端。",
                "寂寂寄抱一。",
                "恬如既已交。",
                "缮性自此出。"
            ]
        },
        {
            "title": "游赤石进帆海诗",
            "content": [
                "首夏犹清和。",
                "芳草亦未歇。",
                "水宿淹晨暮。",
                "阴霞屡兴没。",
                "周览倦瀛壖。",
                "况乃陵穷发。",
                "川后时安流。",
                "天吴静不发。",
                "扬帆采石华。",
                "挂席拾海月。",
                "溟涨无端倪。",
                "虚舟有超越。",
                "仲连轻齐组。",
                "子牟眷魏阙。",
                "矜名道不足。",
                "适己物可忽。",
                "请附任公言。",
                "终然谢天伐。"
            ]
        },
        {
            "title": "晚出西射堂诗",
            "content": [
                "步出西城门。",
                "遥望城西岑。",
                "连鄣叠巘崿。",
                "青翠杳深沉。",
                "晓霜枫叶丹。",
                "夕曛岚气阴。",
                "节往戚不浅。",
                "感来念已深。",
                "羁雌恋旧侣。",
                "迷鸟怀故林。",
                "含情尚劳爱。",
                "如何离赏心。",
                "抚镜华缁鬓。",
                "揽带缓促衿。",
                "安排徒空言。",
                "幽独赖鸣琴。"
            ]
        },
        {
            "title": "富春渚诗",
            "content": [
                "宵济渔浦潭。",
                "旦及富春郭。",
                "定山缅云雾。",
                "赤亭无淹薄。",
                "遡流触惊急。",
                "临圻阻参错。",
                "亮乏伯昏分。",
                "险过吕梁壑。",
                "洊至宜便习。",
                "兼山贵止托。",
                "平生协幽期。",
                "沦踬困微弱。",
                "久露干禄请。",
                "始果远游诺。",
                "宿心渐申写。",
                "万事俱零落。",
                "怀抱既昭旷。",
                "外物徒龙蠖。"
            ]
        },
        {
            "title": "过始宁墅诗",
            "content": [
                "束发怀耿介。",
                "逐物遂推迁。",
                "违志似如昨。",
                "二纪及兹年。",
                "缁磷谢清旷。",
                "疲薾惭贞坚。",
                "拙疾相倚薄。",
                "还得静者便。",
                "剖竹守沧海。",
                "枉帆过旧山。",
                "山行穷登顿。",
                "水涉尽洄沿。",
                "岩峭岭稠叠。",
                "洲萦渚连绵。",
                "白云抱幽石。",
                "绿筱媚清涟。",
                "葺宇临回江。",
                "筑观基曾巅。",
                "挥手告乡曲。",
                "三载期归旋。",
                "且为树枌槚。",
                "无令孤愿言。"
            ]
        },
        {
            "title": "永初三年七月十六日之郡初发都诗",
            "content": [
                "述职期阑暑。",
                "理棹变金素。",
                "秋岸澄夕阴。",
                "火旻团朝露。",
                "辛苦谁为情。",
                "游子值颓暮。",
                "爱似庄念昔。",
                "久敬曾存故。",
                "如何怀土心。",
                "持此谢远度。",
                "李牧愧长袖。",
                "郄克惭躧步。",
                "良时不见遗。",
                "丑状不成恶。",
                "曰余亦支离。",
                "依方早有慕。",
                "生幸休明世。",
                "亲蒙英达顾。",
                "空班赵氏璧。",
                "徒乖魏王瓠。",
                "从来渐二纪。",
                "始得傍归路。",
                "将穷山海迹。",
                "永绝赏心悟。"
            ]
        },
        {
            "title": "从游京口北固应诏诗",
            "content": [
                "玉玺戒诚信。",
                "黄屋示崇高。",
                "事为名教用。",
                "道以神理超。",
                "昔闻汾水游。",
                "今见尘外镳。",
                "鸣笳发春渚。",
                "税銮登山椒。",
                "张组眺倒景。",
                "列筵瞩归潮。",
                "远岩映兰薄。",
                "白日丽江皐。",
                "原隰荑绿柳。",
                "墟囿散红桃。",
                "皇心美阳泽。",
                "万象咸光昭。",
                "顾己枉维絷。",
                "抚志惭场苗。",
                "工拙各所宜。",
                "终所反林巢。",
                "曾是萦旧想。",
                "览物奏长谣。"
            ]
        },
        {
            "title": "彭城宫中直感岁暮诗",
            "content": [
                "草草眷徂物。",
                "契契矜岁殚。",
                "楚艳起行戚。",
                "吴趋绝归欢。",
                "修带缓旧裳。",
                "素鬓改朱颜。",
                "晚暮悲独坐。",
                "鸣鶗歇春兰。"
            ]
        },
        {
            "title": "九日从宋公戏马台集送孔令诗",
            "content": [
                "季秋边朔苦。",
                "旅鴈违霜雪。",
                "凄凄阳卉腓。",
                "皎皎寒潭絜。",
                "良辰感圣心。",
                "云旗兴暮节。",
                "鸣葭戾朱宫。",
                "兰巵献时哲。",
                "饯宴光有孚。",
                "和乐隆所缺。",
                "在宥天下理。",
                "吹万羣方悦。",
                "归客遂海隅。",
                "脱冠谢朝列。",
                "弭棹薄枉渚。",
                "指景待乐阕。",
                "河流有急澜。",
                "浮骖无缓辙。",
                "岂伊川途念。",
                "宿心愧将别。",
                "彼美丘园道。",
                "喟焉伤薄劣。"
            ]
        },
        {
            "title": "述祖德诗",
            "content": [
                "中原昔丧乱。",
                "丧乱岂解已。",
                "崩腾永嘉末。",
                "逼迫太元始。",
                "河外无反正。",
                "江介有?戚}圯。",
                "万邦咸震慑。",
                "横流赖君子。",
                "拯溺由道情。",
                "龛暴资神理。",
                "秦赵欣来苏。",
                "燕魏迟文轨。",
                "贤相谢世运。",
                "远图因事止。",
                "高揖七州外。",
                "拂衣五湖里。",
                "随山疏浚潭。",
                "傍岩艺枌梓。",
                "遗情舍尘物。",
                "贞观丘壑美。"
            ]
        },
        {
            "title": "述祖德诗",
            "content": [
                "小序太元中。",
                "王父龛定淮南。",
                "负荷世业。",
                "专主隆人。",
                "逮贤相徂谢。",
                "君子道消。",
                "拂衣蕃岳。",
                "考卜东山。",
                "事同乐生之时。",
                "志期范蠡之举。",
                "达人贵自我。",
                "高情属天云。",
                "兼抱济物性。",
                "而不缨垢氛。",
                "段生藩魏国。",
                "展季救鲁民。",
                "师。",
                "仲连却秦军。",
                "临组乍不绁。",
                "对珪宁肯分。",
                "惠物辞所赏。",
                "励志故绝人。",
                "苕苕历千载。",
                "遥遥播清尘。",
                "清尘竟谁嗣。",
                "明哲垂经纶。",
                "委讲辍道论。",
                "改服康世屯。",
                "屯难既云康。",
                "尊主隆斯民。"
            ]
        },
        {
            "title": "答谢谘议",
            "content": [
                "古人善身。",
                "实畏斯名。",
                "缘督何贵。",
                "卷耀藏馨。",
                "九言之赠。",
                "实由未冥。",
                "片音或重。",
                "玙璠可轻。"
            ]
        },
        {
            "title": "答谢谘议",
            "content": [
                "掻首北眷。",
                "清对未从。",
                "瞻云累叹。",
                "思□御风。",
                "良愿易违。",
                "嘉乐难逢。",
                "微我无衣。",
                "温凉谁同。"
            ]
        },
        {
            "title": "答谢谘议",
            "content": [
                "寡弱多幸。",
                "逢兹道泰。",
                "荷荣西荒。",
                "晏然解带。",
                "翦削前识。",
                "任此天籁。",
                "人对遇矣。",
                "何惧何害。"
            ]
        },
        {
            "title": "答谢谘议",
            "content": [
                "齐仲善交。",
                "在久弥敬。",
                "自我之遘。",
                "一遇而定。",
                "于穆谢生。",
                "以和缮性。",
                "有言属耳。",
                "有文在咏。"
            ]
        },
        {
            "title": "答谢谘议",
            "content": [
                "鸣鹄在阴。",
                "自幽必显。",
                "既曰有声。",
                "因风易演。",
                "逶迤云阁。",
                "司帝之典。",
                "蔚彼遗藉。",
                "如莹如洗。"
            ]
        },
        {
            "title": "答谢谘议",
            "content": [
                "感昔戎行。",
                "远暨西垠。",
                "僶俛于役。",
                "不敢告勤。",
                "尔亦同事。",
                "契阔江濆。",
                "庶同支离。",
                "攘臂解纷。"
            ]
        },
        {
            "title": "答谢谘议",
            "content": [
                "告离甫尔。",
                "荏冉回周。",
                "怀风感迁。",
                "思我良畴。",
                "岂其无人。",
                "莫与好仇。",
                "孰曰晏安。",
                "神往形留。"
            ]
        },
        {
            "title": "答谢谘议",
            "content": [
                "玉衡迅驾。",
                "四节如飞。",
                "急景西驰。",
                "奔浪赴沂。",
                "英华始翫。",
                "落叶已稀。",
                "惆怅衡皋。",
                "心焉有违。"
            ]
        },
        {
            "title": "赠安成诗",
            "content": [
                "驽不逮骏。",
                "莸不间熏。",
                "三省朽质。",
                "再沾庆云。",
                "仰惭蓼萧。",
                "俯惕惟尘。",
                "将拭旧褐。",
                "朅来虚汾。",
                "畴咨亮款。",
                "敬告在文。"
            ]
        },
        {
            "title": "赠安成诗",
            "content": [
                "昔在先道。",
                "垂诰亨鲜。",
                "亦曰于豹。",
                "调和韦弦。",
                "清静有默。",
                "平正无偏。",
                "钦隆令绩。",
                "慰沃愿言。"
            ]
        },
        {
            "title": "赠安成诗",
            "content": [
                "挥手未几。",
                "钻燧推斥。",
                "青春屏辔。",
                "素秋系迹。",
                "媚彼时渔。",
                "恋此分拆。",
                "我劳行久。",
                "实获予戚。"
            ]
        },
        {
            "title": "赠安成诗",
            "content": [
                "明政敦化。",
                "矜恤载怀。",
                "用掇良彦。",
                "循我人黎。",
                "江既永矣。",
                "服亦南畿。",
                "解袂告离。",
                "云往风飞。"
            ]
        },
        {
            "title": "赠安成诗",
            "content": [
                "相彼景响。",
                "有比形声。",
                "始云同宗。",
                "终焉友生。",
                "棠棣隆亲。",
                "頍弁鉴情。",
                "缅邈岁月。",
                "缱绻平生。"
            ]
        },
        {
            "title": "郡东山望溟海诗",
            "content": [
                "开春献初岁。",
                "白日出悠悠。",
                "荡志将愉乐。",
                "瞰海庶忘忧。",
                "策马步兰皐。",
                "绁控息椒丘。",
                "采蕙遵大薄。",
                "搴若履长洲。",
                "白花皜阳林。",
                "紫艹/嚣}晔毫鳌７峭讲诲敉?＠牢锴槊皱佟］嫠帐嘉尬俊＜拍?湛汕蟆"
            ]
        },
        {
            "title": "赠安成诗",
            "content": [
                "用舍谁阶。",
                "宾名相传。",
                "秘丘发轸。",
                "千里知贤。",
                "抚翼宰朝。",
                "翰飞戚蕃。",
                "佐道以业。",
                "淑问聿宣。"
            ]
        },
        {
            "title": "赠安成诗",
            "content": [
                "时文前代。",
                "徽猷系从。",
                "于迈吾子。",
                "诞俊华宗。",
                "明发迪吉。",
                "因心体聪。",
                "微言是赏。",
                "斯文以崇。"
            ]
        },
        {
            "title": "赠从弟弘元时为中军功曹住京诗",
            "content": [
                "子既祗命。",
                "饯此离襟。",
                "良会难期。",
                "朝光易侵。",
                "人之执情。",
                "郄阝}景悼心。",
                "分手遵渚。",
                "倾耳淑音。"
            ]
        },
        {
            "title": "赠从弟弘元时为中军功曹住京诗",
            "content": [
                "契阔羣从。",
                "缱绻游娱。",
                "历时阅岁。",
                "寒暑屡徂。",
                "接席密处。",
                "同轸修衢。",
                "孰云异对。",
                "翔集无殊。"
            ]
        },
        {
            "title": "赠从弟弘元时为中军功曹住京诗",
            "content": [
                "维翰孔务。",
                "明时劳止。",
                "我求髦俊。",
                "以作僚士。",
                "佥曰尔谐。",
                "俾蕃是纪。",
                "逝将去我。",
                "言念北鄙。"
            ]
        },
        {
            "title": "赠从弟弘元时为中军功曹住京诗",
            "content": [
                "于穆冠族。",
                "肇自有姜。",
                "峻极诞灵。",
                "伊源降祥。",
                "贻厥不已。",
                "历代流光。",
                "迈矣夫子。",
                "允迪清芳。"
            ]
        },
        {
            "title": "答中书诗",
            "content": [
                "在昔先师。",
                "任诚师天。",
                "刻意岂高。",
                "江海非闲。",
                "守道顺性。",
                "乐兹丘园。",
                "偕友之唱。",
                "敬悦在篇。",
                "霜露荏苒。",
                "日月如捐。",
                "相望式遄。",
                "言归言旋。"
            ]
        },
        {
            "title": "答中书诗",
            "content": [
                "凄凄离人。",
                "惋乖悼己。",
                "企伫好音。",
                "倾渴行李。",
                "矧乃良朋。",
                "贻我琼玘。",
                "久要既笃。",
                "平生盈耳。",
                "申复情言。",
                "欣叹牙丿=丶}起。",
                "何用托诚。",
                "寄?嶙印"
            ]
        },
        {
            "title": "答中书诗",
            "content": [
                "嗟兹飘转。",
                "随流如萍。",
                "台岳崇观。",
                "僚士惟明。",
                "璅璅下路。",
                "从公于征。",
                "遡江践汉。",
                "自徐徂荆。"
            ]
        },
        {
            "title": "答中书诗",
            "content": [
                "中予备列。",
                "子赞时庸。",
                "偕直东署。",
                "密勿游从。",
                "彼美显价。",
                "煌煌逸踪。",
                "振迹鼎朝。",
                "翰飞云龙。"
            ]
        },
        {
            "title": "答中书诗",
            "content": [
                "契阔北京。",
                "劬劳西郢。",
                "守官末局。",
                "年月已永。",
                "孰是疲劣。",
                "逢此多□。",
                "厚颜既积。",
                "在志莫省。"
            ]
        },
        {
            "title": "答中书诗",
            "content": [
                "聚散无期。",
                "乖仳易端。",
                "之子名扬。",
                "鄙夫忝官。",
                "素质成漆。",
                "巾褐惧兰。",
                "迁流推薄。",
                "云胡不叹。"
            ]
        },
        {
            "title": "答中书诗",
            "content": [
                "悬圃树瑶。",
                "昆山挺玉。",
                "流采神皋。",
                "列秀华岳。",
                "休哉美宝。",
                "擢颖昌族。",
                "灼灼风徽。",
                "采采文牍。"
            ]
        },
        {
            "title": "赠从弟弘元",
            "content": [
                "寝处燕说。",
                "指辰忌薄。",
                "仳离未几。",
                "节至采获。",
                "静念霜繁。",
                "长怀景落。",
                "人道分虑。",
                "前期靡托。"
            ]
        },
        {
            "title": "答中书诗",
            "content": [
                "伊昔昆弟。",
                "敦好闾里。",
                "我暨我友。",
                "均尚同耻。",
                "仰仪前修。",
                "绸缪儒史。",
                "亦有暇日。",
                "啸歌宴喜。"
            ]
        },
        {
            "title": "赠从弟弘元",
            "content": [
                "缅邈荆巫。",
                "杳翳江湍。",
                "三千既旷。",
                "繇役实难。",
                "想象微景。",
                "延伫音翰。",
                "因云往情。",
                "感风来叹。"
            ]
        },
        {
            "title": "赠从弟弘元",
            "content": [
                "昔尔同事。",
                "谓予偕征。",
                "暌合无朕。",
                "聚散有情。",
                "我端北署。",
                "子腾南溟。",
                "申非授乖。",
                "饮泪凄声。"
            ]
        },
        {
            "title": "赠从弟弘元",
            "content": [
                "憩凤于林。",
                "养龙在泉。",
                "舍潜就跃。",
                "假云翔天。",
                "餁以味变。",
                "台以明宣。",
                "言辞戚朝。",
                "聿来鼎藩。"
            ]
        },
        {
            "title": "赠从弟弘元",
            "content": [
                "从弟弘元。",
                "为骠骑记室参军。",
                "义熙十一年十月十日。",
                "从镇江陵。",
                "赠以此诗。",
                "毖彼明泉。",
                "馥矣芳荑。",
                "扬晔神皋。",
                "澄清灵溪。",
                "灼灼吾秀。",
                "徽美是谐。",
                "誉必德昭。",
                "志由业栖。"
            ]
        },
        {
            "title": "三月三日侍宴西池诗",
            "content": [
                "详观记牒。",
                "鸿荒莫传。",
                "降及云鸟。",
                "曰圣则天。",
                "虞承唐命。",
                "周袭商艰。",
                "江之永矣。",
                "皇心惟眷。",
                "矧乃暮春。",
                "时物芳衍。",
                "滥觞逶迤。",
                "周流兰殿。",
                "礼备朝容。",
                "乐阕夕宴。"
            ]
        },
        {
            "title": "上留田行",
            "content": [
                "薄游出彼东道。",
                "上留田。",
                "薄游出彼东道。",
                "上留田。",
                "循听一何矗矗。",
                "上留田。",
                "澄川一何皎皎。",
                "上留田。",
                "悠哉逷矣征夫。",
                "上留田。",
                "悠哉逷矣征夫。",
                "上留田。",
                "两服上阪电游。",
                "上留田。",
                "舫舟下游飚驱。",
                "上留田。",
                "此别既久无适。",
                "上留田。",
                "此别既久无适。",
                "上留田。",
                "寸心系在万里。",
                "上留田。",
                "尺素遵此千夕。",
                "上留田。",
                "秋冬迭相去就。",
                "上留田。",
                "秋冬迭相去就。",
                "上留田。",
                "素雪纷纷鹤委。",
                "上留田。",
                "清风飚飚入袖。",
                "上留田。",
                "岁云暮矣增忧。",
                "上留田。",
                "岁云暮矣增忧。",
                "上留田。",
                "诚知运来讵抑。",
                "上留田。",
                "熟视年往莫留。",
                "上留田。"
            ]
        },
        {
            "title": "顺东西门行",
            "content": [
                "出西门。",
                "眺云间。",
                "挥斤扶木坠虞泉。",
                "信道人。",
                "鉴徂川。",
                "思乐暂舍誓不旋。",
                "闵九九。",
                "伤牛山。",
                "宿心载违徒昔言。",
                "竞落运。",
                "务颓年。",
                "招命侪好相追牵。",
                "酌芳酤。",
                "奏繁弦。",
                "惜寸阴。",
                "情固然。"
            ]
        },
        {
            "title": "鞠歌行",
            "content": [
                "德不孤兮必有邻。",
                "唱和之契冥相因。",
                "譬如虬虎兮来风云。",
                "亦如形声影响陈。",
                "心欢赏兮岁易沦。",
                "隐玉藏彩畴识真。",
                "叔牙显。",
                "夷吾亲。",
                "郢既殁。",
                "匠寝斤。",
                "览古籍。",
                "信伊人。",
                "永言知己感良辰。"
            ]
        },
        {
            "title": "燕歌行",
            "content": [
                "孟冬初寒节气成。",
                "悲风入闺霜依庭。",
                "秋蝉噪柳燕辞楹。",
                "念君行役怨边城。",
                "君何崎岖久徂征。",
                "岂无膏沐感鹳鸣。",
                "对君不乐泪沾缨。",
                "辟窗开幌弄秦筝。",
                "调弦促柱多哀声。",
                "遥夜明月鉴帷屏。",
                "谁知河汉浅且清。",
                "展转思服悲明星。"
            ]
        },
        {
            "title": "会吟行",
            "content": [
                "六引缓清唱。",
                "三调伫繁音。",
                "列筵皆静寂。",
                "咸共耹会吟。",
                "会吟自有初。",
                "请从文命敷。",
                "敷绩壶冀始。",
                "刊木至江汜。",
                "列宿炳天文。",
                "负海横地理。",
                "连峰竞千仞。",
                "背流各百里。",
                "滮池溉粳稻。",
                "轻云暧松杞。",
                "两京愧佳丽。",
                "三都岂能似。",
                "层台指中天。",
                "高墉积崇雉。",
                "飞燕跃广途。",
                "鹢首戏清沚。",
                "肆呈窈窕容。",
                "路曜女便}娟子。",
                "自来弥世代。",
                "贤达不可纪。",
                "句践善废兴。",
                "越叟识行止。",
                "范蠡出江湖。",
                "梅福入城市。",
                "东方就旅逸。",
                "梁鸿去桑梓。",
                "牵缀书土风。",
                "辞殚意未已。"
            ]
        },
        {
            "title": "悲哉行",
            "content": [
                "萋萋春草生。",
                "王孙游有情。",
                "差池燕始飞。",
                "夭袅桃始荣。",
                "灼灼桃悦色。",
                "飞飞燕弄声。",
                "檐上云结阴。",
                "涧下风吹清。",
                "幽树虽改观。",
                "终始在初生。",
                "松茑欢蔓延。",
                "樛葛欣虆萦。",
                "眇然游宦子。",
                "晤言时未幷。",
                "鼻感改朔气。",
                "眼伤变节荣。",
                "侘傺岂徒然。",
                "澶漫绝音形。",
                "风来不可托。",
                "鸟去岂为听。"
            ]
        },
        {
            "title": "君子有所思行",
            "content": [
                "总驾越钟陵。",
                "还顾望京畿。",
                "踯躅周名都。",
                "游目倦忘归。",
                "市鄽无阨室。",
                "世族有高闱。",
                "密亲丽华苑。",
                "轩甍饰通逵。",
                "孰是金张乐。",
                "谅由燕赵诗。",
                "长夜恣酣饮。",
                "穷年弄音徽。",
                "盛往速露坠。",
                "衰来疾风飞。",
                "余生不欢娱。",
                "何以竟暮归。",
                "寂寥曲肱子。",
                "瓢饮疗朝饥。",
                "所秉自天性。",
                "贫富岂相讥。"
            ]
        },
        {
            "title": "赠从弟弘元",
            "content": [
                "视听易狎。",
                "冲用难本。",
                "违真一差。",
                "顺性谁卷。",
                "颜子悔伤。",
                "蘧生化善。",
                "心愧虽厚。",
                "行迷未远。",
                "平生结诚。",
                "久要罔转。",
                "警掉候风。",
                "侧望双反。"
            ]
        },
        {
            "title": "泰山吟",
            "content": [
                "岱宗秀维岳。",
                "崔崒刺云天。",
                "岝崿既崄巘。",
                "触石辄芊绵登封瘗崇坛。",
                "降禅藏肃然。",
                "石闾何晻蔼。",
                "明堂秘灵篇。"
            ]
        },
        {
            "title": "折杨柳行",
            "content": [
                "骚屑出穴风。",
                "挥霍见日雪。",
                "飕飕无久摇。",
                "皎皎几时洁。",
                "未觉泮春冰。",
                "已复谢秋节。",
                "空对尺素迁。",
                "独视寸阴灭。",
                "否桑未易系。",
                "泰茅难重拔。",
                "桑茅迭生运。",
                "语默寄前哲。"
            ]
        },
        {
            "title": "相逢行",
            "content": [
                "行行即长道。",
                "道长息班草。",
                "邂逅赏心人。",
                "与我倾怀抱。",
                "夷世信难值。",
                "忧来伤人。",
                "平生不可保。",
                "阳华与春渥。",
                "阴柯长秋槁。",
                "心慨荣去速。",
                "情苦忧来早。",
                "日华难久居。",
                "忧来伤人。",
                "谆谆亦至老。",
                "亲党近恤庇。",
                "昵君不常好。",
                "九族悲素霰。",
                "三良怨黄鸟。",
                "迩朱白即頳。",
                "忧来伤人。",
                "近缟洁必造。",
                "水流理就湿。",
                "火炎同归燥。",
                "赏契少能谐。",
                "断金断可宝。",
                "千计莫适从。",
                "万端信纷绕。",
                "巢林宜择木。",
                "结友使心晓。",
                "心晓形迹畧。",
                "畧迩谁能了。",
                "相逢既若旧。",
                "忧来伤人。",
                "片言代纻缟。"
            ]
        },
        {
            "title": "豫章行",
            "content": [
                "短生旅长世。",
                "恒觉白日欹。",
                "览镜睨颓容。",
                "华颜岂久期。",
                "茍无回戈术。",
                "坐观落崦嵫。"
            ]
        },
        {
            "title": "苦寒行",
            "content": [
                "樵苏无夙饮。",
                "凿冰煮朝飡。",
                "悲矣采薇唱。",
                "苦哉有余酸。"
            ]
        },
        {
            "title": "苦寒行",
            "content": [
                "岁岁层冰合。",
                "纷纷霰雪落。",
                "浮阳减清晖。",
                "寒禽叫悲壑。",
                "饥爨烟不兴。",
                "渴汲水枯涸。"
            ]
        },
        {
            "title": "缓歌行",
            "content": [
                "飞客结灵友。",
                "凌空萃丹丘。",
                "习习和风起。",
                "采采彤云浮。",
                "娥皇发湘浦。",
                "霄明出河洲。",
                "宛宛连螭辔。",
                "裔裔振龙旒。"
            ]
        },
        {
            "title": "长歌行",
            "content": [
                "倐烁夕星流。",
                "昱奕朝露团。",
                "粲粲乌有停。",
                "泫泫岂暂安。",
                "徂龄速飞电。",
                "颓节骛惊湍。",
                "览物起悲绪。",
                "顾已识忧端。",
                "朽貌改鲜色。",
                "悴容变柔颜。",
                "变改茍催促。",
                "容色乌盘桓。",
                "亹亹衰期迫。",
                "靡靡壮志阑。",
                "既惭臧孙慨。",
                "先愧杨子叹。",
                "寸阴果有逝。",
                "尺素竟无观。",
                "幸赊道念戚。",
                "且取长歌欢。"
            ]
        },
        {
            "title": "日出东南隅行",
            "content": [
                "柏梁冠南山。",
                "桂宫耀北泉。",
                "晨风拂幨幌。",
                "朝日照闺轩。",
                "美人卧屏席。",
                "怀兰秀瑶璠。",
                "皎洁秋松气。",
                "淑德春景暄。"
            ]
        },
        {
            "title": "陇西行",
            "content": [
                "昔在老子。",
                "至理成篇。",
                "柱小倾大。",
                "绠短绝泉。",
                "鸟之栖游。",
                "林檀是闲。",
                "韶乐牢膳。",
                "岂伊攸便。",
                "胡为乖枉。",
                "从表方圆。",
                "耿耿僚志。",
                "慊慊丘园。",
                "善歌以咏。",
                "言理成篇。"
            ]
        },
        {
            "title": "善哉行",
            "content": [
                "阳谷跃升。",
                "虞渊引落。",
                "景曜东隅。",
                "晼晚西薄。",
                "三春燠敷。",
                "九秋萧索。",
                "凉来温谢。",
                "寒往暑却。",
                "居德斯颐。",
                "积善嬉谑。",
                "阴灌阳丛。",
                "凋华堕萼。",
                "欢去易惨。",
                "悲至难铄。",
                "击节当歌。",
                "对酒当酌。",
                "鄙哉愚人。",
                "戚戚怀瘼。",
                "善哉达士。",
                "滔滔处乐。"
            ]
        },
        {
            "title": "游南亭",
            "content": [
                "时竟夕澄霁，云归日西驰。",
                "密林含馀清，远峰隐半规。",
                "久痗昏垫苦，旅馆眺郊歧。",
                "泽兰渐被径，芙蓉始发迟。",
                "未厌青春好，已睹朱明移。",
                "戚戚感物叹，星星白发垂。",
                "药饵情所止，衰疾忽在斯。",
                "逝将侯秋水，息景堰旧崖。",
                "我志谁与亮？赏心惟良知。"
            ]
        },
        {
            "title": "石门岩上宿",
            "content": [
                "朝搴苑中兰，畏彼霜下歇。",
                "暝还云际宿，弄此石上月。",
                "鸟鸣识夜栖，木落知风发。",
                "异音同至听，殊响俱清越。",
                "妙物莫为赏，芳醑谁与伐。",
                "美人竟不来，阳阿徒晞发。"
            ]
        },
        {
            "title": "石壁精舍还湖中作",
            "content": [
                "昏旦变气候，山水含清晖。",
                "清晖能娱人，游子憺忘归。",
                "出谷日尚早，入舟阳已微。",
                "林壑敛暝色，云霞收夕霏。",
                "芰荷迭映蔚，蒲稗相因依。",
                "披拂趋南径，愉悦偃东扉。",
                "虑澹物自轻，意惬理无违。",
                "寄言摄生客，试用此道推。"
            ]
        },
        {
            "title": "七里濑",
            "content": [
                "羁心积秋晨，",
                "晨积展游眺。",
                "孤客伤逝湍，",
                "徒旅苦奔峭。",
                "石浅水潺湲，",
                "日落山照曜。",
                "荒林纷沃若，",
                "哀禽相叫啸。",
                "遭物悼迁斥，",
                "存期得要妙。",
                "既秉上皇心，",
                "岂屑末代诮。",
                "目睹严子濑，",
                "想属任公钓。",
                "谁谓古今殊，",
                "异代可同调。"
            ]
        },
        {
            "title": "赠从弟弘元时为中军功曹住京诗",
            "content": [
                "昔闻兰金。",
                "载美典经。",
                "曾是朋从。",
                "契合性情。",
                "我违志槩。",
                "显藏无成。",
                "畴鉴予心。",
                "托之吾生。"
            ]
        },
        {
            "title": "邻里相送至方山",
            "content": [
                "祗役出皇邑，",
                "相期憩瓯越。",
                "解缆及流潮，",
                "怀旧不能发。",
                "析析就衰林，",
                "皎皎明秋月。",
                "含情易为盈，",
                "遇物难可歇。",
                "积疴谢生虑，",
                "寡欲罕所阙。",
                "资此永幽栖，",
                "岂伊年岁别。",
                "各勉日新志，",
                "音尘慰寂蔑。"
            ]
        },
        {
            "title": "登江中孤屿",
            "content": [
                "江南倦历览，",
                "江北旷周旋。",
                "怀新道转迥，",
                "寻异景不延。",
                "乱流趋孤屿，",
                "孤屿媚中川。",
                "云日相晖映，",
                "空水共澄鲜。",
                "表灵物莫赏，",
                "蕴真谁为传。",
                "想象昆山姿，",
                "缅邈区中缘。",
                "始信安期术，",
                "得尽养生年。"
            ]
        },
        {
            "title": "登池上楼",
            "content": [
                "潜虬媚幽姿，",
                "飞鸿响远音。",
                "薄霄愧云浮，",
                "栖川怍渊沉。",
                "进德智所拙，",
                "退耕力不任。",
                "徇禄反穷海，",
                "卧疴对空林。",
                "衾枕昧节候，",
                "褰开暂窥临。",
                "倾耳聆波澜，",
                "举目眺岖嵚。",
                "初景革绪风，",
                "新阳改故阴。",
                "池塘生春草，",
                "园柳变鸣禽。",
                "祈祈伤豳歌，",
                "萋萋感楚吟。",
                "索居易永久，",
                "离群难处心。",
                "持操岂独古，",
                "无闷徵在今。"
            ]
        },
        {
            "title": "从斤竹涧越岭溪行",
            "content": [
                "猿鸣诚知曙，",
                "谷幽光未显。",
                "岩下云方合，",
                "花上露犹泫。",
                "逶迤傍隈隩，",
                "迢递陟陉岘。",
                "过涧既厉急，",
                "登栈亦陵缅。",
                "川渚屡径复，",
                "乘流玩回转。",
                "苹萍泛沉深，",
                "菰蒲冒清浅。",
                "企石挹飞泉，",
                "攀林摘叶卷。",
                "想见山阿人，",
                "薜萝若在眼。",
                "握兰勤徒结，",
                "折麻心莫展。",
                "情用赏为美，",
                "事昧竟谁辨。",
                "观此遗物虑，",
                "一悟得所遣。"
            ]
        }
    ]
}