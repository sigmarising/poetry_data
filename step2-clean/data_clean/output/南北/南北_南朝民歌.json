{
    "dynasty": "南北",
    "author": "南朝民歌",
    "intro": "南朝民歌是由乐府机关采集而存的，现大部分收入宋代郭茂倩编《乐府诗集》中《清商曲辞》类。其语言清新秀丽，基调婉约缠绵，表现出南方人细腻微妙的情感。",
    "items": [
        {
            "title": "子夜四时歌",
            "content": [
                "自从别欢后，",
                "叹音不绝响。",
                "黄檗向春生，",
                "苦心随日长。"
            ]
        },
        {
            "title": "子夜四时歌",
            "content": [
                "渊冰厚三尺，",
                "素雪覆千里。",
                "我心如松柏，",
                "君情复何似？"
            ]
        },
        {
            "title": "子夜四时歌",
            "content": [
                "春林花多媚，",
                "春鸟意多哀。",
                "春风复多情，",
                "吹我罗裳开。"
            ]
        },
        {
            "title": "子夜歌",
            "content": [
                "高山种芙蓉，",
                "复经黄檗坞。",
                "果得一莲时，",
                "流离婴辛苦。"
            ]
        },
        {
            "title": "襄阳乐",
            "content": [
                "女箩自微薄，",
                "寄托长松表。",
                "何惜负霜死，",
                "贵得相缠绕。"
            ]
        },
        {
            "title": "西洲曲",
            "content": [
                "忆梅下西洲，折梅寄江北。",
                "单衫杏子红，双鬓鸦雏色。",
                "西洲在何处？西桨桥头渡。",
                "日暮伯劳飞，风吹乌臼树。",
                "树下即门前，门中露翠钿。",
                "开门郎不至，出门采红莲。",
                "采莲南塘秋，莲花过人头。",
                "低头弄莲子，莲子清如水。",
                "置莲怀袖中，莲心彻底红。",
                "忆郎郎不至，仰首望飞鸿。",
                "鸿飞满西洲，望郎上青楼。",
                "楼高望不见，尽日栏杆头。",
                "栏杆十二曲，垂手明如玉。",
                "卷帘天自高，海水摇空绿。",
                "海水梦悠悠，君愁我亦愁。",
                "南风知我意，吹梦到西洲"
            ]
        },
        {
            "title": "石城乐",
            "content": [
                "闻欢远行去，",
                "相送方山亭。",
                "风吹黄檗藩，",
                "恶闻苦篱声。"
            ]
        },
        {
            "title": "青阳度",
            "content": [
                "碧玉捣衣砧，",
                "七宝金莲杵。",
                "高举徐徐下，",
                "轻捣只为汝。"
            ]
        },
        {
            "title": "欢闻变",
            "content": [
                "锲臂饮清血，",
                "牛羊持祭天。",
                "没命成灰土，",
                "终不罢相怜。"
            ]
        },
        {
            "title": "华山畿",
            "content": [
                "啼着曙，",
                "泪落枕将浮，",
                "身沉被流去。"
            ]
        },
        {
            "title": "华山畿",
            "content": [
                "奈何许！",
                "天下人何限，",
                "慊慊只为汝！"
            ]
        },
        {
            "title": "华山畿",
            "content": [
                "华山畿！",
                "君既为侬死，",
                "独生为谁施？",
                "欢若见怜时，",
                "棺木为侬开！"
            ]
        },
        {
            "title": "读曲歌",
            "content": [
                "打杀长鸣鸡，",
                "弹去乌臼鸟。",
                "愿得连暝不复曙，",
                "一年都一晓。"
            ]
        },
        {
            "title": "读曲歌",
            "content": [
                "逋发不可料，",
                "憔悴为谁睹。",
                "欲知相忆时，",
                "但看裙带缓几许。"
            ]
        },
        {
            "title": "子夜歌",
            "content": [
                "夜长不得眠，",
                "明月何灼灼。",
                "想闻欢唤声，",
                "虚应空中诺。"
            ]
        },
        {
            "title": "长干曲",
            "content": [
                "逆浪故相邀，菱舟不怕遥",
                "妾家扬子住，便弄广陵潮。"
            ]
        }
    ]
}