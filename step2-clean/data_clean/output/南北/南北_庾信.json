{
    "dynasty": "南北",
    "author": "庾信",
    "intro": "庾信(513-581)字子山，南阳新野（今河南）人。他是南北朝最后一位优秀诗人，他的诗直接影响着唐代的诗风，在一定程度上，也可说是唐诗的先驱。有《庾子山集》。",
    "items": [
        {
            "title": "奉报赵王出师在道赐诗",
            "content": [
                "上将出东平。",
                "先定下江兵。",
                "弯弓伏石动。",
                "振鼓沸沙鸣。",
                "横海将军号。",
                "长风骏马名。",
                "雨歇残虹断。",
                "云归一鴈征。",
                "暗岩朝石湿。",
                "空山夜火明。",
                "低桥涧底渡。",
                "狭路花中行。",
                "锦车同建节。",
                "鱼轩异泊营。",
                "军中女子气。",
                "塞外夫人城。",
                "小人乖摄养。",
                "歧路阻逢迎。",
                "几月芝田熟。",
                "何年金灶成。",
                "哀笳关塞曲。",
                "嘶马别离声。",
                "王子身为宝。",
                "深思不倚衡。"
            ]
        },
        {
            "title": "拟咏怀　七",
            "content": [
                "榆关断音信，汉使绝经过。",
                "胡笳落泪曲，羌笛断肠歌。",
                "纤腰减束素，别泪损横波。",
                "恨心终不歇，红颜无复多。",
                "枯木期填海，青山望断河。",
                ""
            ]
        },
        {
            "title": "拟咏怀　十一",
            "content": [
                "摇落秋为气，凄凉多怨情。",
                "啼枯湘水竹，哭坏杞梁城。",
                "天亡遭愤战，日蹙值愁兵。",
                "直虹朝映垒，长星夜落营。",
                "楚歌饶恨曲，南风多死声。",
                "眼前一杯酒，谁论身后名。",
                ""
            ]
        },
        {
            "title": "秋夜望单飞雁诗",
            "content": [
                "失群寒雁声可怜。",
                "夜半单飞在月边。",
                "无奈人心复有忆。",
                "今暝将渠俱不眠。",
                "",
                ""
            ]
        },
        {
            "title": "周五声调曲 羽调曲 五",
            "content": [
                "太上之有立德。",
                "其次之谓立言。",
                "树善滋于务本。",
                "除恶穷于塞源。",
                "冲深其智则厚。",
                "昭明其道乃尊。",
                "仁义之财不匮。",
                "忠信之礼无繁。",
                "动天无有不届。",
                "唯时无幽不彻。",
                "作德心逸日休。",
                "作伪心劳日拙。",
                "自非刚克掩义。",
                "无所离于剿绝。"
            ]
        },
        {
            "title": "周五声调曲 羽调曲 四",
            "content": [
                "定律零陵玉管。",
                "调钟始平铜尺。",
                "龙门之下孤桐。",
                "泗水之滨鸣石。",
                "河灵于是让珪。",
                "山精所以奉璧。",
                "涤九川而赋税。",
                "乘三危而纳锡。",
                "北里之禾六穗。",
                "江淮之茅三脊。",
                "可以玉检封禅。",
                "可以金绳探册。",
                "终永保于鸿石。",
                "足扬光于载籍。"
            ]
        },
        {
            "title": "周五声调曲 羽调曲 三",
            "content": [
                "百川乃宗巨海。",
                "众星是仰北辰。",
                "九州攸同禹迹。",
                "四海合德尧臣。",
                "朝阳栖于鸣凤。",
                "灵畤牧于般麟。",
                "云玉叶而五色。",
                "月金波而两轮。",
                "凉风迎时北狩。",
                "小暑戒节南巡。",
                "山无藏于紫玉。",
                "地不爱于黄银。",
                "虽南征而北怨。",
                "实西畧而东宾。",
                "既永清于四海。",
                "终有庆于一人。"
            ]
        },
        {
            "title": "周五声调曲 羽调曲 二",
            "content": [
                "运平后亲之俗。",
                "时乱先疎之雄。",
                "踰桂林而驱象。",
                "济弱水而承鸿。",
                "既浮干吕之气。",
                "还吹入律之风。",
                "钱则都内贯朽。",
                "仓则常平粟红。",
                "火中乃寒乃暑。",
                "年和一风一雨。",
                "听钟磬念封疆。",
                "闻笙竽思蓄聚。",
                "瑶琨筱簜既从。",
                "怪石铅松即序。",
                "长乐善马成廐。",
                "水衡黄金为府。"
            ]
        },
        {
            "title": "周五声调曲 羽调曲 一",
            "content": [
                "树君所以牧人。",
                "立法所以静乱。",
                "首恶既其南巢。",
                "元凶于是北窜。",
                "居休气而四塞。",
                "在光华而两旦。",
                "是以雨施作解。",
                "是以风行惟涣。",
                "周之文武洪基。",
                "光宅天下文思。",
                "千载克圣咸熙。",
                "七百在我应期。",
                "实昊天有成命。",
                "惟四方其训之。"
            ]
        },
        {
            "title": "周五声调曲 征调曲 六",
            "content": [
                "正阳和气万类繁。",
                "君王道合天地尊。",
                "黎人耕植于义圃。",
                "君子翶翔于礼园。",
                "落其实者思其树。",
                "饮其流者怀其源。",
                "咎繇为谋不仁远。",
                "士会为政羣盗奔。",
                "克宽则昆虫内向。",
                "彰信则殊俗宅心。",
                "浮桥有月支抱马。",
                "上苑有乌孙学琴。",
                "赤玉则南海输赆。",
                "白环则西山献琛。",
                "无劳凿空于大夏。",
                "不待蹶角于蹛林。"
            ]
        },
        {
            "title": "周五声调曲 征调曲 五",
            "content": [
                "纤纤不绝林薄成。",
                "涓涓不止江河生。",
                "事之毫髪无谓轻。",
                "虑远防微乃不倾。",
                "云官乃垂拱大君。",
                "凤历唯钦明元首。",
                "类上帝而禋六宗。",
                "望山川而朝羣后。",
                "地镜则山泽俱开。",
                "河图则鱼龙合负。",
                "我之天纲莫不该。",
                "阊阖九关天门开。",
                "卿相则风云玄感。",
                "匡赞则星辰下来。",
                "既兴室之三圣。",
                "乃举唐朝之八才。",
                "莘臣参谋于左相。",
                "大老教政于中台。",
                "其宜作则于明哲。",
                "故无崇信于奸回。"
            ]
        },
        {
            "title": "周五声调曲 征调曲 四",
            "content": [
                "三光以记物成形。",
                "四时以裁成正位。",
                "雷风大山岳之响。",
                "寒暑通阴阳之气。",
                "武功则六合攸同。",
                "文教则二仪经纬。",
                "有道则咸浴其德。",
                "好生则各繁其类。",
                "白日经天中则移。",
                "明月横汉满而亏。",
                "能亏能缺既无为。",
                "虽盈虽满则不危。",
                "开信义以为苑囿。",
                "立道德以为城池。",
                "周监乎二代所损益。",
                "郁郁乎文其可知。",
                "庖牺之亲临佃渔。",
                "神农之躬耕稼。",
                "汤则救旱而忧勤。",
                "禹则正冠无暇。",
                "草上之风无不偃。",
                "君子之甿知可化。",
                "将欲比德于三皇。",
                "未始追踪于五霸。"
            ]
        },
        {
            "title": "周五声调曲 征调曲 三",
            "content": [
                "圣人千年始一生。",
                "黄河千年始一清。",
                "摄提以之而从纪。",
                "玉烛于是而文明。",
                "东南可以补地阙。",
                "西北可以正天倾。",
                "浮鼋则东海可厉。",
                "运锸则南山可平。",
                "众仙就朝于瑶水。",
                "羣帝受享于明庭。",
                "怀和则韎任并奏。",
                "功烈则钟鼎俱铭。"
            ]
        },
        {
            "title": "周五声调曲 征调曲 二",
            "content": [
                "淳风布政常无欲。",
                "至道防人能变俗。",
                "求仁义急于水火。",
                "用礼让多于菽粟。",
                "屈轶无佞人可指。",
                "獬豸无繁刑可触。",
                "王道荡荡用无为。",
                "天下四人谁不足。"
            ]
        },
        {
            "title": "周五声调曲 征调曲 一",
            "content": [
                "乾坤以含养覆载。",
                "日月以贞明照临。",
                "达人以四海为务。",
                "明君以百姓为心。",
                "水波澜者源必远。",
                "树扶疎者根必深。",
                "云雨取施无不洽。",
                "廊庙求才多所任。"
            ]
        },
        {
            "title": "周五声调曲 角调曲 二",
            "content": [
                "匡赞之士或从渔钓。",
                "云雨之才乍叹幽谷。",
                "寻芳者追深径之兰。",
                "识韵者探穷山之竹。",
                "克明其德贡以三事。",
                "树之风声言于九牧。",
                "协用五纪风若从事。",
                "农用八政甘作其榖。",
                "殊风共轨见之周南。",
                "异亩同颖闻之康叔。",
                "祁寒暑雨是无胥怨。",
                "天覆云油滋焉渗漉。",
                "幸无谢上古之淳人。",
                "庶可以封之于比屋。"
            ]
        },
        {
            "title": "周五声调曲 角调曲 一",
            "content": [
                "止戈见于绝辔之野。",
                "称伐闻于丹水之征。",
                "信义俱存乃先忘食。",
                "五材并用谁能去兵。",
                "虽圣人之大宝曰位。",
                "实天地之大德曰生。",
                "泾渭同流清浊异能。",
                "琴瑟并御雅郑殊声。",
                "扰扰烝人声教不一。",
                "茫茫禹迹车轨未幷。",
                "志在四海而尚恭俭。",
                "心包宇宙而无骄盈。",
                "言而无文行之不远。",
                "义而无立勤则无成。",
                "恻隐其心训以慈惠。",
                "流宥其过哀矜典刑。"
            ]
        },
        {
            "title": "周五声调曲 商调曲 四",
            "content": [
                "风力是举。",
                "而台阶序平。",
                "重黎既登。",
                "而天地位成。",
                "功无与让。",
                "铭太常之旌。",
                "世不失职。",
                "受骍毛之盟。",
                "辑瑞班瑞。",
                "穆穆于尧门。",
                "惟翰惟屏。",
                "膴膴于周京。",
                "功成而治。",
                "定礼乐斯存。",
                "复子而明。",
                "辟姬旦何言。"
            ]
        },
        {
            "title": "周五声调曲 商调曲 二",
            "content": [
                "百川俱会。",
                "大海所以深。",
                "羣材既聚。",
                "故能成邓林。",
                "猛虎在山。",
                "百兽莫敢侵。",
                "忠臣处国。",
                "天下无异心。",
                "昔我文祖。",
                "执心且危虑。",
                "驱剪豺狼。",
                "经营此天步。",
                "今我受命。",
                "又无敢逸豫。",
                "惟尔弼谐。",
                "各可知竞惧。"
            ]
        },
        {
            "title": "周五声调曲 商调曲 一",
            "content": [
                "君以宫唱。",
                "宽大而谟明。",
                "臣以商应。",
                "闻义则可行。",
                "有熊为政。",
                "访道于容成。",
                "殷汤受命。",
                "委任于阿衡。",
                "忠其敬事。",
                "有罪不逃刑。",
                "诵其箴谏。",
                "言之无隐情。",
                "有刚有断。",
                "四方可以宁。",
                "既颂既雅。",
                "天下乃升平。",
                "专精一致。",
                "金石为之开。",
                "动其两心。",
                "妻子恩情乖。",
                "茍利社稷。",
                "无有不尽怀。",
                "昊天降佑。",
                "元首唯康哉。"
            ]
        },
        {
            "title": "周五声调曲 商调曲 三",
            "content": [
                "礼乐既正。",
                "神人所以和。",
                "玉帛有序。",
                "志欲静干戈。",
                "各分符瑞。",
                "俱誓裂山河。",
                "今日相乐。",
                "对酒且当歌。",
                "道德以喻。",
                "听撞钟之声。",
                "神奸不若。",
                "观铸鼎之形。",
                "酆宫既朝。",
                "诸侯于是穆。",
                "岐阳或狩。",
                "淮夷自此平。",
                "若涉大川。",
                "言凭于舟檝。",
                "如和鼎实。",
                "有寄于盐梅。",
                "君臣一体。",
                "可以静氛埃。",
                "得人则治。",
                "何世无奇才。"
            ]
        },
        {
            "title": "周五声调曲 变宫调 二",
            "content": [
                "移风广轩历。",
                "崇德盛唐年。",
                "成文兴大雅。",
                "出豫动钧天。",
                "黄钟六律正。",
                "阊阖八风宣。",
                "孤竹调阳管。",
                "空桑节雅弦。",
                "舞林鸾更下。",
                "歌山凤欲前。",
                "闻音能辨俗。",
                "听曲乃思贤。",
                "感物观治乱。",
                "心恒防未然。",
                "君子得其道。",
                "大平何有焉。"
            ]
        },
        {
            "title": "周五声调曲 变宫调 一",
            "content": [
                "帝游光出震。",
                "君明擅在离。",
                "岩廊惟眷顾。",
                "钦若尚无为。",
                "龙穴非难附。",
                "鸾巢欲可窥。",
                "具茨应不远。",
                "汾阳宁足随。",
                "烝民播植重。",
                "沟洫劬劳多。",
                "桑林还注雨。",
                "积石遂开河。",
                "明征逢永命。",
                "平秩值年和。",
                "更有熏风曲。",
                "方闻晨露歌。"
            ]
        },
        {
            "title": "周五声调曲 宫调曲 五",
            "content": [
                "郁盘舒栋宇。",
                "峥嵘侔大壮。",
                "拱木诏林衡。",
                "全模征梓匠。",
                "千栌绮翼浮。",
                "百栱长虹抗。",
                "北去邯郸道。",
                "南来偃师望。",
                "龙首载文螕虫=木}。",
                "云楣承武帐。",
                "居者非求隘。",
                "卑宫岂难尚。",
                "壮丽天下观。",
                "是以从萧相。"
            ]
        },
        {
            "title": "周五声调曲 宫调曲 四",
            "content": [
                "明明九族序。",
                "穆穆四门宾。",
                "阴陵朝北附。",
                "蟠木引东臣。",
                "涧途求版筑。",
                "溪源取钓纶。",
                "多士归贤戚。",
                "维城属茂亲。",
                "贵位连南斗。",
                "高荣据北辰。",
                "迎时乃推策。",
                "司职且班神。",
                "日月之所照。",
                "霜露之所均。",
                "永从文轨一。",
                "长无外户人。"
            ]
        },
        {
            "title": "周五声调曲 宫调曲 三",
            "content": [
                "握衡平地纪。",
                "观象正天枢。",
                "祺祥钟赤县。",
                "灵瑞炳皇都。",
                "更受昭华玉。",
                "还披兰叶图。",
                "金波来白兔。",
                "弱木下苍乌。",
                "玉斗调元协。",
                "金沙富国祖。",
                "青丘还扰圃。",
                "丹穴更巢梧。",
                "安乐新成庆。",
                "长生百福符。"
            ]
        },
        {
            "title": "周五声调曲 宫调曲 二",
            "content": [
                "我皇承下武。",
                "革命在君临。",
                "应图当舜玉。",
                "嗣德受尧琴。",
                "沉首多推运。",
                "阳城有让心。",
                "就日先知远。",
                "观渊早见深。",
                "玄精实委御。",
                "苍正乃皆平。",
                "履端朝万国。",
                "年祥庆百灵。",
                "玉帛咸观礼。",
                "华戎各在庭。",
                "凤响中夷则。",
                "天文正玉衡。",
                "皇基自天保。",
                "万物乃由庚。"
            ]
        },
        {
            "title": "周五声调曲 宫调曲 一",
            "content": [
                "气离清浊割。",
                "元开天地分。",
                "三才初辨正。",
                "六位始成文。",
                "继天爰立长。",
                "安民乃树君。",
                "其明广如日。",
                "其泽厚如云。",
                "惟昔我文祖。",
                "拨乱拒讴歌。",
                "三分未抚运。",
                "八百不陵河。",
                "礼敷天下信。",
                "乐正神人和。",
                "风尘行息警。",
                "江海欲无波。"
            ]
        },
        {
            "title": "周大祫歌 登歌",
            "content": [
                "神惟显思。",
                "不言而令。",
                "玉帛之礼。",
                "敢陈庄敬。",
                "奉如弗胜。",
                "荐如受命。",
                "交于神明。",
                "悫于言行。"
            ]
        },
        {
            "title": "周大祫歌 昭夏",
            "content": [
                "律在夹钟。",
                "服居苍衮。",
                "杳杳清思。",
                "绵绵长远。",
                "就祭于合。",
                "班神于本。",
                "来庭有序。",
                "助祭有章。",
                "乐舞六代。",
                "宾歌二王。",
                "和铃以节。",
                "鞗革斯锵。",
                "齐宫馔玉。",
                "鍌斝浮金。",
                "洞庭钟鼓。",
                "龙门瑟琴。",
                "其乐已变。",
                "惟神是临。"
            ]
        },
        {
            "title": "周宗庙歌 皇夏",
            "content": [
                "庭阕四始。",
                "筵终三荐。",
                "顾步阶墀。",
                "徘徊余奠。",
                "六龙矫首。",
                "七萃警途。",
                "鼓移行漏。",
                "风转相乌。",
                "翼翼从事。",
                "绵绵四时。",
                "惟神降嘏。",
                "永言保之。"
            ]
        },
        {
            "title": "周宗庙歌 皇夏",
            "content": [
                "礼殚祼献。",
                "乐极休成。",
                "长离前掞。",
                "宗祀文明。",
                "缩酌浮兰。",
                "澄罍合鬯。",
                "磬折礼容。",
                "旋回灵贶。",
                "受厘撤俎。",
                "饮福移樽。",
                "惟光惟烈。",
                "文子文孙。"
            ]
        },
        {
            "title": "周宗庙歌 皇夏",
            "content": [
                "南河吐云气。",
                "北斗降星辰。",
                "百灵咸仰德。",
                "千年一圣人。",
                "书成紫微动。",
                "律定凤凰驯。",
                "六军命西土。",
                "甲子陈东邻。",
                "戎衣此一定。",
                "万里更无尘。",
                "烟云同五色。",
                "日月并重轮。",
                "流沙既西静。",
                "蟠木又东臣。",
                "凯乐闻朱鴈。",
                "铙歌见白麟。",
                "今为六代祀。",
                "还得九疑宾。"
            ]
        },
        {
            "title": "周宗庙歌 皇夏",
            "content": [
                "若水逢降君。",
                "穷桑属惟政。",
                "不哉驭帝箓。",
                "郁矣当天命。",
                "方定五云官。",
                "先齐八风令。",
                "文昌气似珠。",
                "太史河如镜。",
                "南宫学已开。",
                "东观书还聚。",
                "文辞金石韵。",
                "毫翰风飙竖。",
                "清室桂冯冯。",
                "齐房芝诩。",
                "宁思玉管笛。",
                "空见灵衣舞。"
            ]
        },
        {
            "title": "周宗庙歌 皇夏",
            "content": [
                "龙图基代德。",
                "天步属艰难。",
                "讴歌还受瑞。",
                "揖让乃登坛。",
                "升舆芒刺重。",
                "入位据关寒。",
                "卷舒云泛滥。",
                "游扬日浸微。",
                "出郑终无反。",
                "居桐竟不归。",
                "祀夏今惟旧。",
                "尊灵谥更追。"
            ]
        },
        {
            "title": "周宗庙歌 皇夏",
            "content": [
                "月灵兴庆。",
                "沙祥发源。",
                "功参禹迹。",
                "德赞尧门。",
                "言容典礼。",
                "褕狄徽章。",
                "仪形温德。",
                "令问昭阳。",
                "日月不居。",
                "岁时晼晚。",
                "瑞云缠心。",
                "閟宫惟远。"
            ]
        },
        {
            "title": "周宗庙歌 皇夏",
            "content": [
                "雄图属天造。",
                "宏略遇羣飞。",
                "风云犹听命。",
                "龙跃遂乘机。",
                "百二当天险。",
                "三分拒乐推。",
                "函谷风尘散。",
                "河阳氛雾晞。",
                "济弱沦风起。",
                "扶危颓运归。",
                "地纽崩还正。",
                "天枢落更追。",
                "原祠乍超忽。",
                "毕陇或绵微。",
                "终封三尺剑。",
                "长卷一戎衣。"
            ]
        },
        {
            "title": "周宗庙歌 皇夏",
            "content": [
                "克昌光上烈。",
                "基圣穆西藩。",
                "崇仁高涉渭。",
                "积德被居原。",
                "帝图张往迹。",
                "王业茂前尊。",
                "重芬德阳庙。",
                "罍庆寿陵园。",
                "百灵光祖武。",
                "千年福孝孙。"
            ]
        },
        {
            "title": "周宗庙歌 皇夏",
            "content": [
                "庆绪千重秀。",
                "鸿源万里长。",
                "无时犹戢翼。",
                "有道故韬光。",
                "盛德必有后。",
                "仁义终克昌。",
                "明星初肇庆。",
                "大电久呈祥。"
            ]
        },
        {
            "title": "周宗庙歌 皇夏",
            "content": [
                "年祥辨日。",
                "上协龟言。",
                "奉酎承列。",
                "来庭骏奔。",
                "雕禾饰斝。",
                "翠羽承樽。",
                "敬殚如此。",
                "恭惟执燔。"
            ]
        },
        {
            "title": "周宗庙歌 昭夏",
            "content": [
                "永维祖武。",
                "潜庆灵长。",
                "龙图革命。",
                "凤历归昌。",
                "功移上墋。",
                "德耀中阳。",
                "清庙肃肃。",
                "猛虡煌煌。",
                "曲高大夏。",
                "声和盛唐。",
                "牲牷荡涤。",
                "萧合馨香。",
                "和銮戾止。",
                "振鹭来翔。",
                "永敷万国。",
                "是则四方。"
            ]
        },
        {
            "title": "周宗庙歌 皇夏",
            "content": [
                "肃肃清庙。",
                "岩岩寝门。",
                "欹器防满。",
                "金人戒言。",
                "应暕悬鼓。",
                "崇牙树羽。",
                "阶变升歌。",
                "庭纷象舞。",
                "闲安象设。",
                "缉熙清奠。",
                "春鲔初登。",
                "新萍先荐。",
                "僾然入室。",
                "俨乎在位。",
                "凄怆履之。",
                "非寒之谓。"
            ]
        },
        {
            "title": "周祀五帝歌 配帝舞",
            "content": [
                "地始坼虹始藏。",
                "服玄玉居玄堂。",
                "沐蕙气浴兰汤。",
                "匏器洁水泉香。",
                "陟配彼福无疆。",
                "君欣欣此乐康。"
            ]
        },
        {
            "title": "周祀五帝歌 配帝舞",
            "content": [
                "金行秋令。",
                "白帝朱宣。",
                "司正五雉。",
                "歌庸九川。",
                "执文之德。",
                "对越彼天。",
                "介以福祉。",
                "君子万年。"
            ]
        },
        {
            "title": "周祀五帝歌 白帝云门舞",
            "content": [
                "肃灵兑景。",
                "承配秋坛。",
                "云高火落。",
                "露白蝉寒。",
                "帝律登年。",
                "金精行令。",
                "瑞兽霜耀。",
                "祥禽雪映。",
                "司藏肃杀。",
                "万宝咸宜。",
                "厥田上上。",
                "收功在斯。"
            ]
        },
        {
            "title": "周祀五帝歌 配帝舞",
            "content": [
                "四时咸一德。",
                "五气或同论。",
                "犹吹凤凰管。",
                "尚对梧桐园。",
                "器圜居士厚。",
                "位总配神尊。",
                "始知今奏乐。",
                "还用我云门。"
            ]
        },
        {
            "title": "周祀五帝歌 黄帝云门舞",
            "content": [
                "三光仪表正。",
                "四气风云同。",
                "戊已行初历。",
                "黄钟始变宫。",
                "平琮礼内镇。",
                "阴管奏司中。",
                "斋坛芝晔晔。",
                "清野桂冯冯。",
                "夕牢芬六鼎。",
                "安歌韵八风。",
                "神光乃超忽。",
                "嘉气恒葱葱。"
            ]
        },
        {
            "title": "周祀五帝歌 配帝舞",
            "content": [
                "以炎为政。",
                "以火为官。",
                "位司南陆。",
                "享配离坛。",
                "三和实俎。",
                "百味浮兰。",
                "神其茂豫。",
                "天步艰难。"
            ]
        },
        {
            "title": "周祀五帝歌 赤帝云门舞",
            "content": [
                "招摇指午。",
                "对南宫。",
                "日月相会。",
                "实沉中。",
                "离光布政。",
                "动温风。",
                "纯阳之月。",
                "乐炎精。",
                "赤雀丹书。",
                "飞送迎。",
                "朱弦绛鼓。",
                "罄虔诚。",
                "万物含养。",
                "各长生。"
            ]
        },
        {
            "title": "周祀五帝歌 配帝舞",
            "content": [
                "帝出于震。",
                "苍德于神。",
                "其明在日。",
                "其位居春。",
                "劳以定国。",
                "功以施人。",
                "言从配祀。",
                "近取诸身。"
            ]
        },
        {
            "title": "周祀五帝歌 青帝云门舞",
            "content": [
                "甲在日。",
                "鸟中星。",
                "礼东后。",
                "奠苍灵。",
                "树春旗。",
                "命青史。",
                "候鴈还。",
                "东风起。",
                "歌木德。",
                "舞震宫。",
                "泗滨石。",
                "龙门桐。",
                "孟之月。",
                "阳之天。",
                "亿斯庆。",
                "兆斯年。"
            ]
        },
        {
            "title": "周祀五帝歌 皇夏",
            "content": [
                "惟令之月。",
                "惟嘉之辰。",
                "司坛宿设。",
                "常史诚陈。",
                "敢用明礼。",
                "言功上神。",
                "钩陈旦辟。",
                "阊阖朝分。",
                "旒垂象冕。",
                "乐奏山云。",
                "将回霆策。",
                "蹔转天文。",
                "五运周环。",
                "四时代序。",
                "鳞次玉帛。",
                "循回樽俎。",
                "神其降之。",
                "介福斯许。"
            ]
        },
        {
            "title": "周祀五帝歌 皇夏",
            "content": [
                "嘉玉惟芳。",
                "嘉币惟量。",
                "成形惟礼。",
                "禀色随方。",
                "神班其次。",
                "岁礼惟常。",
                "威仪抑抑。",
                "率由旧章。"
            ]
        },
        {
            "title": "周祀方泽歌 皇夏",
            "content": [
                "司筵撤席。",
                "掌礼移次。",
                "回顾封坛。",
                "恭临坎位。",
                "瘗玉埋俎。",
                "藏芬敛气。",
                "是曰就幽。",
                "成斯地意。"
            ]
        },
        {
            "title": "周祀方泽歌 登歌",
            "content": [
                "质明孝敬。",
                "求阴顺阳。",
                "坛有四陛。",
                "琮分八方。",
                "牲牷荡涤。",
                "萧合馨香。",
                "和銮戾止。",
                "振鹭来翔。",
                "威仪简简。",
                "钟鼓喤喤。",
                "声和孤竹。",
                "韵入空桑。",
                "封中云气。",
                "坎上神光。",
                "下元之主。",
                "功深盖藏。"
            ]
        },
        {
            "title": "周祀方泽歌 昭夏",
            "content": [
                "曰若厚载。",
                "钦明方泽。",
                "敢以敬恭。",
                "陈之玉帛。",
                "德包含养。",
                "功藏灵迹。",
                "斯箱既千。",
                "子孙则百。"
            ]
        },
        {
            "title": "周祀方泽歌 昭夏",
            "content": [
                "报功阴泽。",
                "展礼玄郊。",
                "平琮镇瑞。",
                "方鼎升庖。",
                "调歌丝竹。",
                "缩酒江茅。",
                "声舒钟鼓。",
                "器质陶匏。",
                "列耀秀华。",
                "凝芳都茘。",
                "川泽茂祉。",
                "丘陵容卫。",
                "云饰山罍。",
                "兰浮泛齐。",
                "日至之礼。",
                "歆兹大祭。"
            ]
        },
        {
            "title": "周祀圜丘歌 皇夏",
            "content": [
                "玉帛礼毕。",
                "神人事分。",
                "严承乃睠。",
                "瞻仰回云。",
                "辇路千门。",
                "王城九轨。",
                "式道移候。",
                "司方回指。",
                "得一惟清。",
                "于万斯宁。",
                "受兹景命。",
                "于天告成。"
            ]
        },
        {
            "title": "周祀圜丘歌 皇夏",
            "content": [
                "六典联事。",
                "九司咸则。",
                "率由旧章。",
                "于焉允塞。",
                "掌礼移次。",
                "燔柴在焉。",
                "烟升玉帛。",
                "气敛牲牷。",
                "休气馨香。",
                "膋芳昭晰。",
                "翼翼虔心。",
                "明明上彻。"
            ]
        },
        {
            "title": "周祀圜丘歌 雍乐",
            "content": [
                "礼将毕。",
                "乐将阑。",
                "回日辔。",
                "动天关。",
                "翠凤摇。",
                "和鸾响。",
                "五云飞。",
                "三步上。",
                "风为驭。",
                "雷为车。",
                "无辙迹。",
                "有烟霞。",
                "畅皇情。",
                "休灵命。",
                "雨留甘。",
                "云余庆。"
            ]
        },
        {
            "title": "周祀圜丘歌 皇夏",
            "content": [
                "国命在礼。",
                "君命在天。",
                "陈诚惟肃。",
                "饮福惟虔。",
                "洽斯百礼。",
                "福以千年。",
                "钩陈掩映。",
                "天驷徘徊。",
                "雕禾饰斝。",
                "翠羽承罍。",
                "受斯茂祉。",
                "从天之来。"
            ]
        },
        {
            "title": "周祀圜丘歌 登歌",
            "content": [
                "岁之祥。",
                "国之阳。",
                "苍灵敬。",
                "翠云长。",
                "象为饰。",
                "龙为章。",
                "乘长日。",
                "坯蛰户。",
                "烈云汉。",
                "迎风雨。",
                "六吕歌。",
                "云门舞。",
                "省涤濯。",
                "奠牲牷。",
                "郁金酒。",
                "凤凰樽。",
                "回天睠。",
                "顾中原。"
            ]
        },
        {
            "title": "周祀圜丘歌 云门舞",
            "content": [
                "长丘远历。",
                "大电遥源。",
                "弓藏高陇。",
                "鼎没寒门。",
                "人生于祖。",
                "物本于天。",
                "奠神配德。",
                "迄用康年。"
            ]
        },
        {
            "title": "周祀圜丘歌 云门舞",
            "content": [
                "献以诚。",
                "郁以清。",
                "山罍举。",
                "沉齐倾。",
                "惟尚飨。",
                "洽皇情。",
                "降景福。",
                "通神明。"
            ]
        },
        {
            "title": "周祀圜丘歌 皇夏",
            "content": [
                "七里是仰。",
                "八陛有凭。",
                "就阳之位。",
                "如日之升。",
                "思虔肃肃。",
                "致敬绳绳。",
                "祝史陈信。",
                "玄象斯格。",
                "惟类之典。",
                "惟灵之泽。",
                "幽显对扬。",
                "人神咫尺。"
            ]
        },
        {
            "title": "周祀圜丘歌 昭夏",
            "content": [
                "员玉已奠。",
                "苍币斯陈。",
                "瑞形成象。",
                "礼从天数。",
                "智总圜神。",
                "为祈为祀。",
                "至敬咸遵。"
            ]
        },
        {
            "title": "周祀圜丘歌 昭夏",
            "content": [
                "日至大礼。",
                "丰牺上辰。",
                "牲牢修牧。",
                "茧栗毛纯。",
                "俎豆斯立。",
                "陶匏以陈。",
                "大报反命。",
                "居阳兆日。",
                "六变鼓钟。",
                "三和琴瑟。",
                "俎奇豆偶。",
                "惟诚惟质。"
            ]
        },
        {
            "title": "周祀圜丘歌 皇夏",
            "content": [
                "旌回外壝。",
                "跸静郊门。",
                "千乘按辔。",
                "万骑云屯。",
                "藉茅无咎。",
                "扫地唯尊。",
                "揖让展礼。",
                "衡璜节步。",
                "星汉就列。",
                "风云相顾。",
                "取法于天。",
                "降其永祚。"
            ]
        },
        {
            "title": "周祀五帝歌 黑帝云门舞",
            "content": [
                "北辰为政玄坛。",
                "北陆之祀员官。",
                "宿设玄璜浴兰。",
                "坎德阴风御寒。",
                "次律将回穷纪。",
                "微阳欲动细泉。",
                "管犹调于阴竹。",
                "声未入于春弦。",
                "待归余于送历。",
                "方履庆于斯年。"
            ]
        },
        {
            "title": "周祀圜丘歌 昭夏",
            "content": [
                "重阳禋祀。",
                "大报天。",
                "丙午封坛。",
                "肃且圜。",
                "孤竹之管。",
                "云和弦。",
                "神光未下。",
                "风肃然。",
                "王城七里。",
                "通天台。",
                "紫微斜照。",
                "影徘徊。",
                "连珠合璧。",
                "重光来。",
                "天策蹔转。",
                "钩陈开。"
            ]
        },
        {
            "title": "代人伤往诗 二",
            "content": [
                "杂树本唯金谷苑。",
                "诸花旧满洛阳城。",
                "正是古来歌舞处。",
                "今日看时无地行。"
            ]
        },
        {
            "title": "代人伤往诗 一",
            "content": [
                "青田松上一黄鹤。",
                "相思树下两鸳鸯。",
                "无事交渠更相失。",
                "不及从来莫作双。"
            ]
        },
        {
            "title": "秋夜望单飞鴈诗",
            "content": [
                "失羣寒鴈声可怜。",
                "夜半单飞在月边。",
                "无奈人心复有忆。",
                "今暝将渠俱不眠。"
            ]
        },
        {
            "title": "示封中录诗 二",
            "content": [
                "高阶既激涧。",
                "广阁更交柯。",
                "葛巾久乖角。",
                "菊径简经过。"
            ]
        },
        {
            "title": "示封中录诗 一",
            "content": [
                "贵馆居金谷。",
                "关扃隔藁街。",
                "冀君见果顾。",
                "郊间光景佳。"
            ]
        },
        {
            "title": "问疾封中录诗",
            "content": [
                "形骸违学宦。",
                "狭巷幸为闲。",
                "虹回或有雨。",
                "云合又含寒。",
                "横湖韵鹤下。",
                "回溪狭猿还。",
                "怀贤为荣卫。",
                "和缓惠绮纨。"
            ]
        },
        {
            "title": "和回文诗",
            "content": [
                "旱莲生竭镬。",
                "嫩菊养秋邻。",
                "满池留浴鸟。",
                "分桥上戏人。"
            ]
        },
        {
            "title": "春日离合诗 二",
            "content": [
                "田家足闲暇。",
                "士友暂流连。",
                "三春竹叶酒。",
                "一曲鹍鸡弦。"
            ]
        },
        {
            "title": "春日离合诗 一",
            "content": [
                "秦青初变曲。",
                "未有逐琴心。",
                "明年花树下。",
                "月月来相寻。"
            ]
        },
        {
            "title": "伤往诗 二",
            "content": [
                "镜尘言苦厚。",
                "虫丝定几重。",
                "还是临窗月。",
                "今秋逈照松。"
            ]
        },
        {
            "title": "伤往诗 一",
            "content": [
                "见月长垂泪。",
                "看花定敛眉。",
                "从今一别后。",
                "知作几年悲。"
            ]
        },
        {
            "title": "奉梨诗",
            "content": [
                "接枝秋转脆。",
                "含情落更香。",
                "擎置仙人掌。",
                "应添瑞露浆。"
            ]
        },
        {
            "title": "移树诗",
            "content": [
                "酒泉移赤柰。",
                "河阳徙石榴。",
                "虽言有千树。",
                "何处似封侯。"
            ]
        },
        {
            "title": "赋得荷诗",
            "content": [
                "秋衣行欲制。",
                "风盖渐应欹。",
                "若有千年蔡。",
                "须巢但见随。"
            ]
        },
        {
            "title": "忽见槟榔诗",
            "content": [
                "绿房千子熟。",
                "紫穗百花开。",
                "莫言行万里。",
                "曾经相识来。"
            ]
        },
        {
            "title": "咏鴈诗",
            "content": [
                "南思洞庭水。",
                "北想鴈门关。",
                "稻粱俱可恋。",
                "飞去复飞还。"
            ]
        },
        {
            "title": "赋得集池鴈诗",
            "content": [
                "逢风时逈度。",
                "逐侣乍争飞。",
                "犹忆方塘水。",
                "今秋已复归。"
            ]
        },
        {
            "title": "赋得鸾台诗",
            "content": [
                "九成吹玉管。",
                "百尺上瑶台。",
                "能将秦女去。",
                "终是凤凰来。"
            ]
        },
        {
            "title": "题结线袋子诗",
            "content": [
                "交丝结龙凤。",
                "镂彩织云霞。",
                "一寸同心缕。",
                "千年长命花。"
            ]
        },
        {
            "title": "咏羽扇诗",
            "content": [
                "摇风碎朝翮。",
                "拂汗落毛衣。",
                "定似回溪路。",
                "将军垂翅归。"
            ]
        },
        {
            "title": "弄琴诗 二",
            "content": [
                "不见石城乐。",
                "惟闻乌噪林。",
                "新声逐弦转。",
                "应得动春心。"
            ]
        },
        {
            "title": "弄琴诗 一",
            "content": [
                "雉飞催晚别。",
                "乌啼惊夜眠。",
                "若交新曲变。",
                "惟须促一弦。"
            ]
        },
        {
            "title": "和淮南公听琴闻弦断诗",
            "content": [
                "嗣宗看月夜。",
                "中散对行云。",
                "一弦虽独韵。",
                "犹足动文君。"
            ]
        },
        {
            "title": "尘镜诗",
            "content": [
                "明镜如明月。",
                "恒常置匣中。",
                "何须照两鬓。",
                "终是一秋蓬。"
            ]
        },
        {
            "title": "秋日诗",
            "content": [
                "苍茫望落景。",
                "羇旅对穷秋。",
                "赖有南园菊。",
                "残花足解愁。"
            ]
        },
        {
            "title": "新月诗",
            "content": [
                "郑环唯半出。",
                "秦钩本独悬。",
                "若交临酒影。",
                "堪言照弩弦。"
            ]
        },
        {
            "title": "春望诗",
            "content": [
                "春望上春台。",
                "春窗四面开。",
                "落花何假拂。",
                "风吹会并来。"
            ]
        },
        {
            "title": "春日极饮诗",
            "content": [
                "槛前闻鸟啭。",
                "园里对花开。",
                "就中言不醉。",
                "红袖捧金杯。"
            ]
        },
        {
            "title": "暮秋野兴赋得倾壸酒诗",
            "content": [
                "刘伶正捉酒。",
                "中散欲弹琴。",
                "但使逢秋菊。",
                "何须就竹林。"
            ]
        },
        {
            "title": "听歌一绝诗",
            "content": [
                "协律新教罢。",
                "河阳始学归。",
                "但令闻一曲。",
                "余声三日飞。"
            ]
        },
        {
            "title": "对酒诗",
            "content": [
                "数杯还已醉。",
                "风云不复知。",
                "唯有龙吟笛。",
                "桓伊能独吹。"
            ]
        },
        {
            "title": "看舞诗",
            "content": [
                "鸾回不假学。",
                "凤举自相关。",
                "到嫌衫袖广。",
                "恒长碍举鬟。"
            ]
        },
        {
            "title": "和赵王看妓诗",
            "content": [
                "长思浣纱石。",
                "空想捣衣砧。",
                "临卭若有便。",
                "为说解琴心。"
            ]
        },
        {
            "title": "闺怨诗",
            "content": [
                "明镜圆花发。",
                "空房故怨多。",
                "几年留织女。",
                "还应听渡河。"
            ]
        },
        {
            "title": "山中诗",
            "content": [
                "涧暗泉偏冷。",
                "岩深桂绝香。",
                "住中能不去。",
                "非独淮南王。"
            ]
        },
        {
            "title": "野步诗",
            "content": [
                "值泉仍饮马。",
                "逢花即举杯。",
                "稍看城阙远。",
                "转见风云来。"
            ]
        },
        {
            "title": "山斋诗",
            "content": [
                "石影横临水。",
                "山云半绕峯。",
                "遥想山中店。",
                "悬知春酒浓。"
            ]
        },
        {
            "title": "仙山诗 二",
            "content": [
                "石软如香飰。",
                "铅销似熟银。",
                "蓬莱暂近别。",
                "海水遂成尘。"
            ]
        },
        {
            "title": "仙山诗 一",
            "content": [
                "金灶新和药。",
                "银台旧聚神。",
                "相看但莫怯。",
                "先师应识人。"
            ]
        },
        {
            "title": "送卫王南征诗",
            "content": [
                "望水初横阵。",
                "移营寇未降。",
                "风尘马足起。",
                "先暗广陵江。"
            ]
        },
        {
            "title": "奉和平邺应诏诗",
            "content": [
                "天策引神兵。",
                "风飞扫邺城。",
                "阵云千里散。",
                "黄河一代清。"
            ]
        },
        {
            "title": "和江中贾客诗",
            "content": [
                "五两开船头。",
                "长桥发新浦。",
                "悬知岸上人。",
                "遥振江中鼓。"
            ]
        },
        {
            "title": "行途赋得四更应诏诗",
            "content": [
                "四更天欲曙。",
                "落月垂关下。",
                "深谷暗藏人。",
                "欹松横碍马。"
            ]
        },
        {
            "title": "徐报使来止一相见诗",
            "content": [
                "一面还千里。",
                "相思那得论。",
                "更寻终不见。",
                "无异桃花源。"
            ]
        },
        {
            "title": "赠别诗",
            "content": [
                "藏啼留送别。",
                "拭泪强相参。",
                "谁言畜衫袖。",
                "长代手中浛。"
            ]
        },
        {
            "title": "重别周尚书诗 二",
            "content": [
                "河桥两岸绝。",
                "横歧数路分。",
                "山川遥不见。",
                "怀袖远相闻。"
            ]
        },
        {
            "title": "送周尚书弘正诗 二",
            "content": [
                "离期定已促。",
                "别泪转无从。",
                "惟愁郭门外。",
                "应足数株松。"
            ]
        },
        {
            "title": "送周尚书弘正诗 一",
            "content": [
                "交河望合浦。",
                "玄菟想朱鸢。",
                "共此无期别。",
                "知应复几年。"
            ]
        },
        {
            "title": "和侃法师三绝诗 三",
            "content": [
                "回首河堤望。",
                "眷眷嗟离绝。",
                "谁言旧国人。",
                "到在他乡别。"
            ]
        },
        {
            "title": "和侃法师三绝诗 二",
            "content": [
                "客游经岁月。",
                "羇旅故情多。",
                "近学衡阳鴈。",
                "秋分俱渡河。"
            ]
        },
        {
            "title": "和庾四诗",
            "content": [
                "离关一长望。",
                "别恨几重愁。",
                "无妨对春日。",
                "怀抱只言秋。"
            ]
        },
        {
            "title": "和刘仪同臻诗",
            "content": [
                "南登广陵岸。",
                "回首落星城。",
                "不言临旧浦。",
                "烽火照江明。"
            ]
        },
        {
            "title": "奉和赵王诗",
            "content": [
                "花径日相携。",
                "花林鸟未栖。",
                "比看中郎醉。",
                "堪闻乌夜啼。"
            ]
        },
        {
            "title": "寄徐陵诗",
            "content": [
                "故人倘思我。",
                "及此平生时。",
                "莫待山阳路。",
                "空闻吹笛悲。"
            ]
        },
        {
            "title": "集周公处连句诗",
            "content": [
                "市朝一朝变。",
                "兰艾本同焚。",
                "故人相借问。",
                "平生如所闻。"
            ]
        },
        {
            "title": "寻周处士弘让诗",
            "content": [
                "试逐赤松游。",
                "披林对一丘。",
                "黎红大谷晚。",
                "桂白小山秋。",
                "石镜菱花发。",
                "桐门琴曲愁。",
                "泉飞疑度雨。",
                "云积似重楼。",
                "王孙若不去。",
                "山中定可留。"
            ]
        },
        {
            "title": "赠周处士诗",
            "content": [
                "九丹开石室。",
                "三径没荒林。",
                "仙人翻可见。",
                "隐士更难寻。",
                "篱下黄花菊。",
                "丘中白雪琴。",
                "方欣松叶酒。",
                "自和游仙吟。"
            ]
        },
        {
            "title": "杏花诗",
            "content": [
                "春色方盈野。",
                "枝枝绽翠英。",
                "依稀暎村坞。",
                "烂熳开山城。",
                "好折待宾客。",
                "金盘衬红琼。"
            ]
        },
        {
            "title": "应令诗",
            "content": [
                "望别非新馆。",
                "开舟即旧湾。",
                "浦喧征棹发。",
                "亭空送客还。",
                "路尘犹向水。",
                "征帆独背关。"
            ]
        },
        {
            "title": "鬬鸡诗",
            "content": [
                "开轩望平子。",
                "骤马看陈王。",
                "狸膏熏鬬敌。",
                "芥粉壒春场。",
                "解翅莲花动。",
                "猜羣锦臆张。"
            ]
        },
        {
            "title": "咏树诗",
            "content": [
                "交柯乍百顷。",
                "擢本或千寻。",
                "枫子留为式。",
                "桐孙待作琴。",
                "残核移桃种。",
                "空花植枣林。",
                "幽居对蒙密。",
                "蹊径转深沉。"
            ]
        },
        {
            "title": "镜诗",
            "content": [
                "玉匣聊开镜。",
                "轻灰暂拭尘。",
                "光如一片水。",
                "影照两边人。",
                "月生无有桂。",
                "花开不逐春。",
                "试挂淮南竹。",
                "堪能见四邻。"
            ]
        },
        {
            "title": "咏画屏风诗 二五",
            "content": [
                "竟日坐春台。",
                "芙蓉承酒杯。",
                "水流平涧下。",
                "山花满谷开。",
                "行云数番过。",
                "白鹤一双来。",
                "水影摇藂竹。",
                "林香动落梅。",
                "直上山头路。",
                "羊肠能几回。"
            ]
        },
        {
            "title": "咏画屏风诗 二四",
            "content": [
                "金鞍聚碛岸。",
                "玉舳泛中流。",
                "画鹢先防水。",
                "媒龙即负舟。",
                "沙城疑海气。",
                "石岸似江楼。",
                "崩槎时半没。",
                "坏舸或空浮。",
                "定是汾河上。",
                "戈船聊试游。"
            ]
        },
        {
            "title": "咏画屏风诗 二三",
            "content": [
                "今朝好风日。",
                "园苑足芳菲。",
                "竹动蝉争散。",
                "莲摇鱼暂飞。",
                "面红新着酒。",
                "风晚细吹衣。",
                "跂石多时望。",
                "莲船始复归。"
            ]
        },
        {
            "title": "咏画屏风诗 二二",
            "content": [
                "洞灵开静室。",
                "云气满山斋。",
                "古松裁数树。",
                "盘根无半埋。",
                "爱静鱼争乐。",
                "依人鸟入怀。",
                "仲春征隐士。",
                "蒲轮上计偕。"
            ]
        },
        {
            "title": "咏画屏风诗 二一",
            "content": [
                "聊开郁金屋。",
                "暂对芙蓉池。",
                "水光连岸动。",
                "花风合树吹。",
                "春杯犹杂泛。",
                "细菓尚连枝。",
                "不畏歌声尽。",
                "先看筝柱欹。"
            ]
        },
        {
            "title": "咏画屏风诗 二十",
            "content": [
                "三危上凤翼。",
                "九坂度龙鳞。",
                "路高山里树。",
                "云低马上人。",
                "悬岩泉溜响。",
                "深谷鸟声春。",
                "住马来相问。",
                "应知有姓秦。"
            ]
        },
        {
            "title": "咏画屏风诗 十九",
            "content": [
                "将军息边务。",
                "校尉罢从戎。",
                "池台临戚里。",
                "弦管入新丰。",
                "浮云随走马。",
                "明月逐弯弓。",
                "比来多射猎。",
                "唯有上林中。"
            ]
        },
        {
            "title": "咏画屏风诗 十八",
            "content": [
                "白石春泉满。",
                "黄金新埒开。",
                "戚里车先度。",
                "兰池马即来。",
                "落花承舞席。",
                "春衫拭酒杯。",
                "行厨半路待。",
                "载妓一双回。"
            ]
        },
        {
            "title": "咏画屏风诗 十七",
            "content": [
                "上林春径密。",
                "浮桥柳路长。",
                "龙媒逐细草。",
                "鹤氅映垂杨。",
                "水似桃花色。",
                "山如甲煎香。",
                "白石春泉上。",
                "谁能待月光。"
            ]
        },
        {
            "title": "咏画屏风诗 十六",
            "content": [
                "度桥犹徙倚。",
                "坐石未倾壸。",
                "浅草开长埒。",
                "行营绕细厨。",
                "沙洲两鹤逈。",
                "石路一松孤。",
                "自可寻丹灶。",
                "何劳忆酒垆。"
            ]
        },
        {
            "title": "咏画屏风诗 十五",
            "content": [
                "河流值浅岸。",
                "敛辔暂经过。",
                "弓衣湿溅水。",
                "马足乱横波。",
                "半城斜出树。",
                "长林直枕河。",
                "今朝游侠客。",
                "不畏风尘多。"
            ]
        },
        {
            "title": "咏画屏风诗 十三",
            "content": [
                "玉柙珠帘卷。",
                "金钩翠幔悬。",
                "荷香熏水殿。",
                "阁影入池莲。",
                "平沙临浦口。",
                "高柳对楼前。",
                "上桥还倚望。",
                "遥看采菱船。"
            ]
        },
        {
            "title": "咏画屏风诗 十二",
            "content": [
                "出没看楼殿。",
                "间关望绮罗。",
                "翔禽逐节舞。",
                "流水赴弦歌。",
                "细管吹藂竹。",
                "新杯卷半荷。",
                "南宫冠盖下。",
                "日暮风尘多。"
            ]
        },
        {
            "title": "咏画屏风诗 十四",
            "content": [
                "高阁千寻跨。",
                "重檐百丈齐。",
                "云度三分近。",
                "花飞一倍低。",
                "吹箫迎白鹤。",
                "照镜舞山鸡。",
                "何劳愁日暮。",
                "未有夜乌啼。"
            ]
        },
        {
            "title": "咏画屏风诗 十一",
            "content": [
                "捣衣明月下。",
                "静夜秋风飘。",
                "锦石平砧面。",
                "莲房接杵腰。",
                "急节迎秋韵。",
                "新声入手调。",
                "寒衣须及早。",
                "将寄霍嫖姚。"
            ]
        },
        {
            "title": "咏画屏风诗 十",
            "content": [
                "千寻木兰馆。",
                "百尺芙蓉堂。",
                "落日低莲井。",
                "行云碍芰梁。",
                "流水桃花色。",
                "春洲杜若香。",
                "就阶犹不进。",
                "催来上伎床。"
            ]
        },
        {
            "title": "咏画屏风诗 九",
            "content": [
                "徘徊出桂苑。",
                "徙倚就花林。",
                "下桥先劝酒。",
                "跂石始调琴。",
                "蒲低犹抱节。",
                "竹短未空心。",
                "绝爱猿声近。",
                "唯怜花径深。"
            ]
        },
        {
            "title": "咏画屏风诗 六",
            "content": [
                "三春冠盖聚。",
                "八节管弦游。",
                "石险松横植。",
                "岩悬涧竖流。",
                "小桥飞断岸。",
                "高花出逈楼。",
                "定须催十酒。",
                "将来宴五侯。"
            ]
        },
        {
            "title": "咏画屏风诗 四",
            "content": [
                "昨夜鸟声春。",
                "惊鸣动四邻。",
                "今朝梅树下。",
                "定有咏花人。",
                "流星浮酒泛。",
                "粟瑱绕杯唇。",
                "何劳一片雨。",
                "唤作阳台神。"
            ]
        },
        {
            "title": "咏画屏风诗 八",
            "content": [
                "日晚金槌络。",
                "朱轩流水车。",
                "车宪}拂缘堤柳。",
                "甍飘夹路花。",
                "定迎刘碧玉。",
                "将过阴丽华。",
                "非是高阳路。",
                "莫畏接罒/离}斜。"
            ]
        },
        {
            "title": "咏画屏风诗 三",
            "content": [
                "停车小苑外。",
                "下渚长桥前。",
                "涩菱迎拥楫。",
                "平荷直盖船。",
                "残丝绕折藕。",
                "芰叶映低莲。",
                "遥望芙蓉影。",
                "只言水底燃。"
            ]
        },
        {
            "title": "咏画屏风诗 二",
            "content": [
                "浮桥翠盖拥。",
                "平旦雍门开。",
                "石崇迎客至。",
                "山涛载妓来。",
                "水纹恒独转。",
                "风花直乱回。",
                "谁能惜红袖。",
                "宁用捧金杯。"
            ]
        },
        {
            "title": "咏画屏风诗 一",
            "content": [
                "侠客重连镳。",
                "金鞍被桂条。",
                "细尘鄣路起。",
                "惊花乱眼飘。",
                "酒醺人半醉。",
                "汗湿马全骄。",
                "归鞍畏日晚。",
                "争路上河桥。"
            ]
        },
        {
            "title": "和颍川公秋夜诗",
            "content": [
                "泬寥空色远。",
                "叶黄凄序变。",
                "洞浦落遵鸿。",
                "长飚送巢燕。",
                "千秋流夕景。",
                "百籁含宵啭。",
                "峻雉聆金柝。",
                "曾台切银箭。"
            ]
        },
        {
            "title": "晚秋诗",
            "content": [
                "凄清临晚景。",
                "疎索望寒阶。",
                "湿庭凝坠露。",
                "抟风卷落槐。",
                "日气斜还冷。",
                "云峯晚更霾。",
                "可怜数行鴈。",
                "点点远空排。"
            ]
        },
        {
            "title": "咏画屏风诗 七",
            "content": [
                "高阁千寻起。",
                "长廊四注连。",
                "歌声上扇月。",
                "舞影入琴弦。",
                "涧水纔窗外。",
                "山花即眼前。",
                "但愿长欢乐。",
                "从今尽百年。"
            ]
        },
        {
            "title": "奉和初秋诗",
            "content": [
                "落星初伏火。",
                "秋霜正动钟。",
                "北阁连横汉。",
                "南宫应凿龙。",
                "祥鸾栖竹实。",
                "灵蔡上芙蓉。",
                "自有南风曲。",
                "还来吹九重。"
            ]
        },
        {
            "title": "喜晴诗",
            "content": [
                "比日思光景。",
                "今朝始暂逢。",
                "雨住便生热。",
                "云晴即作峯。",
                "水白澄还浅。",
                "花红燥更浓。",
                "已欢无石燕。",
                "弥欲弃泥龙。"
            ]
        },
        {
            "title": "对雨诗",
            "content": [
                "繁云犹暗岭。",
                "积雨未开庭。",
                "阶含侵角路。",
                "镬满溜疎萍。",
                "湿杨生细椹。",
                "烂草变初萤。",
                "徒劳看蚁对。",
                "无事祀灵星。"
            ]
        },
        {
            "title": "望月诗",
            "content": [
                "夜光流未曙。",
                "金波影尚赊。",
                "照人非七子。",
                "含风异九华。",
                "蓂新半壁上。",
                "桂满独轮斜。",
                "乘舟聊可望。",
                "无假逐仙槎。"
            ]
        },
        {
            "title": "舟中望月诗",
            "content": [
                "舟子夜离家。",
                "开舲望月华。",
                "山明疑有雪。",
                "岸白不关沙。",
                "天汉看珠蚌。",
                "星桥视桂花。",
                "灰飞重晕阙。",
                "蓂落独轮斜。"
            ]
        },
        {
            "title": "答王司空饷酒诗",
            "content": [
                "今日小园中。",
                "桃花数树红。",
                "开君一壸酒。",
                "细酌对春风。",
                "未能扶毕卓。",
                "犹足舞王戎。",
                "仙人一捧露。",
                "判不及杯中。"
            ]
        },
        {
            "title": "蒲州刺史中山公许乞酒一车未送诗",
            "content": [
                "细柳望蒲台。",
                "长河始一回。",
                "秋桑几过落。",
                "春蚁未曾开。",
                "萤角非难驭。",
                "搥轮稍可催。",
                "只言千日饮。",
                "旧逐中山来。"
            ]
        },
        {
            "title": "卫王赠桑落酒奉答诗",
            "content": [
                "愁人坐狭斜。",
                "喜得送流霞。",
                "跂窗催酒熟。",
                "停杯待菊花。",
                "霜风乱飘叶。",
                "寒水细澄沙。",
                "高阳今日晚。",
                "应有接罒/离}斜。"
            ]
        },
        {
            "title": "正旦蒙赵王赉酒诗",
            "content": [
                "正旦辟恶酒。",
                "新年长命杯。",
                "柏叶随铭至。",
                "椒花逐颂来。",
                "流星向椀落。",
                "浮蚁对春开。",
                "成都已救火。",
                "蜀使何时回。"
            ]
        },
        {
            "title": "奉答赐酒鹅诗",
            "content": [
                "云光偏乱眼。",
                "风声特噤心。",
                "冷猿披雪啸。",
                "寒鸟抱冻沉。",
                "今朝一壸酒。",
                "实是胜千金。",
                "负恩无以谢。",
                "惟知就竹林。"
            ]
        },
        {
            "title": "奉答赐酒诗",
            "content": [
                "仙童下赤城。",
                "仙酒饷王平。",
                "野人相就饮。",
                "山鸟一羣惊。",
                "细雪翻沙下。",
                "寒风战鼓鸣。",
                "此时逢一醉。",
                "应枯反更荣。"
            ]
        },
        {
            "title": "和赵王看伎诗",
            "content": [
                "绿珠歌扇薄。",
                "飞燕舞衫长。",
                "琴曲随流水。",
                "箫声逐凤凰。",
                "细缕缠钟格。",
                "圆花钉鼓床。",
                "悬知曲不误。",
                "无事畏周郎。"
            ]
        },
        {
            "title": "奉和赐曹美人诗",
            "content": [
                "月光如粉白。",
                "秋露似珠圆。",
                "络纬无机织。",
                "流萤带火寒。",
                "何年迎弄玉。",
                "今朝得梦兰。",
                "讶许能含笑。",
                "芙蓉宜熟看。"
            ]
        },
        {
            "title": "慨然成咏诗",
            "content": [
                "新春光景丽。",
                "游子离别情。",
                "交让未全死。",
                "梧桐唯半生。",
                "值热花无气。",
                "逢风水不平。",
                "宝鸡虽有祀。",
                "何时能更鸣。"
            ]
        },
        {
            "title": "率尔成咏诗",
            "content": [
                "昔日谢安石。",
                "求为淮海人。",
                "彷佛新亭岸。",
                "犹言洛水滨。",
                "南冠今别楚。",
                "荆玉遂游秦。",
                "倘使如杨仆。",
                "宁为关外人。"
            ]
        },
        {
            "title": "奉和永丰殿下言志诗 十",
            "content": [
                "披林求木实。",
                "拂雪就园蔬。",
                "浊醪非鹤髓。",
                "兰肴异蟹蛆。",
                "野情风月旷。",
                "山心人事疎。",
                "徒知守瓴甓。",
                "空欲报璠玙。"
            ]
        },
        {
            "title": "奉和永丰殿下言志诗 九",
            "content": [
                "崩堤压故柳。",
                "衰社卧寒樗。",
                "野鹤能自猎。",
                "江鸥解独渔。",
                "汉阴逢荷筱。",
                "缁林见杖挐。",
                "阮籍长思酒。",
                "嵇康懒著书。"
            ]
        },
        {
            "title": "就蒲州使君乞酒诗",
            "content": [
                "萧瑟风声惨。",
                "苍茫雪貌愁。",
                "鸟寒栖不定。",
                "池凝聚未流。",
                "蒲城桑叶落。",
                "灞岸菊花秋。",
                "愿持河朔饮。",
                "分劝东陵侯。"
            ]
        },
        {
            "title": "奉和永丰殿下言志诗 八",
            "content": [
                "弱齢参顾问。",
                "畴昔滥吹嘘。",
                "绿槐垂学市。",
                "长杨映直庐。",
                "连盟翻灭郑。",
                "仁义反亡徐。",
                "还思建邺水。",
                "终忆武昌鱼。"
            ]
        },
        {
            "title": "奉和永丰殿下言志诗 七",
            "content": [
                "自怜循短绠。",
                "方欲问长沮。",
                "茂陵体犹瘠。",
                "淮阳疾未祛。",
                "翻疑承毒水。",
                "忽似遇昌葅。",
                "汉阳嗟欲尽。",
                "咎繇惧忽诸。"
            ]
        },
        {
            "title": "咏画屏风诗 五",
            "content": [
                "逍遥游桂苑。",
                "寂绝到桃源。",
                "狭石分花径。",
                "长桥映水门。",
                "管声惊百鸟。",
                "人衣香一园。",
                "定知欢未足。",
                "横琴坐石根。"
            ]
        },
        {
            "title": "咏春近余雪应诏诗",
            "content": [
                "送寒开小苑。",
                "迎春入上林。",
                "丝条变柳色。",
                "香气动兰心。",
                "待花将对酒。",
                "留雪拟弹琴。",
                "陪游愧并作。",
                "空见奉恩深。"
            ]
        },
        {
            "title": "奉和永丰殿下言志诗 六",
            "content": [
                "兴云榆荚晚。",
                "烧薙杏花初。",
                "滮池侵黍稷。",
                "谷水播菑畬。",
                "六月蝉鸣稻。",
                "千金龙骨渠。",
                "含风摇古度。",
                "防露动林于。"
            ]
        },
        {
            "title": "奉和永丰殿下言志诗 五",
            "content": [
                "托情忻六学。",
                "游目爱三余。",
                "覆局能悬记。",
                "看碑解暗疏。",
                "诓尝游魏冉。",
                "那时说范睢。",
                "池水朝含墨。",
                "流萤夜聚书。"
            ]
        },
        {
            "title": "奉和永丰殿下言志诗 四",
            "content": [
                "直城风日美。",
                "平陵云雾除。",
                "来往金张馆。",
                "弦歌许史闾。",
                "凤台迎弄玉。",
                "河阳送婕妤。",
                "五马遥相问。",
                "双童来夹车。"
            ]
        },
        {
            "title": "奉和永丰殿下言志诗 三",
            "content": [
                "茫茫实宇宙。",
                "与善定冯虚。",
                "大夫伤鲁道。",
                "君子念殷墟。",
                "程卿既开国。",
                "安平遂徙居。",
                "讵能从小隐。",
                "终然游太初。"
            ]
        },
        {
            "title": "奉和永丰殿下言志诗 一",
            "content": [
                "立德齐今古。",
                "资仁一毁誉。",
                "无机抱瓮汲。",
                "有道带经锄。",
                "处下唯名惠。",
                "能言本姓蘧。",
                "未论惊宠辱。",
                "安知系惨舒。"
            ]
        },
        {
            "title": "入道士馆诗",
            "content": [
                "金华开八景。",
                "玉洞上三危。",
                "云袍白鹤度。",
                "风管凤凰吹。",
                "野衣缝蕙叶。",
                "山巾篸笋皮。",
                "何必淮南馆。",
                "淹留攀桂枝。"
            ]
        },
        {
            "title": "和王内史从驾狩诗",
            "content": [
                "冬狩出离宫。",
                "还过猎武功。",
                "涧横偏碍马。",
                "山虚绝响弓。",
                "更嬴承落鴈。",
                "韩卢鬬蛰熊。",
                "犹开三面网。",
                "谁肯一山重。"
            ]
        },
        {
            "title": "冬狩行四韵连句应诏诗",
            "content": [
                "三川羽檄驰。",
                "六郡良家选。",
                "观兵细柳城。",
                "校猎长杨苑。",
                "惊雉逐鹰飞。",
                "腾猿看箭转。",
                "鸣笳河曲还。",
                "犹忆南皮返。"
            ]
        },
        {
            "title": "反命河朔始入武州诗",
            "content": [
                "轻车初逐李。",
                "定远未随班。",
                "受诏祈连返。",
                "申威疎勒还。",
                "飞蓬损腰带。",
                "秋鬓落容颜。",
                "寄言旧相识。",
                "知余生入关。"
            ]
        },
        {
            "title": "将命使北始渡瓜步江诗",
            "content": [
                "校尉始辞国。",
                "楼船欲渡河。",
                "輴轩临碛岸。",
                "旌节映江沱。",
                "观涛想帷盖。",
                "争长忆干戈。",
                "虽同燕市泣。",
                "犹听赵津歌。"
            ]
        },
        {
            "title": "别庾七入蜀诗",
            "content": [
                "峻岭拂阳乌。",
                "长城连蜀都。",
                "石铭悬剑壁。",
                "沙洲聚阵图。",
                "山长半股断。",
                "树古半心枯。",
                "由来兄弟别。",
                "共念一荆株。"
            ]
        },
        {
            "title": "别张洗马枢诗",
            "content": [
                "别席惨无言。",
                "离悲两相顾。",
                "君登苏武桥。",
                "我见杨朱路。",
                "关山负雪行。",
                "河水乘冰渡。",
                "愿子着朱鸢。",
                "知余在玄菟。"
            ]
        },
        {
            "title": "别周尚书弘正诗",
            "content": [
                "扶风石桥北。",
                "函谷故关前。",
                "此中一分手。",
                "相逢知几年。",
                "黄鹄一反顾。",
                "徘徊应怆然。",
                "自知悲不已。",
                "徒劳减瑟弦。"
            ]
        },
        {
            "title": "见游春人诗",
            "content": [
                "长安有狭斜。",
                "金穴盛豪华。",
                "连杯劝上马。",
                "乱菓掷行车。",
                "深红莲子艳。",
                "细锦凤凰花。",
                "那能学噀酒。",
                "无处似栾巴。"
            ]
        },
        {
            "title": "和炅法师游昆明池诗 二",
            "content": [
                "秋光丽晚天。",
                "鹢舸泛中川。",
                "密菱障浴鸟。",
                "高荷没钓船。",
                "碎珠萦断菊。",
                "残丝绕折莲。",
                "落花催斗酒。",
                "栖乌送一弦。"
            ]
        },
        {
            "title": "奉和永丰殿下言志诗 二",
            "content": [
                "王子从边服。",
                "临卭惜第如。",
                "星桥拥冠盖。",
                "锦水照簪裾。",
                "论文报潘岳。",
                "咏史答应璩。",
                "帐幕参三顾。",
                "风流盛七舆。"
            ]
        },
        {
            "title": "和炅法师游昆明池诗 一",
            "content": [
                "游客重相欢。",
                "连镳出上兰。",
                "值泉倾盖饮。",
                "逢花驻马看。",
                "平湖泛玉舳。",
                "高堰歇金鞍。",
                "半道闻荷气。",
                "中流觉水寒。"
            ]
        },
        {
            "title": "奉和浚池初成清晨临泛诗",
            "content": [
                "千金高堰合。",
                "百顷浚源开。",
                "翻逢积翠浪。",
                "更识昆明灰。",
                "猿啸风还急。",
                "鸡鸣潮即来。",
                "时看青雀舫。",
                "遥逐桂舟回。"
            ]
        },
        {
            "title": "聘齐秋晚馆中饮酒诗",
            "content": [
                "欣兹河朔饮。",
                "对此洛阳才。",
                "残秋欲屏扇。",
                "余菊尚浮杯。",
                "漳流鸣二水。",
                "日色下三台。",
                "无因侍清夜。",
                "同此月徘徊。"
            ]
        },
        {
            "title": "对宴齐使诗",
            "content": [
                "归轩下宾馆。",
                "送盖出河堤。",
                "酒正离杯促。",
                "歌工别曲凄。",
                "林寒木皮厚。",
                "沙逈鴈飞低。",
                "故人傥相访。",
                "知余已执珪。"
            ]
        },
        {
            "title": "和人日晚景宴昆明池诗",
            "content": [
                "春余足光景。",
                "赵李旧经过。",
                "上林柳腰细。",
                "新丰酒径多。",
                "小船行钓鲤。",
                "新盘待摘荷。",
                "兰皋徒税驾。",
                "何处有凌波。"
            ]
        },
        {
            "title": "送炅法师葬诗",
            "content": [
                "龙泉今日掩。",
                "石洞实时封。",
                "玉匣摧谈柄。",
                "悬河落辩锋。",
                "香炉犹是柏。",
                "麈尾更成松。",
                "郭门未十里。",
                "山回已数重。",
                "尚闻香阁梵。",
                "犹听竹林钟。",
                "送客风尘拥。",
                "寒郊霜露浓。",
                "性灵如不灭。",
                "神理定何从。"
            ]
        },
        {
            "title": "仰和何仆射还宅故诗",
            "content": [
                "紫阁旦朝罢。",
                "中台夕奏稀。",
                "无复千金笑。",
                "徒劳五日归。",
                "步檐朝未扫。",
                "兰房昼掩扉。",
                "菭生理曲处。",
                "网积回文机。",
                "故瑟余弦断。",
                "歌梁秋燕飞。",
                "朝云虽可望。",
                "夜帐定难依。",
                "愿凭甘露入。",
                "方假慧灯辉。",
                "宁知洛城晚。",
                "还泪独沾衣。"
            ]
        },
        {
            "title": "西门豹庙诗",
            "content": [
                "君子为利博。",
                "达人树德深。",
                "苹藻由斯荐。",
                "樵苏幸未侵。",
                "恭闻正臣祀。",
                "良识佩韦心。",
                "容范虽年代。",
                "徽猷若可寻。",
                "菊花随酒馥。",
                "槐影向窗临。",
                "鹤飞疑逐舞。",
                "鱼惊似听琴。",
                "漳流鸣磴石。",
                "铜雀影秋林。"
            ]
        },
        {
            "title": "咏园花诗",
            "content": [
                "暂往春园傍。",
                "聊过看果行。",
                "枝繁类金谷。",
                "花杂映河阳。",
                "自红无假染。",
                "真白不须妆。",
                "燕送归菱井。",
                "蜂衔上蜜房。",
                "非是金炉气。",
                "何关柏殿香。",
                "裛衣偏定好。",
                "应持奉魏王。"
            ]
        },
        {
            "title": "和王少保遥伤周处士诗",
            "content": [
                "冥漠尔游岱。",
                "凄凉余向秦。",
                "虽言异生死。",
                "同是不归人。",
                "昔余仕冠盖。",
                "值子避风尘。",
                "望乞求真隐。",
                "伺关待逸民。",
                "忽闻泉石友。",
                "芝桂不防身。",
                "怅然张仲蔚。",
                "悲哉郑子真。",
                "三山犹有鹤。",
                "五柳更应春。",
                "遂令从渭水。",
                "投吊往江滨。"
            ]
        },
        {
            "title": "和裴仪同秋日诗",
            "content": [
                "萧条依白社。",
                "寂寞似东皋。",
                "学异南宫敬。",
                "贫同北郭骚。",
                "蒙吏观秋水。",
                "莱妻纺落毛。",
                "旅人嗟岁暮。",
                "田家厌作劳。",
                "霜天林木燥。",
                "秋气风云高。",
                "栖遑终不定。",
                "方欲涕沾袍。"
            ]
        },
        {
            "title": "和乐仪同苦热诗",
            "content": [
                "火井沉荧散。",
                "炎洲高焰通。",
                "鞭石未成雨。",
                "鸣鸢不起风。",
                "思为鸾翼扇。",
                "愿借明光宫。",
                "临淄迎子礼。",
                "中散就安丰。",
                "美酒含兰气。",
                "甘瓜开蜜筒。",
                "寂寥人事屏。",
                "还得隐墙东。"
            ]
        },
        {
            "title": "奉和夏日应令诗",
            "content": [
                "朱帘卷丽日。",
                "翠幕蔽重阳。",
                "五月炎蒸气。",
                "三时刻漏长。",
                "麦随风里熟。",
                "梅逐雨中黄。",
                "开冰带井水。",
                "和粉杂生香。",
                "衫含蕉叶气。",
                "扇动竹花凉。",
                "早菱生软角。",
                "初莲开细房。",
                "愿陪仙鹤举。",
                "洛浦听笙簧。"
            ]
        },
        {
            "title": "伤王司徒褒诗",
            "content": [
                "昔闻王子晋。",
                "轻举逐神仙。",
                "谓言君积善。",
                "还得嗣前贤。",
                "四海皆流寓。",
                "非为独播迁。",
                "岂意中台坼。",
                "君当风烛前。",
                "自君钟鼎族。",
                "江东三百年。",
                "宝刀仍世载。",
                "琱戈本旧传。",
                "绿绂纡槐绶。",
                "黄金饰侍蝉。",
                "地建忠臣国。",
                "家开孝子泉。",
                "自能枯木润。",
                "足得流水圆。",
                "以君承祖武。",
                "诸侯无间然。",
                "青衿已对日。",
                "童子即论天。",
                "颍阴珠玉丽。",
                "河阳脂粉妍。",
                "名高六国共。",
                "价重十城连。",
                "辩足观秋水。",
                "文堪题马鞭。",
                "回鸾抱书字。",
                "别鹤绕琴弦。",
                "拥旄裁甸服。",
                "垂帷非被边。",
                "静亭空系马。",
                "闲烽直起烟。",
                "不废披书案。",
                "无妨坐钓船。",
                "茂陵忽多病。",
                "淮阳实未痊。",
                "侍医逾默默。",
                "神理遂绵绵。",
                "永别张平子。",
                "长埋王仲宣。",
                "柏谷移松树。",
                "阳陵买墓田。",
                "陜路秋风起。",
                "寒堂已飒焉。",
                "丘杨一摇落。",
                "山火实时燃。",
                "昔了人所羡。",
                "今为人所怜。",
                "世途旦复旦。",
                "人情玄又玄。",
                "故人伤此别。",
                "留恨满秦川。",
                "定名于此定。",
                "全德以斯全。",
                "唯有山阳笛。",
                "凄余思旧篇。"
            ]
        },
        {
            "title": "奉和赵王西京路春旦诗",
            "content": [
                "直城龙首抗。",
                "横桥天汉分。",
                "风乌疑近日。",
                "露掌定高云。",
                "新渠还入渭。",
                "旧鼎更开汾。",
                "汉猎熊攀槛。",
                "秦田雉失羣。",
                "宜年动春律。",
                "御宿敛寒氛。",
                "弄玉迎箫史。",
                "东方觅细君。",
                "杨柳成歌曲。",
                "蒲桃学绣文。",
                "鸟鸣还独解。",
                "花开先自熏。",
                "谁知灞陵下。",
                "犹有故将军。"
            ]
        },
        {
            "title": "郊行值雪诗",
            "content": [
                "风云俱惨惨。",
                "原野共茫茫。",
                "雪花开六出。",
                "冰珠映九光。",
                "还如驱玉马。",
                "暂似猎银獐。",
                "阵云全不动。",
                "寒山无物香。",
                "薛君一狐白。",
                "唐侯调骕骦。",
                "寒关日欲暮。",
                "披雪渡河梁。"
            ]
        },
        {
            "title": "和李司录喜雨诗",
            "content": [
                "纯阳实久亢。",
                "云汉乃昭回。",
                "临河沉璧玉。",
                "夹道画龙媒。",
                "离光初绕电。",
                "震气始乘雷。",
                "海童还碣石。",
                "神女向阳台。",
                "云逐鱼鳞起。",
                "渠随龙骨开。",
                "崩沙杂水去。",
                "卧树拥槎来。",
                "嘉苗双合颖。",
                "熟稻再含胎。",
                "属此欣膏露。",
                "逢君摛掞才。",
                "愧乏琼将玖。",
                "无酬美且偲。"
            ]
        },
        {
            "title": "奉和赵王喜雨诗",
            "content": [
                "玄霓临日谷。",
                "封蚁对云台。",
                "投壸欲起电。",
                "倚柱稍惊雷。",
                "白沙如湿粉。",
                "莲花类洗杯。",
                "惊乌洒翼度。",
                "湿鴈断行来。",
                "浮桥七星起。",
                "高堰六门开。",
                "犹言祀蜀帝。",
                "即似望荆台。",
                "厥田终上上。",
                "原野自莓莓。"
            ]
        },
        {
            "title": "同颜大夫初晴诗",
            "content": [
                "夕阳含水气。",
                "反景照河堤。",
                "湿花飞未远。",
                "阴云敛向低。",
                "燕燥还为石。",
                "龙残更是泥。",
                "香泉酌冷涧。",
                "小艇钓莲溪。",
                "但使心齐物。",
                "何愁物不齐。"
            ]
        },
        {
            "title": "喜晴应诏勑自疏韵诗",
            "content": [
                "御辩诚膺录。",
                "维皇称有建。",
                "雷泽昔经渔。",
                "负夏时从贩。",
                "柏梁骖驷马。",
                "高陵驰六传。",
                "有序属宾连。",
                "无私表平宪。",
                "河堤崩故柳。",
                "秋水高新堰。",
                "心斋愍昏垫。",
                "乐彻怜胥怨。",
                "禅河秉高论。",
                "法轮开胜辩。",
                "王城水鬬息。",
                "洛浦河图献。",
                "伏泉还习坎。",
                "归风已回巽。",
                "桐枝长旧围。",
                "蒲节抽新寸。",
                "山薮欣藏疾。",
                "幽栖得无闷。",
                "有庆兆民同。",
                "论年天子万。"
            ]
        },
        {
            "title": "有喜致醉诗",
            "content": [
                "忽见庭生玉。",
                "聊欣蚌出珠。",
                "兰芬犹载寝。",
                "蓬箭始悬弧。",
                "既喜枚都尉。",
                "能欢陵大夫。",
                "频朝中散客。",
                "连日步兵厨。",
                "杂曲随琴用。",
                "残花听酒须。",
                "脆梨裁数实。",
                "甘查唯一株。",
                "兀然已复醉。",
                "摇头歌凤雏。"
            ]
        },
        {
            "title": "蒙赐酒诗",
            "content": [
                "金膏下帝台。",
                "玉历在蓬莱。",
                "仙人一遇饮。",
                "分得两三杯。",
                "忽闻桑叶落。",
                "正值菊花开。",
                "阮籍披衣进。",
                "王戎含笑来。",
                "从今觅仙药。",
                "不假向瑶台。"
            ]
        },
        {
            "title": "望野诗",
            "content": [
                "试策千金马。",
                "来登五丈原。",
                "有城仍旧县。",
                "无树即新村。",
                "水向兰池泊。",
                "日斜细柳园。",
                "涸渚通沙路。",
                "寒渠塞水门。",
                "但得风云赏。",
                "何须人事论。"
            ]
        },
        {
            "title": "山斋诗",
            "content": [
                "寂寥寻静室。",
                "蒙密就山斋。",
                "滴沥泉浇路。",
                "穹窿石卧阶。",
                "浅槎全不动。",
                "盘根唯半埋。",
                "圆珠坠晚菊。",
                "细火落空槐。",
                "直置风云惨。",
                "弥怜心事乖。"
            ]
        },
        {
            "title": "卧疾穷愁诗",
            "content": [
                "危虑风霜积。",
                "穷愁岁月侵。",
                "留蛇常疾首。",
                "映弩屡惊心。",
                "稚川求药录。",
                "君平问卜林。",
                "野老时相访。",
                "山僧或见寻。",
                "有菊翻无酒。",
                "无弦则有琴。",
                "讵知长抱膝。",
                "独为梁父吟。"
            ]
        },
        {
            "title": "幽居值春诗",
            "content": [
                "山人久陆沉。",
                "幽径忽春临。",
                "决渠移水碓。",
                "开园扫竹林。",
                "欹桥久半断。",
                "崩岸始邪侵。",
                "短歌吹细笛。",
                "低声泛古琴。",
                "钱刀不相及。",
                "耕种且须深。",
                "长门一纸赋。",
                "何处觅黄金。"
            ]
        },
        {
            "title": "寒园即目诗",
            "content": [
                "寒园星散居。",
                "摇落小村墟。",
                "游仙半壁画。",
                "隐士一床书。",
                "子月泉心动。",
                "阳爻地气舒。",
                "雪花深数尺。",
                "冰床厚尺余。",
                "苍鹰斜望雉。",
                "白鹭下看鱼。",
                "更想东都外。",
                "羣公别二疎。"
            ]
        },
        {
            "title": "归田诗",
            "content": [
                "务农勤九榖。",
                "归来嘉一廛。",
                "穿渠移水碓。",
                "烧棘起山田。",
                "树阴逢歇马。",
                "鱼潭见酒船。",
                "苦李无人摘。",
                "秋瓜不直钱。",
                "社鸡新欲伏。",
                "原蚕始更眠。",
                "今日张平子。",
                "飜为人所怜。"
            ]
        },
        {
            "title": "园庭诗",
            "content": [
                "杖乡从物外。",
                "养学事闲郊。",
                "郊愁方汗简。",
                "无遇始观爻。",
                "谷寒已吹律。",
                "檐空更剪茆。",
                "樵隐恒同路。",
                "人禽或对巢。",
                "水蒲开晚结。",
                "风竹解寒苞。",
                "古槐时变火。",
                "枯枫乍落胶。",
                "倒屣迎悬榻。",
                "停琴听解嘲。",
                "香螺酌美酒。",
                "枯蚌藉兰殽。",
                "飞鱼时触钓。",
                "翳雉屡悬庖。",
                "但使相知厚。",
                "当能来结交。"
            ]
        },
        {
            "title": "七夕诗",
            "content": [
                "牵牛遥映水。",
                "织女正登车。",
                "星桥通汉使。",
                "机石逐仙槎。",
                "隔河相望近。",
                "经秋离别赊。",
                "愁将今夕恨。",
                "复着明年花。"
            ]
        },
        {
            "title": "北园射堂新成诗",
            "content": [
                "轩台聊可习。",
                "仙的不难登。",
                "转箭初调筈。",
                "横弓先望堋。",
                "惊心一鴈落。",
                "连臂两猿腾。",
                "直知王济巧。",
                "谁觉魏舒能。",
                "空心不死树。",
                "无叶未枯藤。",
                "择贤方至此。",
                "传巵欣得朋。"
            ]
        },
        {
            "title": "岁晚出横门诗",
            "content": [
                "年华改岁阴。",
                "游客喜登临。",
                "据鞍垂玉帖。",
                "横腰带锦心。",
                "冰弱浮桥没。",
                "沙虚马迹深。",
                "倚弓依石岸。",
                "回床向柳阴。",
                "智琼来劝酒。",
                "文君过听琴。",
                "明朝云雨散。",
                "何处更相寻。"
            ]
        },
        {
            "title": "登州中新阁诗",
            "content": [
                "跨虚凌倒景。",
                "连云讵少阳。",
                "璇极龙鳞上。",
                "雕甍鹏翅张。",
                "千寻文杏照。",
                "十里木兰香。",
                "开窻对高掌。",
                "平坐望河梁。",
                "歌响闻长乐。",
                "钟声彻建章。",
                "赋用王延寿。",
                "书须韦仲将。",
                "龙来随画壁。",
                "风起逐吹簧。",
                "石作芙蓉影。",
                "池如明镜光。",
                "花梁反披叶。",
                "莲井倒垂房。",
                "徒然思燕贺。",
                "无以预鹍翔。"
            ]
        },
        {
            "title": "同会河阳公新造山池聊得寓目诗",
            "content": [
                "横阶气凿涧。",
                "对户即连峯。",
                "暗石疑藏虎。",
                "盘根似卧龙。",
                "沙洲聚乱荻。",
                "洞口碍横松。",
                "引泉恒数派。",
                "开岩即十重。",
                "北阁闻吹管。",
                "南邻听撃钟。",
                "菊寒花正合。",
                "杯香酒绝浓。",
                "由来魏公子。",
                "今日始相逢。"
            ]
        },
        {
            "title": "北园新斋成应赵王教诗",
            "content": [
                "虹枌跂鸟翼。",
                "山节拱兰枝。",
                "画梁云气绕。",
                "雕窗玉女窥。",
                "月悬唯返照。",
                "莲开长倒垂。",
                "盘根纽坏石。",
                "行雨暴浇池。",
                "长藤连格徙。",
                "高树带巢移。",
                "鸟声唯杂曲。",
                "花风直乱吹。",
                "白虎题书观。",
                "玄熊帖射皮。",
                "文弦入舞曲。",
                "月扇掩歌儿。",
                "玉节调笙管。",
                "金船代酒巵。",
                "若论曹子建。",
                "天人本共知。"
            ]
        },
        {
            "title": "忝在司水看治渭桥诗",
            "content": [
                "大夫参下位。",
                "司职渭之阳。",
                "富平移铁鏁。",
                "甘泉运石梁。",
                "跨虹连绝岸。",
                "浮鼋续断航。",
                "春洲鹦鹉色。",
                "流水桃花香。",
                "星精逢汉帝。",
                "钓叟值周王。",
                "平堤石岸直。",
                "高堰柳阴长。",
                "羡言杜元凯。",
                "河桥独举觞。"
            ]
        },
        {
            "title": "和宇文内史入重阳阁诗",
            "content": [
                "北原风雨散。",
                "南宫容卫疎。",
                "待诏还金马。",
                "儒林归石渠。",
                "徒悬仁寿镜。",
                "空聚茂陵书。",
                "竹泪垂秋笋。",
                "莲衣落夏蕖。",
                "顾成始移庙。",
                "阳陵正徙居。",
                "旧兰憔悴长。",
                "残花烂熳舒。",
                "别有昭阳殿。",
                "长悲故婕妤。"
            ]
        },
        {
            "title": "预麟趾殿校书和刘仪同诗",
            "content": [
                "止戈兴礼乐。",
                "修文盛典谟。",
                "壁开金石篆。",
                "河浮云雾图。",
                "芸香上延阁。",
                "碑石向鸿都。",
                "诵书征博士。",
                "明经拜大夫。",
                "璧池寒水落。",
                "学市旧槐疎。",
                "高谭变白马。",
                "雄辩塞飞狐。",
                "月落将军树。",
                "风惊御史乌。",
                "子云犹汗简。",
                "温舒正削蒲。",
                "连云虽有阁。",
                "终欲想江湖。"
            ]
        },
        {
            "title": "夜听捣衣诗",
            "content": [
                "秋夜捣衣声。",
                "飞度长门城。",
                "今夜长门月。",
                "应如昼日明。",
                "小鬟宜粟瑱。",
                "圆腰运织成。",
                "秋砧调急节。",
                "乱杵变新声。",
                "石燥砧逾响。",
                "桐虚杵绝鸣。",
                "鸣石出华阴。",
                "虚桐采凤林。",
                "北堂细腰杵。",
                "南市女郎砧。",
                "击节无劳鼓。",
                "调声不用琴。",
                "并结连枝缕。",
                "双穿长命针。",
                "倡楼惊别怨。",
                "征客动愁心。",
                "同心竹叶椀。",
                "双去双来满。",
                "裙裾不奈长。",
                "衫袖偏宜短。",
                "龙文镂剪刀。",
                "凤翼缠篸管。",
                "风流响和韵。",
                "哀怨声凄断。",
                "新声绕夜风。",
                "娇转满空中。",
                "应闻长乐殿。",
                "判彻昭阳宫。",
                "花鬟醉眼缬。",
                "龙子细文红。",
                "湿折通夕露。",
                "吹衣一夜风。",
                "玉阶风转急。",
                "长城雪应闇。",
                "新绶始欲缝。",
                "细锦行须纂。",
                "声烦广陵散。",
                "杵急渔阳掺。",
                "新月动金波。",
                "秋云泛滥过。",
                "谁怜征戍客。",
                "今夜在交河。",
                "栩阳离别赋。",
                "临江愁思歌。",
                "复令悲此曲。",
                "红颜余几多。"
            ]
        },
        {
            "title": "和咏舞诗",
            "content": [
                "洞房花烛明。",
                "燕余双舞轻。",
                "顿履随疎节。",
                "低鬟逐上声。",
                "步转行初进。",
                "衫飘曲未成。",
                "鸾回镜欲满。",
                "鹤顾市应倾。",
                "已曾天上学。",
                "讵是世中生。"
            ]
        },
        {
            "title": "梦入堂内诗",
            "content": [
                "雕梁旧刻杏。",
                "香壁本泥椒。",
                "幔绳金麦穗。",
                "帘钩银蒜条。",
                "画眉千度拭。",
                "梳头百遍撩。",
                "小衫裁裹臂。",
                "缠弦搯抱腰。",
                "日光钗焰动。",
                "窗影镜花摇。",
                "歌曲风吹韵。",
                "笙簧"
            ]
        },
        {
            "title": "奉报赵王惠酒诗",
            "content": [
                "梁王修竹园。",
                "冠盖风尘喧。",
                "行人忽枉道。",
                "直进桃花源。",
                "稚子还羞出。",
                "惊妻倒闭门。",
                "始闻传上命。",
                "定是赐中樽。",
                "野炉然树叶。",
                "山杯捧竹根。",
                "风池还更暖。",
                "寒谷遂长暄。",
                "未知稻粱鴈。",
                "何时能报恩。"
            ]
        },
        {
            "title": "奉和赵王春日诗",
            "content": [
                "城傍金谷苑。",
                "园里凤凰池。",
                "细管调歌曲。",
                "长衫教舞儿。",
                "向人长曼脸。",
                "由来薄面皮。",
                "梅花绝解作。",
                "树叶本能吹。",
                "香烟龙口出。",
                "莲子帐心垂。",
                "莫畏无春酒。",
                "须花但见随。"
            ]
        },
        {
            "title": "奉和赵王美人春日诗",
            "content": [
                "直将刘碧玉。",
                "来过阴丽华。",
                "秪言满屋里。",
                "并作一园花。",
                "新藤乱上格。",
                "春水漫吹沙。",
                "步摇钗梁动。",
                "红轮被角斜。",
                "今年逐春处。",
                "先向石崇家。"
            ]
        },
        {
            "title": "奉和示内人诗",
            "content": [
                "燃香郁金屋。",
                "吹管凤凰台。",
                "春朝迎雨去。",
                "秋夜隔河来。",
                "听歌云即断。",
                "闻琴鹤倒回。",
                "春窗刻凤下。",
                "寒壁画花开。",
                "定取流霞气。",
                "时添承露杯。"
            ]
        },
        {
            "title": "和张侍中述怀诗",
            "content": [
                "阳穷乃悔吝。",
                "世季诚屯剥。",
                "奔河绝地维。",
                "折柱倾天角。",
                "成羣海水飞。",
                "如雨天星落。",
                "负锸遂移山。",
                "藏舟终去壑。",
                "生民忽已鱼。",
                "君子徒为鹤。",
                "畴昔逢知己。",
                "生平荷恩渥。",
                "故组竟无闻。",
                "程婴空寂寞。",
                "永嘉独流寓。",
                "中原惟鼎镬。",
                "道险卧樚栌。",
                "身危累素殻。",
                "漂流从木梗。",
                "风卷随秋箨。",
                "张翰不归吴。",
                "陆机犹在洛。",
                "汉阳钱遂尽。",
                "长安米空索。",
                "时占季主龟。",
                "乍贩韩康药。",
                "伏辕终入绊。",
                "垂翅犹离缴。",
                "徒怀琬琰心。",
                "空守黄金诺。",
                "虢郐终无寄。",
                "齐秦竟何托。",
                "大夫唯闵周。",
                "君子常思亳。",
                "寂寞共羁旅。",
                "萧条同负郭。",
                "农谈止榖稼。",
                "野膳唯藜藿。",
                "操乐楚琴悲。",
                "忘忧鲁酒薄。",
                "渭滨观坐钓。",
                "谷口看秋获。",
                "唯有丘明耻。",
                "无复荣期乐。",
                "夷则火星流。",
                "天根秋水涸。",
                "冬严日不暖。",
                "岁晚风多朔。",
                "杨浮有怪云。",
                "细凌闻灾雹。",
                "木皮三寸厚。",
                "泾泥五斗浊。",
                "虽忻曲辕树。",
                "犹惧雕陵鹊。",
                "生涯实有始。",
                "天道终虚橐。",
                "且悦善人交。",
                "无疑朋友数。",
                "何时得云雨。",
                "复见翔寥廓。"
            ]
        },
        {
            "title": "拟咏怀诗 二七",
            "content": [
                "被甲阳云台。",
                "重云久未开。",
                "鸡鸣楚地尽。",
                "鹤唳秦军来。",
                "罗梁犹下礌。",
                "杨排久飞灰。",
                "出门车轴折。",
                "吾王不复回。"
            ]
        },
        {
            "title": "拟咏怀诗 二六",
            "content": [
                "萧条亭障远。",
                "凄惨风尘多。",
                "关门临白狄。",
                "城影入黄河。",
                "秋风别苏武。",
                "寒水送荆轲。",
                "谁言气盖世。",
                "晨起帐中歌。"
            ]
        },
        {
            "title": "拟咏怀诗 二五",
            "content": [
                "怀抱独惛惛。",
                "平生何所论。",
                "由来千种意。",
                "并是桃花源。",
                "榖皮两书帙。",
                "壸卢一酒樽。",
                "自知费天下。",
                "也复何足言。"
            ]
        },
        {
            "title": "拟咏怀诗 二三",
            "content": [
                "鬬麟能食日。",
                "战水定惊龙。",
                "鼓鞞喧七萃。",
                "风尘乱九重。",
                "鼎湖去无返。",
                "苍梧悲不从。",
                "徒劳铜雀妓。",
                "遥望西陵松。"
            ]
        },
        {
            "title": "拟咏怀诗 二一",
            "content": [
                "倐忽市朝变。",
                "苍茫人事非。",
                "避谗应采葛。",
                "忘情遂食薇。",
                "怀愁正摇落。",
                "中心怆有违。",
                "独怜生意尽。",
                "空惊槐树衰。"
            ]
        },
        {
            "title": "拟咏怀诗 二四",
            "content": [
                "无闷无不闷。",
                "有待何可待。",
                "昏昏如坐雾。",
                "漫漫疑行海。",
                "千年水未清。",
                "一代人先改。",
                "昔日东陵侯。",
                "唯见瓜园在。"
            ]
        },
        {
            "title": "拟咏怀诗 二十",
            "content": [
                "在死犹可忍。",
                "为辱岂不宽。",
                "古人持此性。",
                "遂有不能安。",
                "其面虽可热。",
                "其心长自寒。",
                "匣中取明镜。",
                "披图自照看。",
                "幸无侵饿理。",
                "差有犯兵栏。",
                "拥节时驱传。",
                "乘亭不据鞍。",
                "代郡蓬初转。",
                "辽阳桑欲干。",
                "秋云粉絮结。",
                "白露水银团。",
                "一思探禹穴。",
                "无用鏖皋兰。"
            ]
        },
        {
            "title": "拟咏怀诗 十八",
            "content": [
                "寻思万户侯。",
                "中夜忽然愁。",
                "琴声遍屋里。",
                "书卷满床头。",
                "虽言梦蝴蝶。",
                "定自非庄周。",
                "残月如初月。",
                "新秋似旧秋。",
                "露泣连珠下。",
                "萤飘碎火流。",
                "乐天乃知命。",
                "何时能不忧。"
            ]
        },
        {
            "title": "拟咏怀诗 十七",
            "content": [
                "日晚荒城上。",
                "苍茫余落晖。",
                "都护楼兰返。",
                "将军疎勒归。",
                "马有风尘气。",
                "人多关塞衣。",
                "阵云平不动。",
                "秋蓬卷欲飞。",
                "闻道楼船战。",
                "今年不解围。"
            ]
        },
        {
            "title": "拟咏怀诗 十六",
            "content": [
                "横石三五片。",
                "长松一两株。",
                "对君俗人眼。",
                "真兴理当无。",
                "野老披荷叶。",
                "家童扫栗跗。",
                "竹林千户封。",
                "甘橘万头奴。",
                "君见愚公谷。",
                "真言此谷愚。"
            ]
        },
        {
            "title": "拟咏怀诗 十五",
            "content": [
                "六国始咆哮。",
                "纵横未定交。",
                "欲竞连城玉。",
                "翻征缩酒茅。",
                "折骸犹换子。",
                "登爨已悬巢。",
                "壮冰初开地。",
                "盲风正折胶。",
                "轻云飘马足。",
                "明月动弓弰。",
                "楚师正围巩。",
                "秦兵未下崤。",
                "始知千载内。",
                "无复有申包。"
            ]
        },
        {
            "title": "拟咏怀诗 十四",
            "content": [
                "吉士长为吉。",
                "善人终日善。",
                "大道忽云乖。",
                "生民随事蹇。",
                "有情何可豁。",
                "忘怀固难遣。",
                "麟穷季氏罝。",
                "虎振周王圈。",
                "平生几种意。",
                "一旦冲风卷。"
            ]
        },
        {
            "title": "拟咏怀诗 十三",
            "content": [
                "横流遘屯慝。",
                "上墋结重氛。",
                "哭市闻妖兽。",
                "颓山起怪云。",
                "绿林多散卒。",
                "清波有败军。",
                "智士今安用。",
                "思臣且未闻。",
                "惜无万金产。",
                "东求沧海君。"
            ]
        },
        {
            "title": "拟咏怀诗 九",
            "content": [
                "北临玄菟郡。",
                "南戍朱鸢城。",
                "共此无期别。",
                "俱知万里情。",
                "昔尝游令尹。",
                "今时事客卿。",
                "不特贫谢富。",
                "安知死羡生。",
                "怀秋独悲此。",
                "平生何谓平。"
            ]
        },
        {
            "title": "拟咏怀诗 八",
            "content": [
                "白马向清波。",
                "乘冰始渡河。",
                "置兵须近水。",
                "移营喜灶多。",
                "长坂初垂翼。",
                "鸿沟遂倒戈。",
                "的颅于此去。",
                "虞兮奈若何。",
                "空营卫青冢。",
                "徒听田横歌。"
            ]
        },
        {
            "title": "拟咏怀诗 五",
            "content": [
                "惟忠且惟孝。",
                "为子复为臣。",
                "一朝人事尽。",
                "身名不足亲。",
                "吴起常辞魏。",
                "韩非遂入秦。",
                "壮情已消歇。",
                "雄图不复申。",
                "移住华阴下。",
                "终为关外人。"
            ]
        },
        {
            "title": "拟咏怀诗 三",
            "content": [
                "俎豆非所习。",
                "帷幄复无谋。",
                "不言班定远。",
                "应为万里侯。",
                "燕客思辽水。",
                "秦人望陇头。",
                "倡家遭强娉。",
                "质子值仍留。",
                "自怜才智尽。",
                "空伤年鬓秋。"
            ]
        },
        {
            "title": "拟咏怀诗 二",
            "content": [
                "赭衣居傅岩。",
                "垂纶在渭川。",
                "乘舟能上月。",
                "飞幰欲扪天。",
                "谁知志不就。",
                "空有直如弦。",
                "洛阳苏季子。",
                "连衡遂不连。",
                "既无六国印。",
                "飜思二顷田。"
            ]
        },
        {
            "title": "拟咏怀诗 一",
            "content": [
                "步兵未饮酒。",
                "中散未弹琴。",
                "索索无真气。",
                "昏昏有俗心。",
                "涸鲋常思水。",
                "惊飞每失林。",
                "风云能变色。",
                "松竹且悲吟。",
                "由来不得意。",
                "何必往长岑。"
            ]
        },
        {
            "title": "经陈思王墓诗",
            "content": [
                "公子独忧生。",
                "丘垄擅余名。",
                "采樵枯树尽。",
                "犁田荒隧平。",
                "宁追宴平乐。",
                "讵想谒承明。",
                "旦余来锡命。",
                "兼言事结成。",
                "飘飖河朔远。",
                "飐飚飓风鸣。",
                "雁与云俱阵。",
                "沙将蓬共惊。",
                "枯桑落古社。",
                "寒鸟归孤城。",
                "陇水哀?/叚}曲。",
                "渔阳惨鼓声。",
                "离寄来远客。",
                "安得不伤情。"
            ]
        },
        {
            "title": "拟咏怀诗 十九",
            "content": [
                "愦愦天公晓。",
                "精神殊乏少。",
                "一郡催曙鸡。",
                "数处惊眠鸟。",
                "其觉乃于于。",
                "其忧惟悄悄。",
                "张仪称行薄。",
                "管仲称器小。",
                "天下有情人。",
                "居然性灵夭。"
            ]
        },
        {
            "title": "奉和赵王隐士诗",
            "content": [
                "洛阳征五隐。",
                "东都别二贤。",
                "云气浮函谷。",
                "星光集颍川。",
                "霸陵采樵路成都卖卜钱。",
                "鹿裘披稍裂。",
                "藜床坐欲穿。",
                "阮籍唯长啸。",
                "嵇康讶一弦。",
                "涧险无平石。",
                "山深足细泉。",
                "短松犹百尺。",
                "少鹤已千年。",
                "野鸟繁弦啭。",
                "山花焰火然。",
                "洞风吹户里。",
                "石乳滴窗前。",
                "虽无亭长识。",
                "终见野人传。"
            ]
        },
        {
            "title": "和何仪同讲竟述怀诗",
            "content": [
                "无名即讲道。",
                "有动定论机。",
                "安经让礼席。",
                "正业理儒衣。",
                "似得游焉趣。",
                "能同舍讲归。",
                "石渠人少歇。",
                "华阴市暂稀。",
                "秋云低晚气。",
                "短景侧余辉。",
                "萤排乱草出。",
                "鴈舍断芦飞。",
                "别有平陵径。",
                "萧条客鬓衰。",
                "饥噪空仓雀。",
                "寒惊懒妇机。",
                "实欣怀谀问。",
                "逢君理入微。"
            ]
        },
        {
            "title": "和从驾登云居寺塔诗",
            "content": [
                "重峦千仞塔。",
                "危磴九层台。",
                "石关恒逆上。",
                "山梁乍斗回。",
                "阶下云峰出。",
                "窗前风洞开。",
                "隔岭钟声度。",
                "中天梵响来。",
                "平时欣侍从。",
                "于此蹔徘徊。"
            ]
        },
        {
            "title": "奉和法筵应诏诗",
            "content": [
                "五城邻北极。",
                "百雉壮西昆。",
                "钩陈横复道。",
                "阊阖抵灵轩。",
                "千柱莲花塔。",
                "由旬紫绀园。",
                "佛影胡人记。",
                "经文汉语翻。",
                "星窥朱鸟牖。",
                "云宿凤凰门。",
                "新禽解杂啭。",
                "春柳卧生根。",
                "早雷惊蛰户。",
                "流雪长河源。",
                "建始移交让。",
                "徽音种合昏。",
                "风飞扇天辩。",
                "泉涌属丝言。",
                "羁臣从散木。",
                "无以预中天。",
                "□□遥可望。",
                "终类仰鹍弦。"
            ]
        },
        {
            "title": "奉和同泰寺浮图诗",
            "content": [
                "岧岧凌太清。",
                "照殿比东京。",
                "长影临双阙。",
                "高层出九城。",
                "栱积行云碍。",
                "幡摇度鸟惊。",
                "凤飞如始泊。",
                "莲合似初生。",
                "轮重对月满。",
                "铎韵拟鸾声。",
                "画水流全住。",
                "图云色半轻。",
                "露晚盘犹滴。",
                "珠朝火更明。",
                "虽连博望苑。",
                "还接银沙城。",
                "天香下桂殿。",
                "仙梵入伊笙。",
                "庶闻八解乐。",
                "方遣六尘情。"
            ]
        },
        {
            "title": "奉和赵王游仙诗",
            "content": [
                "藏山还采药。",
                "有道得从师。",
                "京兆陈安世。",
                "成都李意期。",
                "玉京传相鹤。",
                "太乙授飞龟。",
                "白石香新芋。",
                "青泥美熟芝。",
                "山精逢照镜。",
                "樵客值围棊。",
                "石纹如碎锦。",
                "藤苗似乱丝。",
                "蓬莱在何处。",
                "汉后欲遥祠。"
            ]
        },
        {
            "title": "至老子庙应诏诗",
            "content": [
                "虚无推驭辨。",
                "寥廓本乘蜺。",
                "三门临苦县。",
                "九井对灵溪盛丹须竹节。",
                "量药用力圭。",
                "石似临卭芋。",
                "芝如封禅泥。",
                "毻毛新鹄小。",
                "盘根古树低。",
                "野戍孤烟起。",
                "春山百鸟啼。",
                "路有三千别。",
                "途经七圣迷。",
                "唯当别关吏。",
                "直向流沙西。"
            ]
        },
        {
            "title": "奉和阐弘二教应诏诗",
            "content": [
                "五明教已设。",
                "三元法复开。",
                "鱼山将鹤岭。",
                "清梵两边来。",
                "香烟聚为塔。",
                "花雨积成台。",
                "空心论佛性。",
                "贞气辨仙才。",
                "露盘高掌滴。",
                "风乌平翅回。",
                "无劳问待诏。",
                "自识昆明灰。"
            ]
        },
        {
            "title": "见征客始还遇猎诗",
            "content": [
                "贰师新受诏。",
                "长平正凯归。",
                "犹言乘战马。",
                "未得解戎衣。",
                "上林遇逐猎。",
                "宜春蹔合围。",
                "汉帝熊犹愤。",
                "秦王雉更飞。",
                "故人迎惜问。",
                "念旧始依依。",
                "河边一片石。",
                "不复肯支机。"
            ]
        },
        {
            "title": "侍从徐国公殿下军行诗",
            "content": [
                "八风占阵气。",
                "六甲候兵韬。",
                "置府仍张幕。",
                "麾军即秉旄。",
                "长旗临广武。",
                "烽火照成皐。",
                "巡寒重挟纩。",
                "酌水胜单醪。",
                "阵后云逾直。",
                "兵深星转高。",
                "电焰驱龙马。",
                "山精镂宝刀。",
                "塞逈翻榆叶。",
                "关寒落鴈毛。",
                "既得从神武。",
                "何须念久劳。"
            ]
        },
        {
            "title": "奉和赵王途中五韵诗",
            "content": [
                "飘飘映车幕。",
                "出没望连旗。",
                "度云还翊阵。",
                "回风即送师。",
                "峡路沙如月。",
                "山峰石似眉。",
                "村桃拂红粉。",
                "岸柳被青丝。",
                "锦城遥可望。",
                "回鞍念此时。"
            ]
        },
        {
            "title": "和赵王送峡中军诗",
            "content": [
                "楼船聊习战。",
                "白羽试撝军。",
                "山城对却月。",
                "岸阵抵平云。",
                "赤虵悬弩影。",
                "流星抱剑文。",
                "胡笳遥警夜。",
                "塞马暗嘶羣。",
                "客行明月峡。",
                "猿声不何闻。"
            ]
        },
        {
            "title": "从驾观讲武诗",
            "content": [
                "校战出长杨。",
                "兵栏入鬬场。",
                "置阵横云起。",
                "开营鴈翼张。",
                "门嫌磁石碍。",
                "马畏铁菱伤。",
                "龙渊触牛斗。",
                "繁弱骇天狼。",
                "落星奔骥騄。",
                "浮云上骕骦。",
                "急风吹战鼓。",
                "高尘拥贝装。",
                "骇猿时落木。",
                "惊鸿屡断行。",
                "树寒条更直。",
                "山枯菊转芳。",
                "豹略推全胜。",
                "龙图揖所长。",
                "小臣欣寓目。",
                "还知奉会昌。"
            ]
        },
        {
            "title": "同州还诗",
            "content": [
                "赤岸绕新村。",
                "青城临绮门。",
                "范雎新入相。",
                "穰侯始蕃。",
                "上林催猎响。",
                "河桥争渡喧。",
                "窜雉飞横涧。",
                "藏狐入断原。",
                "将军高宴晚。",
                "来过青竹园。"
            ]
        },
        {
            "title": "入彭城馆诗",
            "content": [
                "襄君前建国。",
                "项氏昔棱威。",
                "鶃飞伤楚战。",
                "鸡鸣悲汉围。",
                "年代殊氓俗。",
                "风云更盛衰。",
                "水流浮磬动。",
                "山喧双翟飞。",
                "夏余花欲尽。",
                "秋近燕将稀。",
                "槐庭垂绿穗。",
                "莲浦落红衣。",
                "徒知日云暮。",
                "不见舞雩归。"
            ]
        },
        {
            "title": "将命至邺诗",
            "content": [
                "大国修聘礼。",
                "亲邻自此敦。",
                "张旜事原隰。",
                "负扆报成言。",
                "西过犯风露。",
                "北指度轘辕。",
                "交欢值公子。",
                "展礼觌王孙。",
                "何以誉嘉树。",
                "徒欣赋采蘩。",
                "四牢盈折俎。",
                "三献满罍樽。",
                "人臣无境外。",
                "何由欣此言。",
                "风俗既殊阻。",
                "山河不复论。",
                "无因旅南馆。",
                "空欲祭西门。",
                "眷然惟此别。",
                "夙期幸共存。"
            ]
        },
        {
            "title": "拟咏怀诗 十",
            "content": [
                "悲歌度燕水。",
                "弭节出阳关。",
                "李陵从此去。",
                "荆卿不复还。",
                "故人形影灭。",
                "音书两俱绝。",
                "遥看塞北云。",
                "悬想关山雪。",
                "游子河梁上。",
                "应将苏武别。"
            ]
        },
        {
            "title": "将命至邺酬祖正员诗",
            "content": [
                "我皇临九有。",
                "声教洎无堤。",
                "兴文盛礼乐。",
                "偃武息氓黎。",
                "承乏驱骐骥。",
                "旌旗事琬珪。",
                "古碑文字尽。",
                "荒城年代迷。",
                "被陇文瓜熟。",
                "交塍香穗低。",
                "投琼实有慰。",
                "报李更无蹊。"
            ]
        },
        {
            "title": "任洛州酬薛文学见赠别诗",
            "content": [
                "子居河之曲。",
                "英彦本连踪。",
                "盐形或变虎。",
                "鼎气乍成龙。",
                "若人承载德。",
                "宫墙定数重。",
                "五衢开辩路。",
                "四照起文烽。",
                "曰余滥推毂。",
                "民愿始天从。",
                "上洛分都尉。",
                "弘农开附庸。",
                "羊肠连九阪。",
                "熊耳对双峯。",
                "白石仙人芋。",
                "青林隐士松。",
                "北梁送孙楚。",
                "西堤别葛龚。",
                "故人倘书札。",
                "黎阳土足封。"
            ]
        },
        {
            "title": "正旦上司宪府诗",
            "content": [
                "诘旦启门栏。",
                "繁辞涌笔端。",
                "苍鹰下狱吏。",
                "獬豸饰刑官。",
                "司朝引玉节。",
                "盟载捧珠盘。",
                "穷纪星移次。",
                "归余律未殚。",
                "雪高三尺厚。",
                "冰深一丈寒。",
                "短笋犹埋竹。",
                "香心未起兰。",
                "孟门久走路。",
                "扶摇忽上抟。",
                "栖乌还得府。",
                "弃马复归拦。",
                "荣华名义重。",
                "虚薄报恩难。",
                "枚乘还起疾。",
                "贡禹遂弹冠。",
                "方垂莲叶剑。",
                "未用竹根丹。",
                "一知悬象法。",
                "谁思垂钓竿。"
            ]
        },
        {
            "title": "伏闻游猎诗",
            "content": [
                "虞旗喜旦晴。",
                "猎马向山横。",
                "石关鱼贯上。",
                "山梁鴈翅行。",
                "雪平寻兔迹。",
                "林藂听雉声。",
                "马嘶山谷响。",
                "弓寒桑柘鸣。",
                "闻弦鸟自落。",
                "望火兽空惊。",
                "无风树即正。",
                "不冻水还平。",
                "谁知茂陵下。",
                "愿入雎阳城。"
            ]
        },
        {
            "title": "谨赠司寇淮南公诗",
            "content": [
                "危邦久乱德。",
                "天策始乘机。",
                "九河闻誓众。",
                "千里见连旗。",
                "虢亡垂棘返。",
                "齐平宝鼎归。",
                "久弊风尘俗。",
                "殊劳关塞衣。",
                "绊骥还千里。",
                "垂鹏更九飞。",
                "犹怜马齿进。",
                "应念节旄稀。",
                "回轩入故里。",
                "园柳始依依。",
                "旧竹侵行径。",
                "新桐益几围。",
                "寒谷梨应重。",
                "秋林栗更肥。",
                "美酒还参圣。",
                "雕文本入微。",
                "促歌迎赵瑟。",
                "游弦召楚妃。",
                "小人司刺举。",
                "明扬实滥吹。",
                "南部治都尉。",
                "军谋假建威。",
                "商山隐士石。",
                "丹水凤凰矶。",
                "野亭长被马。",
                "山城早掩扉。",
                "传呼拥绛节。",
                "交戟映彤闱。",
                "遂今忘楚操。",
                "何但食周薇。",
                "三十六水变。",
                "四十九条非。",
                "丹灶风烟歇。",
                "年齢蒲柳衰。",
                "同僚敢不尽。",
                "畴日惧难追。"
            ]
        },
        {
            "title": "上益州上柱国赵王诗 二",
            "content": [
                "寂寞岁阴穷。",
                "苍茫云貌同。",
                "鹤毛飘乱雪。",
                "车毂转飞蓬。",
                "鴈归知向暖。",
                "鸟巢解背风。",
                "寒沙两岸白。",
                "猎火一山红。",
                "愿想悬鹑弊。",
                "时嗟陋巷空。"
            ]
        },
        {
            "title": "上益州上柱国赵王诗 一",
            "content": [
                "铜梁影棠树。",
                "石镜写褰帷。",
                "两江如渍锦。",
                "双峰似画眉。",
                "穿荷低晚盖。",
                "衰柳挂残丝。",
                "风流盛儒雅。",
                "泉涌富文词。",
                "无因同子淑。",
                "暂得侍临淄。"
            ]
        },
        {
            "title": "奉报穷秋寄隐士诗",
            "content": [
                "王倪逢啮缺。",
                "桀溺偶长沮。",
                "藜床负日卧。",
                "麦陇带经锄。",
                "自然曲木几。",
                "无名科斗书。",
                "聚花聊饲雀。",
                "穿池试养鱼。",
                "小村治涩路。",
                "低田补坏渠。",
                "秋水牵沙落。",
                "寒藤抱树疎。",
                "空枉平原骑。",
                "来过仲蔚庐。"
            ]
        },
        {
            "title": "奉报寄洛州诗",
            "content": [
                "舟师会孟津。",
                "甲子阵东邻。",
                "雷辕惊战鼓。",
                "剑室动金神。",
                "幕府风云气。",
                "军门关塞人。",
                "长旍析鸟羽。",
                "合甲抱犀鳞。",
                "星芒一丈焰。",
                "月晕七重轮。",
                "黎阳水稍渌。",
                "官渡柳应春。",
                "无庸奉天睠。",
                "驱传牧南秦。",
                "繁词劳简牍。",
                "杂俗弊风尘。",
                "上洛逢都尉。",
                "商山见逸民。",
                "留滞终南下。",
                "唯当一史臣。"
            ]
        },
        {
            "title": "和宇文京兆游田诗",
            "content": [
                "小苑禁门开。",
                "长杨猎客来。",
                "悬知画眉罢。",
                "走马向章台。",
                "涧寒泉反缩。",
                "山晴云倒回。",
                "熊饥自舐掌。",
                "鴈惊独衔枚。",
                "美酒余杭醉。",
                "芙蓉即奉杯。"
            ]
        },
        {
            "title": "游山诗",
            "content": [
                "聊登玄圃殿。",
                "更上增城山。",
                "不知高几里。",
                "低头看世间。",
                "唱歌云欲聚。",
                "弹琴鹤欲舞。",
                "涧底百重花。",
                "山根一片雨。",
                "婉婉藤倒垂。",
                "亭亭松直竖。"
            ]
        },
        {
            "title": "和宇文内史春日游山诗",
            "content": [
                "游客值春辉。",
                "金鞍上翠微。",
                "风逆花迎面。",
                "山深云湿衣。",
                "鴈持一足倚。",
                "猿将两臂飞。",
                "戍楼侵岭路。",
                "山村落猎围。",
                "道士封君达。",
                "仙人丁令威。",
                "煮丹于此地。",
                "居然未肯归。"
            ]
        },
        {
            "title": "陪驾幸终南山和宇文内史诗",
            "content": [
                "玉山乘四载。",
                "瑶池宴八龙。",
                "鼋桥浮少海。",
                "鹄盖上中峰。",
                "飞狐横塞路。",
                "白马当河冲。",
                "水奠三川石。",
                "山封五树松。",
                "长虹双瀑布。",
                "圆阙两芙蓉。",
                "戍楼鸣夕鼓。",
                "山寺响晨钟。",
                "新蒲节转促。",
                "短笋箨犹重。",
                "树宿含樱鸟。",
                "花留酿蜜蜂。",
                "迎风下列缺。",
                "洒酒召昌容。",
                "且欣陪北上。",
                "方欲待东封。"
            ]
        },
        {
            "title": "奉和泛江诗",
            "content": [
                "春江下白帝。",
                "画舸向黄牛。",
                "锦缆回沙碛。",
                "兰桡避荻洲。",
                "湿花随水泛。",
                "空巢逐树流。",
                "建平船姊女=木}下。",
                "荆门战舰浮。",
                "岸社多乔木。",
                "山城足逈楼。",
                "日落江风静。",
                "龙吟回上游。"
            ]
        },
        {
            "title": "燕歌行",
            "content": [
                "代北云气昼昏昏。",
                "千里飞蓬无复根。",
                "寒鴈嗈嗈渡辽水。",
                "桑叶纷纷落蓟门。",
                "晋阳山头无箭竹。",
                "疎勒城中乏水源。",
                "属国征戍久离居。",
                "阳关音信绝能疎。",
                "原得鲁连飞一箭。",
                "持寄思归燕将书。",
                "渡辽本自有将军。",
                "寒风萧萧生水纹。",
                "妾惊甘泉足烽火。",
                "君讶渔阳少阵云。",
                "自从将军出细柳。",
                "荡子空床难独守。",
                "盘龙明镜饷秦嘉。",
                "辟恶生香寄韩寿。",
                "春分燕来能几日。",
                "二月蚕眠不复久。",
                "洛阳游丝百丈连。",
                "黄河春冰千片穿。",
                "桃花颜色好如马。",
                "榆筴新开巧似钱。",
                "蒲桃一杯千日醉。",
                "无事九转学神仙。",
                "定取金丹作几服。",
                "能令华表得千年。"
            ]
        },
        {
            "title": "乌夜啼",
            "content": [
                "促柱繁弦非子夜。",
                "歌声舞态异前溪。",
                "御史府中何处宿。",
                "洛阳城头那得栖。",
                "弹琴蜀郡卓家女。",
                "织锦秦川窦氏妻。",
                "讵不自惊长泪落。",
                "到头啼乌恒夜啼。"
            ]
        },
        {
            "title": "舞媚娘",
            "content": [
                "朝来户前照镜。",
                "含笑盈盈自看。",
                "眉心浓黛直点。",
                "额角轻黄细安。",
                "秪疑落花慢去。",
                "复道春风不还。",
                "少年唯有欢乐。",
                "饮酒那得留残。"
            ]
        },
        {
            "title": "怨歌行",
            "content": [
                "家住金陵县前。",
                "嫁得长安少年。",
                "回头望乡泪落。",
                "不知何处天边。",
                "胡尘几日应尽。",
                "汉月何时更圆。",
                "为君能歌此曲。",
                "不觉心随断弦。"
            ]
        },
        {
            "title": "同卢记室从军诗",
            "content": [
                "河图论阵气。",
                "金匮辨星文。",
                "地中鸣鼓角。",
                "天上下将军。",
                "函犀恒七属。",
                "络铁本千羣。",
                "飞梯聊度绛。",
                "合弩暂凌汾。",
                "寇阵先中断。",
                "妖营即两分。",
                "连烽对岭度。",
                "嘶马隔河闻。",
                "箭飞如疾雨。",
                "城崩似坏云。",
                "英王于此战。",
                "何用武安君。"
            ]
        },
        {
            "title": "乌夜啼",
            "content": [
                "桂树悬知远。",
                "风竿讵肯低。",
                "独怜明月夜。",
                "孤飞犹未栖。",
                "虎贲谁见惜。",
                "御史讵相携。",
                "虽言入弦管。",
                "终是曲中啼。"
            ]
        },
        {
            "title": "道士步虚词 十",
            "content": [
                "麟洲一海阔。",
                "玄圃半天高。",
                "浮丘迎子晋。",
                "若士避卢敖。",
                "经飡林卢李。",
                "旧食绥山桃。",
                "成丹须竹节。",
                "刻髓用芦刀。",
                "无妨隐士去。",
                "即是贤人逃。"
            ]
        },
        {
            "title": "道士步虚词 九",
            "content": [
                "地境阶基远。",
                "天窗影迹深。",
                "碧玉成双树。",
                "空青为一林。",
                "鹄巢堪炼石。",
                "蜂房得煮金。",
                "汉武多骄慢。",
                "淮南不小心。",
                "蓬莱入海底。",
                "何处可追寻。"
            ]
        },
        {
            "title": "道士步虚词 八",
            "content": [
                "北阙临玄水。",
                "南宫生绛云。",
                "龙泥印玉策。",
                "大火炼真文。",
                "上元风雨散。",
                "中天歌吹分。",
                "灵驾千寻上。",
                "空香万里闻。"
            ]
        },
        {
            "title": "道士步虚词 七",
            "content": [
                "道生乃太乙。",
                "守静即玄根。",
                "中和炼九气。",
                "甲子谢三元。",
                "居心受善水。",
                "教学重香园。",
                "凫留报关吏。",
                "鹤去画城门。",
                "更以忻无迹。",
                "还来寄绝言。"
            ]
        },
        {
            "title": "道士步虚词 六",
            "content": [
                "无名万物始。",
                "有道百灵初。",
                "寂绝乘丹气。",
                "玄明上玉虚。",
                "三元随建节。",
                "八景逐回舆。",
                "赤凤来衔玺。",
                "青鸟入献书。",
                "坏机仍成机。",
                "枯鱼还作鱼。",
                "栖心浴日馆。",
                "行乐止云墟。"
            ]
        },
        {
            "title": "道士步虚词 五",
            "content": [
                "洞灵尊上德。",
                "虞石会明真。",
                "要妙思玄牝。",
                "虚无养谷神。",
                "丹丘乘翠凤。",
                "玄圃御斑麟。",
                "移棃付苑吏。",
                "种杏乞山人。",
                "自此逢何世。",
                "从今复几春。",
                "海无三尺水。",
                "山成数寸尘。"
            ]
        },
        {
            "title": "道士步虚词 四",
            "content": [
                "凝真天地表。",
                "绝想寂寥前。",
                "有象犹虚豁。",
                "忘形本自然。",
                "开经壬子世。",
                "值道甲申年。",
                "回云随舞曲。",
                "流水逐歌弦。",
                "石髓香如饭。",
                "芝房脆似莲。",
                "停鸾燕瑶水。",
                "归路上鸿天。"
            ]
        },
        {
            "title": "道士步虚词 三",
            "content": [
                "归心游太极。",
                "回向入无名。",
                "五香芬紫府。",
                "千灯照赤城。",
                "凤林采珠实。",
                "龙山种玉荣。",
                "夏簧三舌响。",
                "春钟九乳鸣。",
                "绛河应远别。",
                "黄鹄来相迎。"
            ]
        },
        {
            "title": "道士步虚词 二",
            "content": [
                "东明九芝盖。",
                "北烛五云车。",
                "飘飖入倒景。",
                "出没上烟霞。",
                "春泉下玉溜。",
                "青鸟向金华。",
                "汉帝看桃核。",
                "齐侯问枣花。",
                "上元应送酒。",
                "来向蔡经家。"
            ]
        },
        {
            "title": "道士步虚词 一",
            "content": [
                "浑成空教立。",
                "元始正图开。",
                "赤玉灵文下。",
                "朱陵真气来。",
                "中天九龙馆。",
                "倒景八风台。",
                "云度弦歌响。",
                "星移空殿回。",
                "青衣上少室。",
                "童子向蓬莱。",
                "逍遥闻四会。",
                "倐忽度三灾。"
            ]
        },
        {
            "title": "结客少年场行",
            "content": [
                "结客少年场。",
                "春风满路香。",
                "歌撩李都尉。",
                "果掷潘河阳。",
                "隔花遥劝酒。",
                "就水更移床。",
                "今年喜夫壻。",
                "新拜羽林郎。",
                "定知刘碧玉。",
                "偷嫁汝南王。"
            ]
        },
        {
            "title": "出自蓟北门行",
            "content": [
                "蓟门还北望。",
                "役役尽伤情。",
                "关山连汉月。",
                "陇水向秦城。",
                "笳寒芦叶脆。",
                "弓冻纻弦鸣。",
                "梅林能止渴。",
                "复姓可防兵。",
                "将军朝挑战。",
                "都护夜巡营。",
                "燕山犹有石。",
                "须勒几人名。"
            ]
        },
        {
            "title": "昭君辞应诏",
            "content": [
                "敛眉光禄塞。",
                "还望夫人城。",
                "片片红颜落。",
                "双双泪眼生。",
                "冰河牵马渡。",
                "雪路抱鞍行。",
                "胡风入骨冷。",
                "夜月照心明。",
                "方调琴上曲。",
                "变入胡笳声。"
            ]
        },
        {
            "title": "王昭君",
            "content": [
                "拭啼辞戚里。",
                "回顾望昭阳。",
                "镜失菱花影。",
                "钗除却月梁。",
                "围腰无一尺。",
                "垂泪有千行。",
                "绿衫承马汗。",
                "红袖拂秋霜。",
                "别曲真多恨。",
                "哀弦须更张。"
            ]
        },
        {
            "title": "对酒歌",
            "content": [
                "春水望桃花。",
                "春洲藉芳杜。",
                "琴从绿珠借。",
                "酒就文君取。",
                "牵马向渭桥。",
                "日曝山头脯。",
                "山简接罒/离}倒。",
                "王戎如意舞。",
                "筝鸣金谷园。",
                "笛韵平阳坞。",
                "人生一百年。",
                "欢笑惟三五。",
                "何处觅钱刀。",
                "求为洛阳贾。"
            ]
        },
        {
            "title": "咏梅花",
            "content": [
                "常年腊月半，已觉梅花阑。",
                "不信今春晚，俱来雪里看。",
                "树动悬冰落，枝高出手寒。",
                "早知觅不见，真悔著衣单。"
            ]
        },
        {
            "title": "重别周尚书",
            "content": [
                "阳关万里道，",
                "不见一人归。",
                "惟有河边雁，",
                "秋来南向飞。"
            ]
        },
        {
            "title": "咏怀",
            "content": [
                "周王逢郑忿，",
                "楚后值秦冤。",
                "梯冲已鹤列，",
                "冀马忽云屯。",
                "武安檐瓦振，",
                "昆阳猛兽奔。",
                "流星夕照镜，",
                "烽火夜烧原。",
                "古狱饶冤气，",
                "空亭多枉魂。",
                "天道或可问，",
                "微兮不忍言。"
            ]
        },
        {
            "title": "咏怀",
            "content": [
                "榆关断音信，",
                "汉使绝经过。",
                "胡笳落泪曲，",
                "羌笛断肠歌。",
                "纤腰减束素，",
                "别泪损横波。",
                "恨心终不歇，",
                "红颜无复多。",
                "枯木期填海，",
                "青山望断河。"
            ]
        },
        {
            "title": "咏怀",
            "content": [
                "摇落秋为气，",
                "凄凉多怨情。",
                "啼枯湘水竹，",
                "哭坏杞梁城。",
                "天亡遭愤战，",
                "日蹙值愁兵。",
                "直虹朝映垒，",
                "长星夜落营。",
                "楚歌饶恨曲，",
                "南风多死声。",
                "眼前一杯酒，",
                "谁论身后名。"
            ]
        },
        {
            "title": "咏怀",
            "content": [
                "日色临平乐，",
                "风光满上兰。",
                "南国美人去，",
                "东家枣树完。",
                "抱松伤别鹤，",
                "向镜绝孤鸾。",
                "不言登陇首，",
                "唯得望长安。"
            ]
        },
        {
            "title": "咏怀",
            "content": [
                "楚材称晋用，",
                "秦臣即赵冠。",
                "离宫延子产，",
                "羁旅接陈完。",
                "寓卫非所寓，",
                "安齐独未安。",
                "雪泣悲去鲁，",
                "凄然忆相韩。",
                "唯彼穷途恸，",
                "知余行路难。"
            ]
        },
        {
            "title": "咏怀",
            "content": [
                "畴昔国土遇，",
                "生平知己恩。",
                "直言珠可吐，",
                "宁知炭欲吞。",
                "一顾重尺璧，",
                "千金轻一言。",
                "悲伤刘孺子，",
                "凄怆史皇孙。",
                "无因同武骑，",
                "归守霸陵园。"
            ]
        },
        {
            "title": "杨柳歌",
            "content": [
                "河边杨柳百丈枝，",
                "别有长条踠地垂。",
                "河水冲激根株危，",
                "倏忽河中风浪吹。",
                "可怜巢里凤凰儿，",
                "无故当年生别离。",
                "流槎一去上天池，",
                "织女支机当见随。",
                "谁言从来荫数国，",
                "直用东南一小枝。",
                "昔日公子出南皮，",
                "何处相寻玄武陂。",
                "骏马翩翩西北驰，",
                "左右弯弧仰月支。",
                "连钱障泥渡水骑，",
                "白玉手板落盘螭。",
                "君言丈夫无意气，",
                "试问燕山那得碑。",
                "凤凰新管萧史吹，",
                "朱鸟春窗玉女窥。",
                "衔云酒杯赤玛瑙，",
                "照日食螺紫琉璃。",
                "百年霜露奄离披，",
                "一旦功名不可为。",
                "定是怀王作计误，",
                "无事翻复用张仪。",
                "不如饮酒高阳池，",
                "日暮归时倒接离。",
                "武昌城下谁见移，",
                "官渡营前那可知。",
                "独忆飞絮鹅毛下，",
                "非复青丝马尾垂。",
                "欲与梅花留一曲，",
                "共将长笛管中吹。"
            ]
        },
        {
            "title": "望渭水",
            "content": [
                "树似新亭岸，沙如龙尾湾。",
                "犹言吟溟浦，应有落帆归。"
            ]
        },
        {
            "title": "寄王琳",
            "content": [
                "玉关道路远，",
                "金陵信使疏。",
                "独下千行泪，",
                "开君万里书。"
            ]
        },
        {
            "title": "和侃法师",
            "content": [
                "秦关望楚路，",
                "灞岸想江潭。",
                "几人应落泪，",
                "看君马向南。"
            ]
        },
        {
            "title": "奉和山池",
            "content": [
                "乐宫多暇豫，望苑暂回舆。",
                "鸣笳陵绝浪，飞盖历通渠。",
                "桂亭花未落，桐门叶半疏。",
                "荷风惊浴鸟，桥影聚行鱼。",
                "日落含山气，云归带雨余。"
            ]
        }
    ]
}