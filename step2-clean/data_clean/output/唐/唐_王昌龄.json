{
    "dynasty": "唐",
    "author": "王昌龄",
    "intro": "王昌龄，字少伯，京兆人。登开元十五年进士第，补秘书省校书郎。二十二年，中宏词科，调汜水尉，迁江宁丞。晚节不护细行，贬龙标尉卒。昌龄诗绪密而思清，与高適、王之涣齐名，时谓王江宁。集六卷，今编诗四卷。",
    "items": [
        {
            "title": "与张折冲游耆(门者)寺",
            "content": [
                "释子弥天秀，将军武库才。",
                "横行塞北尽，独步汉南来。",
                "贝叶金传口，山楼作赋开。",
                "国君振嘉藻，江楚气雄哉。"
            ]
        },
        {
            "title": "旅望　[一作李颀诗]",
            "content": [
                "白花原头望京师，黄河水流无尽时。",
                "穷秋旷野人行绝，马首东来知是谁？"
            ]
        },
        {
            "title": "采莲曲二首",
            "content": [
                "吴姬越艳楚王妃，争弄莲舟水湿衣。",
                "来时浦口花迎入，采罢江头月送归。",
                "",
                "荷叶罗裙一色裁，芙蓉向脸两边开。",
                "乱入池中看不见，闻歌始觉有人来。"
            ]
        },
        {
            "title": "从军行七首",
            "content": [
                "烽火城西百尺楼，黄昏独上海风秋。",
                "更吹羌笛关山月，无那金闺万里愁。",
                "",
                "",
                "琵琶起舞换新声，总是关山旧别情。",
                "撩乱边愁听不尽，高高秋月照长城。",
                "",
                "",
                "关城榆叶早疏黄，日暮云沙古战场。",
                "表请回军掩尘骨，莫教兵士哭龙荒。",
                "",
                "青海长云暗雪山，孤城遥望玉门关。",
                "黄沙北战穿金甲，不破楼兰终不还。",
                "",
                "",
                "大漠风尘日色昏，红旗半卷出辕门。",
                "前军夜战洮河北，已报生擒吐谷浑。",
                "",
                "胡瓶落膊紫薄汗，碎叶城西秋月团。",
                "明敕星驰封宝剑，辞君一夜取楼兰。",
                "",
                "玉门山嶂几千重，山北山南总是烽。",
                "人依远戍须看火，马踏深山不见踪。"
            ]
        },
        {
            "title": "夏日花萼楼(酉甫)宴应制",
            "content": [
                "土德三元正，尧心万国同。",
                "汾阴备冬礼，长乐应和风。",
                "赐庆垂天泽，流欢旧诸宫。",
                "楼台生海上，箫鼓出天中。",
                "雾晓筵初接，宵长曲未终。",
                "雨随青幕合，月照舞罗空。",
                "玉陛分朝列，文章发圣聪。",
                "愚臣忝书赋，歌咏颂丝桐。"
            ]
        },
        {
            "title": "遇薛明府谒聪上人　[一作孟浩然诗。]",
            "content": [
                "欣逢柏梁故，共谒聪公禅。",
                "石室无人到，绳床见虎眠。",
                "阴崖常抱雪，枯涧为生泉。",
                "出处虽云异，同欢在法筵。"
            ]
        },
        {
            "title": "乌栖曲　[一作李端诗]",
            "content": [
                "白马逐朱车，黄昏入狭邪。",
                "柳树鸟争枝，争枝未得飞上屋。",
                "东房少妇婿从军，每听乌啼知夜分。"
            ]
        },
        {
            "title": "赠宇文中丞　[一作畅当诗]",
            "content": [
                "仆本濩落人，辱当州郡使。",
                "量力颇及早，谢归今即已。",
                "萧萧若凌虚，衿带顷消靡。",
                "车服卒然来，涔阳作游子。",
                "郁郁寡开颜，默默独行李。",
                "忽逢平生友，一笑方在此。",
                "秋清宁风日，楚思浩云水。",
                "为语弋林者，冥冥鸿远矣。"
            ]
        },
        {
            "title": "送东林廉上人归庐山　[一作刘慎虚诗]",
            "content": [
                "石溪流已乱，苔径人渐微。",
                "日暮东林下，山僧还独归。",
                "昔为庐峰意，况与远公违。",
                "道性深寂寞，世情多是非。",
                "会寻名山去，岂复望清辉。"
            ]
        },
        {
            "title": "酬鸿胪裴主簿雨后北楼见赠　[一作高适诗]",
            "content": [
                "暮霞照新晴，归云犹相逐。有怀晨昏暇，想见登眺目。",
                "问礼侍彤襜，题诗访茅屋。高楼多古今，陈事满陵谷。",
                "地久微子封，台馀孝王筑。裴回顾霄汉，豁达俯川陆。",
                "远水对孤城，长天向乔木。公门何清静，列戟森已肃。",
                "不叹携手稀，常思著鞭速。终当拂羽翰，轻举随鸿鹄。"
            ]
        },
        {
            "title": "宿灞上寄侍御(王与)弟",
            "content": [
                "独饮灞上亭，寒山青门外。长云骤落日，桑枣寂已晦。",
                "古人驱驰者，宿此凡几代。佐邑由东南，岂不知进退。",
                "吾宗秉全璞，楚得璆琳最。茅山就一征，柏署起三载。",
                "道契非物理，神交无留碍。知我沧溟心，脱略腐儒辈。",
                "孟冬銮舆出，阳谷群臣会。半夜驰道喧，五侯拥轩盖。",
                "是时燕齐客，献术蓬瀛内。甚悦我皇心，得与王母对。",
                "贱臣欲干谒，稽首期殒碎。哲弟感我情，问易穷否泰。",
                "良马足尚踠，宝刀光未淬。昨闻羽书飞，兵气连朔塞。",
                "诸将多失律，庙堂始追悔。安能召书生，愿得论要害。",
                "戎夷非草木，侵逐使狼狈。虽有屠城功，亦有降虏辈。",
                "兵粮如山积，恩泽如雨霈。羸卒不可兴，碛地无足爱。",
                "若用匹夫策，坐令军围溃。不费黄金资，宁求白璧赉。",
                "明主忧既远，边事亦可大。荷宠务推诚，离言深慷慨。",
                "霜摇直指草，烛引明光珮。公论日夕阻，朝廷蹉跎会。",
                "孤城海门月，万里流光带。不应百尺松，空老钟山霭。"
            ]
        },
        {
            "title": "为张(亻贵)赠阎使臣",
            "content": [
                "哀哀献玉人，楚国同悲辛。",
                "泣尽继以血，何由辨其真。",
                "赖承琢磨惠，复使光辉新。",
                "犹畏谗口疾，弃之如埃尘。"
            ]
        },
        {
            "title": "同从弟南斋玩月忆山阴崔少府",
            "content": [
                "高卧南斋时，开帷月初吐。",
                "清辉澹水木，演漾在窗户。",
                "荏苒几盈虚，澄澄变今古。",
                "美人清江畔，是夜越吟苦。",
                "千里共如何，微风吹兰杜。"
            ]
        },
        {
            "title": "从军行（七首其六）",
            "content": [
                "胡瓶落膊紫薄汗，碎叶城西秋月团。",
                "明敕星驰封宝剑，辞君一夜取楼兰。"
            ]
        },
        {
            "title": "从军行（七首其三）",
            "content": [
                "关城榆叶早疏黄，日暮云沙古战场。",
                "表请回军掩尘骨，莫教兵士哭龙荒。",
                ""
            ]
        },
        {
            "title": "从军行（七首其二）",
            "content": [
                "琵琶起舞换新声，总是关山旧别情。",
                "撩乱边愁听不尽，高高秋月照长城。",
                ""
            ]
        },
        {
            "title": "上马当山神",
            "content": [
                "青骢一匹昆仑牵，奏上大王不取钱。",
                "直为猛风波滚骤，莫怪昌龄不下船。"
            ]
        },
        {
            "title": "句",
            "content": [
                "朝荐抱良策，独倚江城楼。",
                "昨从金陵邑，远谪沅溪滨。",
                "娟魄已三孕。。",
                "驾幸温泉日，严霜子月初。",
                "长亭酒未醒，千里风动地。",
                "苍荻寒沧江，石头岸边饮。",
                "天仗森森练雪凝，身骑铁骢自臂鹰。"
            ]
        },
        {
            "title": "送李五",
            "content": [
                "玉碗金罍倾送君，江西日入起黄云。",
                "扁舟乘月暂来去，谁道沧浪吴楚分。"
            ]
        },
        {
            "title": "采练曲",
            "content": [
                "荷叶罗裙一色裁，",
                "芙蓉向脸两边开。",
                "乱入池中看不见，",
                "闻歌始觉有人来。"
            ]
        },
        {
            "title": "送人归江夏",
            "content": [
                "寒江绿水楚云深，莫道离忧迁远心。",
                "晓夕双帆归鄂渚，愁将孤月梦中寻。"
            ]
        },
        {
            "title": "别皇甫五",
            "content": [
                "溆浦潭阳隔楚山，离尊不用起愁颜。",
                "明祠灵响期昭应，天泽俱从此路还。"
            ]
        },
        {
            "title": "咏史",
            "content": [
                "荷畚至洛阳，杖策游北门。天下尽兵甲，豺狼满中原。",
                "明夷方遘患，顾我徒崩奔。自惭菲薄才，误蒙国士恩。",
                "位重任亦重，时危志弥敦。西北未及终，东南不可吞。",
                "进则耻保躬，退乃为触藩。叹息嵩山老，而后知其尊。"
            ]
        },
        {
            "title": "梁苑",
            "content": [
                "梁园秋竹古时烟，城外风悲欲暮天。",
                "万乘旌旗何处在，平台宾客有谁怜。"
            ]
        },
        {
            "title": "出塞",
            "content": [
                "骝马新跨白玉鞍，战罢沙场月色寒。",
                "城头铁鼓声犹振，匣里金刀血未干。"
            ]
        },
        {
            "title": "朝来曲",
            "content": [
                "月昃鸣珂动，花连绣户春。盘龙玉台镜，唯待画眉人。"
            ]
        },
        {
            "title": "芙蓉楼送辛渐二首",
            "content": [
                "寒雨连天夜入湖，平明送客楚山孤。",
                "洛阳亲友如相问，一片冰心在玉壶。",
                "丹阳城南秋海阴，丹阳城北楚云深。",
                "高楼送客不能醉，寂寂寒江明月心。"
            ]
        },
        {
            "title": "驾出长安（一作宋之问诗）",
            "content": [
                "圣德超千古，皇风扇九围。天回万象出，驾动六龙飞。",
                "淑气来黄道，祥云覆紫微。太平多扈从，文物有光辉。"
            ]
        },
        {
            "title": "奉赠张荆州",
            "content": [
                "祝融之峰紫云衔，翠如何其雪崭岩。邑西有路缘石壁，",
                "我欲从之卧穹嵌。鱼有心兮脱网罟，江无人兮鸣枫杉。",
                "王君飞舄仍未去，苏耽宅中意遥缄。",
                "第一百四十二卷"
            ]
        },
        {
            "title": "箜篌引",
            "content": [
                "卢谿郡南夜泊舟，夜闻两岸羌戎讴，其时月黑猿啾啾。",
                "微雨沾衣令人愁，有一迁客登高楼，不言不寐弹箜篌。",
                "弹作蓟门桑叶秋，风沙飒飒青冢头，将军铁骢汗血流。",
                "深入匈奴战未休，黄旗一点兵马收，乱杀胡人积如丘。",
                "疮病驱来配边州，仍披漠北羔羊裘，颜色饥枯掩面羞。",
                "眼眶泪滴深两眸，思还本乡食牦牛，欲语不得指咽喉。",
                "或有强壮能咿嚘，意说被他边将雠，五世属藩汉主留。",
                "碧毛毡帐河曲游，橐驼五万部落稠，敕赐飞凤金兜鍪。",
                "为君百战如过筹，静扫阴山无鸟投，家藏铁券特承优。",
                "黄金千斤不称求，九族分离作楚囚，深溪寂寞弦苦幽。",
                "草木悲感声飕飗，仆本东山为国忧，明光殿前论九畴。",
                "簏读兵书尽冥搜，为君掌上施权谋，洞晓山川无与俦。",
                "紫宸诏发远怀柔，摇笔飞霜如夺钩，鬼神不得知其由。",
                "怜爱苍生比蚍蜉，朔河屯兵须渐抽，尽遣降来拜御沟。",
                "便令海内休戈矛，何用班超定远侯，史臣书之得已不。"
            ]
        },
        {
            "title": "赠宇文中丞（本畅当诗）",
            "content": [
                "仆本濩落人，辱当州郡使。量力颇及早，谢归今即已。",
                "萧萧若凌虚，衿带顷消靡。车服卒然来，涔阳作游子。",
                "郁郁寡开颜，默默独行李。忽逢平生友，一笑方在此。",
                "秋清宁风日，楚思浩云水。为语弋林者，冥冥鸿远矣。"
            ]
        },
        {
            "title": "段宥厅孤桐",
            "content": [
                "凤凰所宿处，月映孤桐寒。槁叶零落尽，空柯苍翠残。",
                "虚心谁能见，直影非无端。响发调尚苦，清商劳一弹。"
            ]
        },
        {
            "title": "相和歌辞·长信怨",
            "content": [
                "金井梧桐秋叶黄，珠帘不卷夜来霜。",
                "金炉玉枕无颜色，卧听南宫清漏长。",
                "奉帚平明金殿开，暂将团扇共裴回。",
                "玉颜不及寒鸦色，犹带昭阳日影来。"
            ]
        },
        {
            "title": "录自《河岳英灵集》",
            "content": [
                "苍荻寒沧江，石头岸边饮。",
                "天仗森森练雪凝，身骑铁骢自臂鹰。"
            ]
        },
        {
            "title": "录自《海录碎事》",
            "content": [
                "驾幸温泉日，严霜子月初。",
                "长亭酒未醒，千里风动地。"
            ]
        },
        {
            "title": "还山贻湛法师",
            "content": [
                "幼闻无生理，常欲观此身。",
                "心迹罕兼逐，岖崎多在尘。",
                "晚途归旧壑，偶与支公邻。",
                "导以微妙法，结为清净因。",
                "烦恼业顿舍，山林情转阴。",
                "朝来问疑义，夕话得清真。",
                "墨妙称古绝，词华惊世人。",
                "禅房闭虚静，花药连冬春。",
                "平石藉琴砚，落泉洒衣巾。",
                "欲知冥灭意，朝夕海鸥驯。"
            ]
        },
        {
            "title": "秋思",
            "content": [
                "阏氏黄叶落，妾望自登台。",
                "月出碧云断，单于秋色来。",
                "胡兵沙塞合，汉使玉关回。",
                "征客无归日，空悲蕙草摧。"
            ]
        },
        {
            "title": "横吹曲辞·出塞",
            "content": [
                "秦时明月汉时关，万里长征人未还。",
                "但使龙城飞将在，不教胡马度阴山。",
                "白花垣上望京师，黄河水流无尽时。",
                "穷秋旷野行人绝，马首东来知是谁。"
            ]
        },
        {
            "title": "送乔林",
            "content": [
                "草绿小平津，花开一水滨。",
                "今君不得意，辜负帝乡春。",
                "口不言金帛，心常任屈伸。",
                "阮君唯饮酒，陶令肯羞贫。",
                "阳羡风流地，沧江避世人。",
                "菱歌五湖远，桂树八公邻。",
                "青鸟迎孤棹，白云随一身。",
                "潮从秣陵上，月映石头新。",
                "未可逃名利，应须在缙绅。",
                "汀洲芳杜色，劝尔暂垂纶。"
            ]
        },
        {
            "title": "奉酬睢阳路太守见贻之作",
            "content": [
                "盛才膺命世，高价动良时。",
                "帝简登藩翰，人和发咏思。",
                "神仙去华省，鸳鸯忆丹墀。",
                "清净能无事，优游即赋诗。",
                "江山纷想象，云物动葳蕤。",
                "逸气刘公干，玄言向子期。",
                "多惭汲引速，翻愧激昂迟。",
                "相马如何恨，登龙返自疑。",
                "风尘吏道迫，行迈旅心衰。",
                "拙疾徒为尔，穷愁欲问谁？",
                "秋风一片叶，朝镜数茎丝。",
                "州县甘无取，丘园悔莫追。",
                "琼瑶生箧笥，光景借茅茨。",
                "他日青霄里，犹应访所知。"
            ]
        },
        {
            "title": "与苏卢二员外期游丈八寺而苏不至因有此作",
            "content": [
                "共仰头陀行，能忘世谛情。",
                "回看双树阙，相去一牛鸣。",
                "法向空林说，心随宝地平。",
                "手巾花叠净，香帔稻畦成。",
                "问道邀同舍，相期宿化城。",
                "安知不来往，翻得似无生。"
            ]
        },
        {
            "title": "咏青",
            "content": [
                "雾辟天光远，春回日道临。",
                "草浓河畔色，槐结路旁阴。",
                "欲映君王史，先摽胄子襟。",
                "经明如何拾，自有致云心。"
            ]
        },
        {
            "title": "寒食卧疾喜李少府见寻",
            "content": [
                "弱冠早登龙，今来喜再逢。",
                "何知春月柳，犹忆岁寒松。",
                "烟火临寒食，笠歌达曙钟。",
                "喧喧斗鸡道，行乐羡朋从。"
            ]
        },
        {
            "title": "杂曲歌辞·少年行二首",
            "content": [
                "西陵侠年少，送客过长亭。青槐夹两路，白马如流星。",
                "闻道羽书急，单于寇井陉。气高轻赴难，谁顾燕山铭。",
                "走马还相寻，西楼下夕阴。结交期一剑，留意赠千金。",
                "高阁歌声远，重关柳色深。夜闲须尽醉，莫负百年心。"
            ]
        },
        {
            "title": "奉和卢明府九日岘山宴马二使君崔员外张郎中",
            "content": [
                "宇宙谁开辟，江山此郁盘。",
                "登临今古用，风俗岁时观。",
                "地理荆州分，天涯楚塞宽。",
                "百城今刺史，华省旧郎官。",
                "共美重阳节，俱怀落帽欢。",
                "酒邀彭泽载，琴辍武城弹。",
                "献寿先浮菊，寻幽或藉兰。",
                "烟虹铺藻翰，松竹挂衣冠。",
                "叔子神犹在，山公兴犹阑。",
                "尝闻骑马醉，还向习池看。"
            ]
        },
        {
            "title": "失题",
            "content": [
                "主家新邸第，相国旧池台。",
                "馆是招贤辟，楼因教囗囗。",
                "轩车人已散，箫管凤初来。",
                "今日龙门下，谁知文举才，"
            ]
        },
        {
            "title": "秋日",
            "content": [
                "反照入闾巷，忧来与谁语。",
                "古道无人行，秋风动禾黍。"
            ]
        },
        {
            "title": "与黄侍御北津泛舟",
            "content": [
                "津无蛟龙患，日夕常安流。本欲避骢马，何如同鹢舟。",
                "岂伊今日幸，曾是昔年游。莫奏琴中鹤，且随波上鸥。",
                "堤缘九里郭，山面百城楼。自顾躬耕者，才非管乐俦。",
                "闻君荐草泽，从此泛沧洲。"
            ]
        },
        {
            "title": "淇上酬薛据兼寄郭微（一作高適诗）",
            "content": [
                "自从别京华，我心乃萧索。十年守章句，万里空寥落。",
                "北上登蓟门，茫茫见沙漠。倚剑对风尘，慨然思卫霍。",
                "拂衣去燕赵，驱马怅不乐。天长沧洲路，日暮邯郸郭。",
                "酒肆或淹留，渔泽屡栖泊。独行备艰难，孰辞干鼎镬。",
                "皇情念淳古，时俗何浮薄。理道须任贤，安人在求瘼。",
                "故交负奇才，逸气包謇谔。隐轸经济策，纵横建安作。",
                "才望忽先鸣，风期无宿诺。飘飖劳州县，迢递限言谑。",
                "东驰眇贝丘，西顾弥虢略。淇水徒自深，浮云不堪托。",
                "吾谋适可用，天道岂辽廓。不然买山田，一身与耕凿。"
            ]
        },
        {
            "title": "梅道士水亭",
            "content": [
                "金刚波若傲吏非吏，名流即道流。",
                "隐居不可见，高论莫能酬。",
                "水接仙源近，山藏鬼谷幽。",
                "往来迷处所，花下问鱼舟。"
            ]
        },
        {
            "title": "寄是正字",
            "content": [
                "正字芸香阁，经过宛如昨。",
                "幽人竹桑园，归卧寂无喧。",
                "高鸟能择木，羝羊漫触藩。",
                "物情今已见，从此欲无言。"
            ]
        },
        {
            "title": "夜泊庐江闻故人在东林寺以诗寄之",
            "content": [
                "江路经庐阜，松门入虎溪。",
                "闻君寻寂乐，清夜宿招提。",
                "石镜山精怯，禅枝怖鸽栖。",
                "一澄如悟道，为照客心迷。"
            ]
        },
        {
            "title": "题净眼师房",
            "content": [
                "白鸽飞时日欲斜，禅房寂历饮香茶。",
                "倾人城，倾人国，斩新剃头青且黑。",
                "玉如意，金澡瓶，朱唇皓齿能诵经。",
                "吴音唤字更分明。",
                "日暮钟声相送出，袈裟挂着箔帘钉。"
            ]
        },
        {
            "title": "录自《文镜秘府论》",
            "content": [
                "与君远相知，不道云海深。《寄欢州》",
                "得罪由己招，本性易然诺。《见谴至伊水》",
                "黄叶乱秋雨，空斋愁暮心。《客舍秋霖呈席姨父》",
                "通经彼上人，无迹任勤苦。《题上人房》",
                "枫桥延海岸，客帆归富春。《送邬贲觐省江东》",
                "陵薮寒苍茫，登城遂怀古。《登城怀古》",
                "河口饯南客，进帆清江水。《送别》",
                "迁客又相送，风悲蝉更号。",
                "微雨随云收，蒙蒙傍山去。",
                "日夕辨灵药，空山松桂香。",
                "墟落有怀县，长烟溪树边。",
                "青桂花未吐，江中独鸣琴。",
                "还家望炎海，楚叶下秋水。"
            ]
        },
        {
            "title": "城旁",
            "content": [
                "降奚能骑射，战马百余匹。",
                "甲仗明寒川，霜囗囗囗囗。",
                "囗囗煞单于，薄暮红旗出。",
                "城旁粗少年，骤马垂长鞭。",
                "脱却囗囗囗，囗囗沦狄天。",
                "匈奴不敢出，漠北开尘烟。"
            ]
        },
        {
            "title": "又",
            "content": [
                "桑叶下墟落，鹍鸡鸣渚田。",
                "物情每衰极，吾道方渊然。"
            ]
        },
        {
            "title": "又",
            "content": [
                "眇默客子魂，倏铄川上晖。",
                "还云惨知暮，九月仍未归。"
            ]
        },
        {
            "title": "失题",
            "content": [
                "时与醉林壑，因之堕农桑。",
                "槐烟渐含夜，楼月深苍茫。"
            ]
        },
        {
            "title": "送别",
            "content": [
                "春江愁送君，蕙草生氤氲。",
                "醉后不能语，乡山雨纷纷。"
            ]
        },
        {
            "title": "从军行（七首其七）",
            "content": [
                "玉门山嶂几千重，山北山南总是烽。",
                "人依远戍须看火，马踏深山不见踪。"
            ]
        },
        {
            "title": "上侍御七兄",
            "content": [
                "天人俟明路，益稷分尧心。",
                "利器必先举，非贤安可任。",
                "吾兄执严宪，时佐能钓深。"
            ]
        },
        {
            "title": "留别",
            "content": [
                "秦林映陂水，雨过宛城西。",
                "留醉楚山别，阴云暮凄凄。"
            ]
        },
        {
            "title": "春怨",
            "content": [
                "音书杜绝白狼西，桃李无颜黄鸟啼。",
                "寒雁春深归去尽，出门肠断草萋萋。"
            ]
        },
        {
            "title": "河上老人歌",
            "content": [
                "河上老人坐古槎，合丹只用青莲花。",
                "至今八十如四十，口道沧溟是我家。"
            ]
        },
        {
            "title": "赠李侍御",
            "content": [
                "青冥孤云去，终当暮归山。",
                "志士杖苦节，何时见龙颜。"
            ]
        },
        {
            "title": "旅望",
            "content": [
                "白花原头望京师，黄河水流无尽时。",
                "穷秋旷野人行绝，马首东来知是谁？"
            ]
        },
        {
            "title": "送高三之桂林",
            "content": [
                "留君夜饮对潇湘，从此归舟客梦长。",
                "岭上梅花侵雪暗，归时还拂桂花香。"
            ]
        },
        {
            "title": "送姚司法归吴",
            "content": [
                "吴掾留觞楚郡心，洞庭秋雨海门阴。",
                "但令意远扁舟近，不道沧江百丈深。"
            ]
        },
        {
            "title": "上同州使君伯",
            "content": [
                "大贤本孤立，有时起丝纶。",
                "伯父自天禀，元功载生人。"
            ]
        },
        {
            "title": "送崔参军往龙溪",
            "content": [
                "龙溪只在龙标上，秋月孤山两相向。",
                "谴谪离心是丈夫，鸿恩共待春江涨。"
            ]
        },
        {
            "title": "武陵开元观黄炼师院三首",
            "content": [
                "松间白发黄尊师，童子烧香禹步时。",
                "欲访桃源入溪路，忽闻鸡犬使人疑。",
                "先贤盛说桃花源，尘忝何堪武陵郡。",
                "闻道秦时避地人，至今不与人通问。",
                "山观空虚清静门，从官役吏扰尘喧。",
                "暂因问俗到真境，便欲投诚依道源。"
            ]
        },
        {
            "title": "送万大归长沙",
            "content": [
                "桂阳秋水长沙县，楚竹离声为君变。",
                "青山隐隐孤舟微，白鹤双飞忽相见。"
            ]
        },
        {
            "title": "送柴侍御",
            "content": [
                "沅水通波接武冈，送君不觉有离伤。",
                "青山一道同云雨，明月何曾是两乡。"
            ]
        },
        {
            "title": "送吴十九往沅陵",
            "content": [
                "沅江流水到辰阳，溪口逢君驿路长。",
                "远谪谁知望雷雨，明年春水共还乡。"
            ]
        },
        {
            "title": "别辛渐",
            "content": [
                "别馆萧条风雨寒，扁舟月色渡江看。",
                "酒酣不识关西道，却望春江云尚残。"
            ]
        },
        {
            "title": "送朱越",
            "content": [
                "远别舟中蒋山暮，君行举首燕城路。",
                "蓟门秋月隐黄云，期向金陵醉江树。"
            ]
        },
        {
            "title": "送郑判官",
            "content": [
                "东楚吴山驿树微，轺车衔命奉恩辉。",
                "英僚携出新丰酒，半道遥看骢马归。"
            ]
        },
        {
            "title": "送程六",
            "content": [
                "冬夜伤离在五溪，青鱼雪落脍橙荠。",
                "武冈前路看斜月，片片舟中云向西。"
            ]
        },
        {
            "title": "题朱炼师山房",
            "content": [
                "叩齿焚香出世尘，斋坛鸣磐步虚人。",
                "百花仙酝能留客，一饭胡麻度几春。"
            ]
        },
        {
            "title": "卢溪别人",
            "content": [
                "武陵溪口驻扁舟，溪水随君向北流。",
                "行到荆门上三峡，莫将孤月对猿愁。"
            ]
        },
        {
            "title": "留别司马太守",
            "content": [
                "辰阳太守念王孙，远谪沅溪何可论。",
                "黄鹤青云当一举，明珠吐著抱君恩。"
            ]
        },
        {
            "title": "送窦七",
            "content": [
                "清江月色傍林秋，波上荧荧望一舟。",
                "鄂渚轻帆须早发，江边明月为君留。"
            ]
        },
        {
            "title": "留别郭八",
            "content": [
                "长亭驻马未能前，井邑苍茫含暮烟。",
                "醉别何须更惆怅，回头不语但垂鞭。"
            ]
        },
        {
            "title": "送十五舅",
            "content": [
                "深林秋水近日空，归棹演漾清阴中。",
                "夕浦离觞意何已，草根寒露悲鸣虫。"
            ]
        },
        {
            "title": "送裴图南",
            "content": [
                "黄河渡头归问津，离家几日茱萸新。",
                "漫道闺中飞破镜，犹看陌上别行人。"
            ]
        },
        {
            "title": "送李五",
            "content": [
                "玉碗金罍倾送君，江西日落起黄云。",
                "扁舟乘月暂来去，谁道沧浪吴楚分？"
            ]
        },
        {
            "title": "送单十三毕五归",
            "content": [
                "寒江绿竹楚云深，莫道离忧迁远心。",
                "晓夕双帆归鄂渚，愁将孤月梦中寻。"
            ]
        },
        {
            "title": "别陶副使归南海",
            "content": [
                "南越归人梦海楼，广陵新月海亭秋。",
                "宝刀留赠长相忆，当取戈船万户侯。"
            ]
        },
        {
            "title": "重别李评事",
            "content": [
                "莫道秋江离别难，舟船明日是长安。",
                "吴姬缓舞留君醉，随意青枫白露寒。"
            ]
        },
        {
            "title": "送薛大赴安陆",
            "content": [
                "津头云雨暗湘山，迁客离忧楚地颜。",
                "遥送扁舟安陆郡，天边何处穆陵关。"
            ]
        },
        {
            "title": "送狄宗亨",
            "content": [
                "秋在水清山暮蝉，洛阳树色鸣皋烟。",
                "送君归去愁不尽，又惜空度凉风天。"
            ]
        },
        {
            "title": "别李浦之京",
            "content": [
                "故园今在灞陵西，江畔逢君醉不迷。",
                "小弟邻庄尚渔猎，一封书寄数行啼。"
            ]
        },
        {
            "title": "送魏二",
            "content": [
                "醉别江楼橘柚香，江风引雨入舟凉。",
                "忆君遥在潇湘月，愁听清猿梦里长。"
            ]
        },
        {
            "title": "芙蓉楼送辛渐二首",
            "content": [
                "寒雨连天夜入吴，平明送客楚山孤。",
                "洛阳亲友如相问，一片冰心在玉壶。",
                "",
                "丹阳城南秋海阴，丹阳城北楚云深。",
                "高楼送客不能醉，寂寂寒江明月心。"
            ]
        },
        {
            "title": "听流人水调子",
            "content": [
                "孤舟微月对枫林，分付鸣筝与客心。",
                "岭色千重万重雨，断弦收与泪痕深。"
            ]
        },
        {
            "title": "李四仓曹宅夜饮",
            "content": [
                "霜天留后故情欢，银烛金炉夜不寒。",
                "欲问吴江别来意，青山明月梦中看。"
            ]
        },
        {
            "title": "西江寄越弟",
            "content": [
                "南浦逢君岭外还，沅溪更远洞庭山。",
                "尧时恩泽如春雨，梦里相逢同入关。"
            ]
        },
        {
            "title": "至南陵答皇甫岳",
            "content": [
                "与君同病复漂沦，昨夜宣城别故人。",
                "明主恩深非岁久，长江还共五溪滨。"
            ]
        },
        {
            "title": "寄陶副使",
            "content": [
                "闻道将军破海门，如何远谪渡湘沅。",
                "春来明主封西岳，自有还君紫绶恩。"
            ]
        },
        {
            "title": "宴春源",
            "content": [
                "源向春城花几重，江明深翠引诸峰。",
                "与君醉失松溪路，山馆寥寥传暝钟。"
            ]
        },
        {
            "title": "寄穆侍御出幽州",
            "content": [
                "一从恩谴度潇湘，塞北江南万里长。",
                "莫道蓟门书信少，雁飞犹得到衡阳。"
            ]
        },
        {
            "title": "甘泉歌",
            "content": [
                "乘舆执玉已登坛，细草沾衣春殿寒。",
                "昨夜云生拜初月，万年甘露水晶盘。"
            ]
        },
        {
            "title": "浣纱女",
            "content": [
                "钱塘江畔是谁家，江上女儿全胜花。",
                "吴王在时不得出，今日公然来浣纱。"
            ]
        },
        {
            "title": "青楼怨",
            "content": [
                "香帏风动花入楼，高调鸣筝缓夜愁。",
                "肠断关山不解说，依依残月下帘钩。"
            ]
        },
        {
            "title": "青楼曲二首",
            "content": [
                "白马金鞍从武皇，旌旗十万宿长杨。",
                "楼头小妇鸣筝坐，遥见飞尘入建章。",
                "驰道杨花满御沟，红妆漫绾上青楼。",
                "金章紫绶千余骑，夫婿朝回初拜侯。"
            ]
        },
        {
            "title": "观猎",
            "content": [
                "角鹰初下秋草稀，铁骢抛鞚去如飞。",
                "少年猎得平原兔，马后横捎意气归。"
            ]
        },
        {
            "title": "西宫秋怨",
            "content": [
                "芙蓉不及美人妆，水殿风来珠翠香。",
                "谁分含啼掩秋扇，空悬明月待君王。"
            ]
        },
        {
            "title": "梁苑",
            "content": [
                "梁苑秋竹古时烟，城外风悲欲暮天。",
                "万乘旌旗何处在，平台宾客有谁怜。"
            ]
        },
        {
            "title": "巴陵送李十二",
            "content": [
                "摇曳巴陵洲渚分，清江传语便风闻。",
                "山长不见秋城色，日暮蒹葭空水云。"
            ]
        },
        {
            "title": "西宫春怨",
            "content": [
                "西宫夜静百花香，欲卷珠帘春恨长。",
                "斜抱云和深见月，朦胧树色隐昭阳。"
            ]
        },
        {
            "title": "殿前曲二首",
            "content": [
                "贵人妆梳殿前催，香风吹入殿后来。",
                "仗引笙歌大宛马，白莲花发照池台。",
                "胡部笙歌西殿头，梨园弟子和凉州。",
                "新声一段高楼月，圣主千秋乐未休。"
            ]
        },
        {
            "title": "送刘十五之郡",
            "content": [
                "平明江雾寒，客马江上发。扁舟事洛阳，窅窅含楚月。"
            ]
        },
        {
            "title": "武陵龙兴观黄道士房问易因题",
            "content": [
                "斋心问易太阳宫，八卦真形一气中。",
                "仙老言余鹤飞去，玉清坛上雨蒙蒙。"
            ]
        },
        {
            "title": "送谭八之桂林",
            "content": [
                "客心仍在楚，江馆复临湘。",
                "别意猿鸟外，天寒桂水长。"
            ]
        },
        {
            "title": "龙标野宴",
            "content": [
                "沅溪夏晚足凉风，春酒相携就竹丛。",
                "莫道弦歌愁远谪，青山明月不曾空。"
            ]
        },
        {
            "title": "武陵田太守席送司马卢溪",
            "content": [
                "诸侯分楚郡，饮饯五溪春。",
                "山水清晖远，俱怜一逐臣。"
            ]
        },
        {
            "title": "萧驸马宅花烛",
            "content": [
                "青鸾飞入合欢宫，紫凤衔花出禁中。",
                "可怜今夜千门里，银汉星回一道通。"
            ]
        },
        {
            "title": "送李十五",
            "content": [
                "怨别秦楚深，江中秋云起。",
                "天长杳无隔，月影在寒水。"
            ]
        },
        {
            "title": "题僧房双桐",
            "content": [
                "棕榈花满院，苔藓入闲房。",
                "彼此名言绝，空中闻异香。"
            ]
        },
        {
            "title": "送胡大",
            "content": [
                "荆门不堪别，况乃潇湘秋。",
                "何处遥望君，江边明月楼。"
            ]
        },
        {
            "title": "从军行（七首其一）",
            "content": [
                "烽火城西百尺楼，黄昏独上海风秋。",
                "更吹羌笛关山月，无那金闺万里愁。",
                ""
            ]
        },
        {
            "title": "击磐老人",
            "content": [
                "双峰褐衣久，一磐白眉长。",
                "谁识野人意，徒看春草芳。"
            ]
        },
        {
            "title": "题灞池二首",
            "content": [
                "腰镰欲何之，东园刈秋韭。",
                "世事不复论，悲歌和樵叟。",
                "开门望长川，薄暮见渔者。",
                "借问白头翁，垂纶几年也？"
            ]
        },
        {
            "title": "从军行",
            "content": [
                "大将军出战，白日暗榆关。",
                "三面黄金甲，单于破胆还。"
            ]
        },
        {
            "title": "同王维集青龙寺昙壁上人兄院五韵",
            "content": [
                "本来清净所，竹树引幽阴。",
                "檐外含山翠，人间出世心。",
                "圆通无有象，圣境不能侵。",
                "真是吾兄法，何妨友弟深。",
                "天香自然会，陵异识钟音。"
            ]
        },
        {
            "title": "万岁楼",
            "content": [
                "江上巍巍万岁楼，不知经历几千秋。年年喜见山长在，",
                "日日悲看水独流。猿狖何曾离暮岭，鸬鹚空自泛寒洲。",
                "谁堪登望云烟里，向晚茫茫发旅愁。"
            ]
        },
        {
            "title": "寒食即事",
            "content": [
                "晋阳寒食地，风俗旧来传。",
                "雨灭龙蛇火，春生鸿雁天。",
                "泣多流水涨，歌发舞云旋。",
                "西见之推庙，空为人所怜。"
            ]
        },
        {
            "title": "宿京江口期刘慎虚不至",
            "content": [
                "霜天起长望，残月生海门。",
                "风静夜潮满，城高寒气昏。",
                "故人何寂寞，久已乖清言。",
                "明发不能寐，徒盈江上尊。"
            ]
        },
        {
            "title": "谒焦炼师",
            "content": [
                "中峰青苔壁，一点云生时。",
                "岂意石堂里，得逢焦炼师。",
                "炉香净琴案，松影闲瑶墀。",
                "拜受长年药，翩翻西海期。"
            ]
        },
        {
            "title": "遇薛明府谒聪上",
            "content": [
                "欣逢柏梁故，共谒聪公禅。",
                "石室无人到，绳床见虎眠。",
                "阴崖常抱雪，枯涧为生泉。",
                "出处虽云异，同欢在法筵。"
            ]
        },
        {
            "title": "送欧阳会稽之任",
            "content": [
                "怀禄贵心赏，东流山水长。",
                "官移会稽郡，地迩上虞乡。",
                "缓带屏纷杂，渔舟临讼堂。",
                "逶迤回溪趣，猿啸飞鸟行。",
                "万室霁朝雨，千峰迎夕阳。",
                "辉辉远洲映，暧暧澄湖光。",
                "白发有高士，青春期上皇。",
                "应须枉车过，为我访荷裳。"
            ]
        },
        {
            "title": "长信秋词五首",
            "content": [
                "金井梧桐秋叶黄，珠帘不卷夜来霜。",
                "熏笼玉枕无颜色，卧听南宫清漏长。",
                "",
                "高殿秋砧响夜阑，霜深犹忆御衣寒。",
                "银灯青琐裁缝歇，还向金城明主看。",
                "奉帚平明金殿开，且将团扇暂徘徊。",
                "玉颜不及寒鸦色，犹带昭阳日影来。",
                "",
                "真成薄命久寻思，梦见君王觉后疑。",
                "火照西宫知夜饮，分明复道奉恩时。",
                "长信宫中秋月明，昭阳殿下捣衣声。",
                "白露堂中细草迹，红罗帐里不胜情。"
            ]
        },
        {
            "title": "素上人影塔",
            "content": [
                "物化同枯木，希夷明月珠。",
                "本来生灭尽，何者是虚无。",
                "一坐看如故，千龄独向隅。",
                "至人非别有，方外不应殊。"
            ]
        },
        {
            "title": "静法师东斋",
            "content": [
                "筑室在人境，遂得真隐情。",
                "春尽草木变，雨来池馆清。",
                "琴书全雅道，视听已无生。",
                "闭户脱三界，白云自虚盈。"
            ]
        },
        {
            "title": "客广陵",
            "content": [
                "楼头广陵近，九月在南徐。",
                "秋色明海县，寒烟生里闾。",
                "夜帆归楚客，昨日度江书。",
                "为问易名叟，垂纶不见鱼。"
            ]
        },
        {
            "title": "九日登高",
            "content": [
                "青山远近带皇州，霁景重阳上北楼。",
                "雨歇亭皋仙菊润，霜飞天苑御梨秋。",
                "茱萸插鬓花宜寿，翡翠横钗舞作愁。",
                "漫说陶潜篱下醉，何曾得见此风流。"
            ]
        },
        {
            "title": "沙苑南渡头",
            "content": [
                "秋雾连云白，归心浦溆悬。",
                "津人空守缆，村馆复临川。",
                "篷隔苍茫雨，波连演漾田。",
                "孤舟未得济，入梦在何年？"
            ]
        },
        {
            "title": "送李棹游江东",
            "content": [
                "清洛日夜涨，微风引孤舟。",
                "离肠便千里，远梦生江楼。",
                "楚国橙橘暗，吴门烟雨愁。",
                "东南具今古，归望山云秋。"
            ]
        },
        {
            "title": "和振上人秋夜怀士会",
            "content": [
                "白露伤草木，山风吹夜寒。",
                "遥林梦亲友，高兴发云端。",
                "郭外秋声急，城边月色残。",
                "瑶琴多远思，更为客中弹。"
            ]
        },
        {
            "title": "潞府客亭寄崔凤童",
            "content": [
                "萧条郡城闭，旅馆空寒烟。",
                "秋月对愁客，山钟摇暮天。",
                "新知偶相访，斗酒情依然。",
                "一宿阻长会，清风徒满川。"
            ]
        },
        {
            "title": "胡笳曲",
            "content": [
                "城南虏已合，一夜几重围。",
                "自有金笳引，能沾出塞衣。",
                "听临关月苦，清入海风微。",
                "三奏高楼晓，胡人掩涕归。"
            ]
        },
        {
            "title": "驾幸河东",
            "content": [
                "晋水千庐合，汾桥万国从。",
                "开唐天业盛，入沛圣恩浓。",
                "下辇回三象，题碑任六龙。",
                "睿明悬日月，千岁此时逢。"
            ]
        },
        {
            "title": "城傍曲",
            "content": [
                "秋风鸣桑条，草白狐兔骄。邯郸饮来酒未消，",
                "城北原平掣皂雕。射杀空营两腾虎，回身却月佩弓弰。"
            ]
        },
        {
            "title": "送张四",
            "content": [
                "枫林已愁暮，楚水复堪悲。",
                "别后冷山月，清猿无断时。"
            ]
        },
        {
            "title": "乌",
            "content": [
                "白马逐朱车，黄昏入狭邪。",
                "柳树鸟争枝，争枝未得飞上屋。",
                "东房少妇婿从军，每听乌啼知夜分。"
            ]
        },
        {
            "title": "赠宇文中丞",
            "content": [
                "仆本濩落人，辱当州郡使。",
                "量力颇及早，谢归今即已。",
                "萧萧若凌虚，衿带顷消靡。",
                "车服卒然来，涔阳作游子。",
                "郁郁寡开颜，默默独行李。",
                "忽逢平生友，一笑方在此。",
                "秋清宁风日，楚思浩云水。",
                "为语弋林者，冥冥鸿远矣。"
            ]
        },
        {
            "title": "失题",
            "content": [
                "奸雄乃得志，遂使群心摇。",
                "赤风荡中原，烈火无遗巢。",
                "一人计不用，万里空萧条。"
            ]
        },
        {
            "title": "初日",
            "content": [
                "初日净金闺，先照床前暖。",
                "斜光入罗幕，稍稍亲丝管。",
                "云发不能梳。杨花更吹满。"
            ]
        },
        {
            "title": "琴",
            "content": [
                "孤桐秘虚鸣，朴素传幽真。",
                "仿佛弦指外，遂见初古人。",
                "意远风雪苦，时来江山春。",
                "高宴未终曲，谁能辨经纶。"
            ]
        },
        {
            "title": "段宥厅孤桐",
            "content": [
                "凤皇所宿处，月映孤桐寒。",
                "槁叶零落尽，空柯苍翠残。",
                "虚心谁能见，直影非无端。",
                "响发调尚苦，清商劳一弹。"
            ]
        },
        {
            "title": "山行入泾州",
            "content": [
                "倦此山路长，停骖问宾御。",
                "林峦信回惑，白日落何处。",
                "徙倚望长风，滔滔引归虑。",
                "微雨随云收，蒙蒙傍山去。",
                "西临有边邑，北走尽亭戍。",
                "泾水横白烟，州城隐寒树。",
                "所嗟异风俗，已自少情趣。",
                "岂伊怀土多，触目忻所遇。"
            ]
        },
        {
            "title": "大梁途中作",
            "content": [
                "怏怏步长道，客行渺无端。",
                "郊原欲下雪，天地棱棱寒。",
                "当时每酣醉，不觉行路难。",
                "今日无酒钱，凄惶向谁叹。"
            ]
        },
        {
            "title": "小敷谷龙潭祠作",
            "content": [
                "崖谷喷疾流，地中有雷集。",
                "百泉势相荡，巨石皆却立。",
                "跳波沸峥嵘，深处不可挹。",
                "昏为蛟龙怒，清见云雨入。",
                "灵怪崇偏祠，废兴自兹邑。",
                "沉淫顷多昧，檐宇遂不葺。",
                "吾闻披明典，盛德催世及。",
                "生人载山川、血食报原隰。",
                "岂伊骇微险，将以循氓揖。",
                "奔飞振吕梁，忠信亦我习。",
                "波流浸已广，悔吝在所汲。",
                "溪水有请源，蹇裳靡沾湿。"
            ]
        },
        {
            "title": "九江口作",
            "content": [
                "漭漭江势阔，雨开浔阳秋。",
                "驿门是高岸，望尽黄芦洲。",
                "水与五溪合，心期万里游。",
                "明时无弃才，谪去随孤舟。",
                "鸷鸟立寒木，丈夫佩吴钩。",
                "何当报君恩，却系单于头。"
            ]
        },
        {
            "title": "过华阴",
            "content": [
                "云起太华山，云山互明灭。东峰始含景，了了见松雪。",
                "羁人感幽栖，窅映转奇绝。欣然忘所疲，永望吟不辍。",
                "信宿百馀里，出关玩新月。何意昨来心，遇物遂迁别。",
                "人生屡如此，何以肆愉悦。"
            ]
        },
        {
            "title": "赵十四兄见访",
            "content": [
                "客来舒长簟，开阁延清风。",
                "但有无弦琴，共君尽尊中。",
                "晚来常读易，顷者欲还嵩。",
                "世事何须道，黄精且养蒙。",
                "嵇康殊寡识，张翰独知终。",
                "忽忆鲈鱼□，扁舟往江东。"
            ]
        },
        {
            "title": "太湖秋夕",
            "content": [
                "水宿烟雨寒，洞庭霜落微。",
                "月明移舟去，夜静魂梦归。",
                "暗觉海风度，萧萧闻雁飞。"
            ]
        },
        {
            "title": "行路难",
            "content": [
                "双丝作绠系银瓶，百尺寒泉辘轳上。",
                "悬丝一绝不可望，似妾倾心在君掌。",
                "人生意气好弃捐，只重狂花不重贤。",
                "宴罢调筝奏离鹤，回娇转盼泣君前。",
                "君不见，眼前事，岂保须臾心勿异。",
                "西山日下雨足稀，侧有浮云无所寄。",
                "但愿莫忘前者言，挫骨黄尘亦无愧。",
                "行路难，劝君酒，莫辞烦。",
                "美酒千钟犹可尽，心中片愧何可论。",
                "一闻汉主思故剑，使妾长嗟万古魂。"
            ]
        },
        {
            "title": "江上闻笛",
            "content": [
                "横笛怨江月，扁舟何处寻。",
                "声长楚山外，曲绕明关深。",
                "相去万余里，遥传此夜心。",
                "寥寥浦溆寒，响尽惟幽林。",
                "不知谁家子，复奏邯郸音。",
                "水客皆拥棹，空霜遂盈襟。",
                "羸马望北走，迁人悲越吟。",
                "何当边草白，旌节陇城阴。"
            ]
        },
        {
            "title": "裴六书堂",
            "content": [
                "闲堂闭空阴，竹林但清响。",
                "窗下长啸客，区中无遗想。",
                "经纶精微言，兼济当独往。"
            ]
        },
        {
            "title": "风凉原上作",
            "content": [
                "阴岑宿云归，烟雾湿松柏。",
                "风凄日初晓，下岭望川泽。",
                "远山无晦明，秋水千里白。",
                "佳气盘未央，圣人在凝碧。",
                "关门阻天下，信是帝王宅。",
                "海内方晏然，庙堂有奇策。",
                "时贞守全运，罢去游说客。",
                "予忝兰台人，幽寻免贻责。"
            ]
        },
        {
            "title": "灞上闲居",
            "content": [
                "鸿都有归客，偃卧滋阳村。",
                "轩冕无枉顾，清川照我门。",
                "空林网夕阳，寒鸟赴荒园。",
                "廓落时得意，怀哉莫与言。",
                "庭前有孤鹤，欲啄常翩翻。",
                "为我衔素书，吊彼颜与原。",
                "二君既不朽，所以慰其魂。"
            ]
        },
        {
            "title": "观江淮名胜图",
            "content": [
                "刻意吟云山，尤知隐沦妙。",
                "远公何为者，再诣临海峤。",
                "而我高其风，披图得遗照。",
                "援毫无逃境，遂展千里眺。",
                "淡扫荆门烟，明标赤城烧。",
                "青葱林间岭，隐见淮海徼。",
                "但指香炉顶，无闻白猿啸。",
                "沙门既云灭，独往岂殊调。",
                "感对怀拂衣，胡宁事渔钓。",
                "安期始遗舄，千古谢荣耀。",
                "投迹庶可齐，沧浪有孤棹。"
            ]
        },
        {
            "title": "洛阳尉刘晏与府掾诸公茶集天宫寺岸道上人房",
            "content": [
                "良友呼我宿，月明悬天宫。",
                "道安风尘外，洒扫青林中。",
                "削去府县理，豁然神机空。",
                "自从三湘还，始得今夕同。",
                "旧居太行北，远宦沧溟东。",
                "各有四方事，白云处处通。"
            ]
        },
        {
            "title": "何九于客舍集",
            "content": [
                "客有住桂阳，亦如巢林鸟。罍觞且终宴，功业会未了。",
                "山月空霁时，江明高楼晓。门前泊舟楫，行次入松筱。",
                "此意投赠君，沧波风袅袅。"
            ]
        },
        {
            "title": "宴南亭",
            "content": [
                "寒江映村林，亭上纳鲜洁。",
                "楚客共闲饮，静坐金管阕。",
                "酣竟日入山，暝来云归穴。",
                "城楼空杳霭，猿鸟备清切。",
                "物状如丝纶，上心为予决。",
                "访君东溪事，早晚樵路绝。"
            ]
        },
        {
            "title": "箜篌引",
            "content": [
                "卢溪郡南夜泊舟，夜闻两岸羌戎讴。",
                "其时月黑猿啾啾，微雨沾衣令人愁。",
                "有一迁客登高楼，不言不寐弹箜篌。",
                "弹作蓟门桑叶秋，风沙飒飒青冢头，",
                "将军铁嗯汗血流，深入匈奴战未休。",
                "黄旗一点兵马收，乱杀胡人积如丘。",
                "疮病驱来配边州，仍披漠北羔羊裘。",
                "颜色饥枯掩面羞，眼眶泪滴深两眸。",
                "思还本乡食牦牛，欲语不得指咽喉。",
                "或有强壮能噫呦，意说被他边将仇。",
                "五世属藩汉主留，碧毛毡帐河曲游。",
                "橐驼五万部落稠，敕赐飞凤金兜鍪。",
                "为君百战如过筹，静扫阴山无鸟投。",
                "家藏铁券特承优，黄金千斤不称求。",
                "九族分离作楚囚，深溪寂寞弦苦幽。",
                "草木悲感声飕飀，仆本东山为国忧。",
                "明光殿前论九畴，簏读兵书尽冥搜。",
                "为君掌上施权谋，洞晓山川无与俦。",
                "紫宸诏发远怀柔，摇笔飞霜如夺钩。",
                "鬼神不得知其由，怜爱苍生比蚍蜉。",
                "朔河屯兵须渐抽，尽遣降来拜御沟。",
                "便令海内休戈矛，何用班超定远侯。",
                "使臣书之得已不？"
            ]
        },
        {
            "title": "就道士问周易参同契",
            "content": [
                "仙人骑白鹿，发短耳何长。",
                "时余采菖蒲，忽见嵩之阳。",
                "稽首求丹经，乃出怀中方。",
                "披读了不悟，归来问嵇康。",
                "嗟余无道骨，发我入太行。"
            ]
        },
        {
            "title": "香积寺礼拜万回平等二圣僧塔",
            "content": [
                "真无御化来，借有乘化归。",
                "如彼双塔内，孰能知是非。",
                "愚也骇苍生，圣哉为帝师。",
                "当为时世出，不由天地资。",
                "万回主此方，平等性无违。",
                "今我一礼心，亿劫同不移。",
                "肃肃松柏下，诸天来有时。"
            ]
        },
        {
            "title": "斋心",
            "content": [
                "女萝覆石壁，溪水幽朦胧。",
                "紫葛蔓黄花，娟娟寒露中。",
                "朝饮花上露，夜卧松下风。",
                "云英化为水，光采与我同。",
                "日月荡精魄，寥寥天宇空。"
            ]
        },
        {
            "title": "秋兴",
            "content": [
                "日暮西北堂，凉风洗修木。",
                "著书在南窗，门馆常肃肃。",
                "苔草延古意，视听转幽独。",
                "或间余所营，刈黍就寒谷。"
            ]
        },
        {
            "title": "诸官游招隐寺",
            "content": [
                "山馆人已空，青萝换风雨。",
                "自从永明世，月向龙宫吐。",
                "凿井长幽泉，白云今如古。",
                "应真坐松柏，锡杖挂窗户。",
                "口云七十余，能救诸有苦。",
                "回指岩树花，如闻道场鼓。",
                "金色身坏灭，真如性无主。",
                "僚友同一心，清光遣谁取？"
            ]
        },
        {
            "title": "杂兴",
            "content": [
                "握中铜匕首，纷锉楚山铁。",
                "义士频报仇，杀人不曾缺。",
                "可悲燕丹事，终被狼虎灭。",
                "一举无两全，荆轲遂为血。",
                "诚知匹夫勇，何取万人杰。",
                "无道吞诸侯，坐见九州裂。"
            ]
        },
        {
            "title": "宿裴氏山庄",
            "content": [
                "苍苍竹林暮，吾亦知所投。",
                "静坐山斋月，清溪闻远流。",
                "西峰下微雨，向晓白云收。",
                "遂解尘中组，终南春可游。"
            ]
        },
        {
            "title": "巴陵别刘处士",
            "content": [
                "刘生隐岳阳，心远洞庭水。",
                "偃帆入山郭，一宿楚云里。",
                "竹映秋馆深，月寒江风起。",
                "烟波桂阳接，日夕数千里。",
                "袅袅清夜猿，孤舟坐如此。",
                "湘中有来雁，雨雪候音旨。"
            ]
        },
        {
            "title": "送刘慎虚归取宏词解",
            "content": [
                "太清闻海鹤，游子引乡眄。",
                "声随羽仪远。势与归云便。",
                "青桂春再荣，白云暮来变。",
                "迁飞在礼仪，岂复泪如霰。"
            ]
        },
        {
            "title": "途中作",
            "content": [
                "游人愁岁晏，早起遵王畿。",
                "坠叶吹未晓，疏林月微微。",
                "惊禽栖不定，寒兽相因依。",
                "叹此霜露下，复闻鸿雁飞。",
                "渺然江南意，惜与中途违。",
                "羁旅悲壮发，别离念征衣。",
                "永图岂劳止，明节期所归。",
                "宁厌楚山曲，无人长掩扉。"
            ]
        },
        {
            "title": "留别岑参兄弟",
            "content": [
                "江城建业楼，山尽沧海头。",
                "副职守兹县，东南棹孤舟。",
                "长安故人宅，秣马经前秋。",
                "便以风雪暮，还为纵饮留。",
                "貂蝉七叶贵，鸿鹄万里游。",
                "何必念钟鼎，所在烹肥牛。",
                "为君啸一曲，且莫弹箜篌。",
                "徒见枯者艳，谁言直如钩。",
                "岑家双琼树，腾光难为俦。",
                "谁言青门悲，俯期吴山幽。",
                "日西石门峤，月吐金陵洲。",
                "追随探灵怪，岂不骄王侯。"
            ]
        },
        {
            "title": "独游",
            "content": [
                "林卧情每闲，独游景常晏。",
                "时从灞陵下，垂钓往南涧。",
                "手携双鲤鱼，目送千里雁。",
                "悟彼飞有适，知此罹忧患。",
                "放之清冷泉，因得省疏慢。",
                "永怀青岑客，回首白云间。",
                "神超物无违，岂系名与宦。"
            ]
        },
        {
            "title": "岳阳别李十六越宾",
            "content": [
                "相逢楚水寒，舟在洞庭驿。",
                "具陈江波事，不异沦弃迹。",
                "杉上秋雨声，悲切蒹葭夕。",
                "弹琴收余响，来送千里客。",
                "平明孤帆心，岁晚济代策。",
                "时在身未充，潇湘不盈画。",
                "湖山洲渚联，澹澹烟景碧。",
                "鱼鳖自有性，龟龙无能易。",
                "谴黜同所安，风土任所适。",
                "闭门观玄化，携手遗损益。"
            ]
        },
        {
            "title": "留别武陵袁丞",
            "content": [
                "皇恩暂迁谪，待罪逢知己。",
                "从此武陵溪，孤舟二千里。",
                "桃花遗古岸，金涧流春水。",
                "谁识马将军，忠贞抱生死。"
            ]
        },
        {
            "title": "送东林廉上人",
            "content": [
                "石溪流已乱，苔径人渐微。",
                "日暮东林下，山僧还独归。",
                "昔为庐峰意，况与远公违。",
                "道性深寂寞，世情多是非。",
                "会寻名山去，岂复望清辉。"
            ]
        },
        {
            "title": "东京府县诸公与綦毋潜李颀相送至白马寺宿",
            "content": [
                "鞍马上东门，徘徊入孤舟。",
                "贤豪相追送，即棹千里流。",
                "赤岸落日在，空波微烟收。",
                "薄宦忘机括，醉来即淹留。",
                "月明见古寺，林外登高楼。",
                "南风开长廊，夏夜如凉秋。",
                "江月照吴县，西归梦中游。"
            ]
        },
        {
            "title": "送韦十二兵曹",
            "content": [
                "县职如长缨，终日检我身。",
                "平明趋郡府，不得展故人。",
                "故人念江湖，富贵如埃尘。",
                "迹在戎府掾，心游天台春。",
                "独立浦边鹤，白云长相亲。",
                "南风忽至吴，分散还入秦。",
                "寒夜天光白，海净月色真。",
                "对坐论岁暮，弦悲岂无因。",
                "平生驱驰分，非谓杯酒仁。",
                "出处两不合，忠贞何由伸。",
                "看君孤舟去，且欲歌垂纶。"
            ]
        },
        {
            "title": "山中别庞十",
            "content": [
                "幽娟松筱径，月出寒蝉鸣。",
                "散发卧其下，谁知孤隐情。",
                "吟时白云合，钓处玄潭清。",
                "琼树方杳霭，凤兮保其贞。"
            ]
        },
        {
            "title": "送任五之桂林",
            "content": [
                "楚客醉孤舟，越水将引棹。",
                "山为两乡别，月带千里貌。",
                "羁谴同缯纶，僻幽闻虎豹。",
                "桂林寒色在，苦节知所效。"
            ]
        },
        {
            "title": "别刘諝",
            "content": [
                "天地寒更雨，苍茫楚城阴。",
                "一尊广陵酒，十载衡阳心。",
                "倚仗不可料，悲欢岂易寻。",
                "相逢成远别，后会何如今。",
                "身在江海上，云连京国深。",
                "行当务功业，策马何骎骎。"
            ]
        },
        {
            "title": "酬鸿胪裴主",
            "content": [
                "暮霞照新晴，归云犹相逐。有怀晨昏暇，想见登眺目。",
                "问礼侍彤襜，题诗访茅屋。高楼多古今，陈事满陵谷。",
                "地久微子封，台馀孝王筑。裴回顾霄汉，豁达俯川陆。",
                "远水对孤城，长天向乔木。公门何清静，列戟森已肃。",
                "不叹携手稀，常思著鞭速。终当拂羽翰，轻举随鸿鹄。"
            ]
        },
        {
            "title": "代扶风主人答",
            "content": [
                "杀气凝不流，风悲日彩寒。",
                "浮埃起四远，游子弥不欢。",
                "依然宿扶风，沽酒聊自宽。",
                "寸心亦未理，长铗谁能弹。",
                "主人就我饮，对我还慨叹。",
                "便泣数行泪，因歌行路难。",
                "十五役边地，三四讨楼兰。",
                "连年不解甲，积日无所餐。",
                "将军降匈奴，国使没桑乾。",
                "去时三十万，独自还长安。",
                "不信沙场苦，君看刀箭瘢。",
                "乡亲悉零落，冢墓亦摧残。",
                "仰攀青松枝，恸绝伤心肝。",
                "禽兽悲不去，路旁谁忍看。",
                "幸逢休明代，寰宇静波澜。",
                "老马思伏枥，长鸣力已殚。",
                "少年兴运会，何事发悲端。",
                "天子初封禅，贤良刷羽翰。",
                "三边悉如此，否泰亦须观。"
            ]
        },
        {
            "title": "次汝中寄河南陈赞府",
            "content": [
                "汝山方联延，伊水才明灭。",
                "遥见入楚云，又此空馆月。",
                "纷然驰梦想，不谓远离别。",
                "京邑多欢娱，衡湘暂沿越。",
                "明湖春草遍，秋桂白花发。",
                "岂唯长思君，日夕在魏阙。"
            ]
        },
        {
            "title": "留别伊阙张少府郭大都尉",
            "content": [
                "迁客就一醉，主人空金罍。江湖青山底，欲去仍裴回。",
                "郭侯未相识，策马伊川来。把手相劝勉，不应老尘埃。",
                "孟阳逢山旧，仙馆留清才。日晚劝趣别，风长云逐开。",
                "幸随板舆远，负谴何忧哉。唯有仗忠信，音书报云雷。"
            ]
        },
        {
            "title": "秋山寄陈谠言",
            "content": [
                "岩间寒事早，众山木已黄。",
                "北风何萧萧，兹夕露为霜。",
                "感激未能寐，中宵时慨慷。",
                "黄虫初悲鸣，玄鸟去我梁。",
                "独卧时易晚，离群情更伤。",
                "思君若不及，鸿雁今南翔。"
            ]
        },
        {
            "title": "赠史昭",
            "content": [
                "东林月未升，廓落星与汉。",
                "是夕鸿始来，斋中起长叹。",
                "怀哉望南浦，渺然夜将半。",
                "但有秋水声，愁使心神乱。",
                "握中何为赠，瑶草已衰散。",
                "海鳞未化时，各在天一岸。"
            ]
        },
        {
            "title": "出郴山口至叠石湾野人室中寄张十一",
            "content": [
                "槠楠无冬春，柯叶连峰稠。",
                "阴壁下苍黑，烟含清江楼。",
                "景开独沿曳，响答随兴酬。",
                "旦夕望吾友，如何迅孤舟。",
                "叠沙积为岗，崩剥雨露幽。",
                "石脉尽横亘，潜潭何时流。",
                "既见万古色，颇尽一物由。",
                "永与世人远，气还草木收。",
                "盈缩理无余，今往何必忧。",
                "郴土群山高，耆老如中州。",
                "孰云议舛降，岂是娱宦游。",
                "阴火昔所伏，丹砂将尔谋。",
                "昨临苏耽井，复向衡阳求。",
                "同疚来相依，脱身当有筹。",
                "数月乃离居，风湍成阻修。",
                "野人善竹器，童子能溪讴。",
                "寒月波荡漾，羁鸿去悠悠。"
            ]
        },
        {
            "title": "缑氏尉沈兴宗置酒南溪留赠",
            "content": [
                "林色与溪古，深篁引幽翠。",
                "山尊在渔舟，棹月情已醉。",
                "始穷清源口，壑绝人境异。",
                "春泉滴空崖，萌草拆阴地。",
                "久之风榛寂，远闻樵声至。",
                "海雁时独飞，永然沧州意。",
                "古时青冥客，灭迹沦一尉。",
                "吾子踌躇心，岂其纷埃事。",
                "缑峰信所克，济北余乃遂。",
                "齐物意已会，息肩理犹未。",
                "卷舒形性表，脱略贤哲议。",
                "乘月期角巾，饭僧嵩阳寺。"
            ]
        },
        {
            "title": "听弹风入松赠杨补阙",
            "content": [
                "商风入我弦，夜竹深有露。弦悲与林寂，清景不可度。",
                "寥落幽居心，飕飗青松树。松风吹草白，溪水寒日暮。",
                "声意去复还，九变待一顾。空山多雨雪，独立君始悟。"
            ]
        },
        {
            "title": "放歌行",
            "content": [
                "南渡洛阳津，西望十二楼。",
                "明堂坐天子，月朔朝诸侯。",
                "清乐动千门，皇风被九州。",
                "庆云从东来，泱漭抱日流。",
                "升平贵论道，文墨将何求。",
                "有诏征草泽，微诚将献谋。",
                "冠冕如星罗，拜揖曹与周。",
                "望尘非吾事，入赋且迟留。",
                "幸蒙国士识，因脱负薪裘。",
                "今者放歌行，以慰梁甫愁。",
                "但营数斗禄，奉养每丰羞。",
                "若得金膏逐，飞云亦何俦。"
            ]
        },
        {
            "title": "郑县宿陶太公馆中赠冯六元二",
            "content": [
                "儒有轻王侯，脱略当事务。",
                "本家蓝田下，非为渔弋故。",
                "无何困躬耕，且欲驰永路。",
                "幽居与君近，出谷同所骛。",
                "昨日辞石门，五年变秋露。",
                "云龙未相感，干谒亦已屡。",
                "子为黄绶羁，余忝蓬山顾。",
                "京门望西岳，百里见郊树。",
                "飞雨祠上来，霭然关中暮。",
                "驱车郑城宿，秉烛论往素。",
                "山月出华阴，开此河渚雾。",
                "清光比故人，豁达展心晤。",
                "冯公尚戢翼，元子仍跼步。",
                "拂衣易为高，沦迹难有趣。",
                "张范善终始，吾等岂不慕。",
                "罢酒当凉风，屈伸备冥数。"
            ]
        },
        {
            "title": "悲哉行",
            "content": [
                "勿听白头吟，人间易忧怨。",
                "若非沧浪子，安得从所愿。",
                "北上太行山，临风阅吹万。",
                "长云数千里，倏忽还肤寸。",
                "观其微灭时，精意莫能论。",
                "百年不容息，是处生意蔓。",
                "始悟海上人，辞君永飞遁。"
            ]
        },
        {
            "title": "从军行二首",
            "content": [
                "向夕临大荒，朔风轸归虑。",
                "平沙万里余，飞鸟宿何处。",
                "虏骑猎长原，翩翩傍河去。",
                "边声摇白草，海气生黄雾。",
                "百战苦风尘，十年履霜露。",
                "虽投定远笔，未坐将军树。",
                "早知行路难，悔不理章句。",
                "秋草马蹄轻，角弓持弦急。",
                "去为龙城战，正值胡兵袭。",
                "军气横大荒，战酣日将入。",
                "长风金鼓动，白露铁衣湿。",
                "四起愁边声，南庭时伫立。",
                "断蓬孤自转，寒雁飞相及。",
                "万里云沙涨，平原冰霰涩。",
                "惟闻汉使还，独向刀环泣。"
            ]
        },
        {
            "title": "长歌行",
            "content": [
                "旷野饶悲风，飕飕黄蒿草。",
                "系马倚白杨，谁知我怀抱。",
                "所是同袍者，相逢尽衰老。",
                "北登汉家陵，南望长安道。",
                "下有枯树根，上有鼯鼠窠。",
                "高皇子孙尽，千载无人过。",
                "宝玉频发掘，精灵其奈何。",
                "人生须达命，有酒且长歌。"
            ]
        },
        {
            "title": "塞上曲",
            "content": [
                "秋风夜渡河，吹却雁门桑。",
                "遥见胡地猎，鞲马宿严霜。",
                "五道分兵去，孤军百战场。",
                "功多翻下狱，士卒但心伤。"
            ]
        },
        {
            "title": "变行路难",
            "content": [
                "向晚横吹悲，风动马嘶合。",
                "前驱迎旗节，千里阵云匝。",
                "单于下阴山，砂砾空飒飒。",
                "封侯取一战，岂复念闺阁。"
            ]
        },
        {
            "title": "同从弟南斋玩月，忆山阴崔少府",
            "content": [
                "高卧南斋时，开帷月初吐。",
                "清辉澹水木，演漾在窗户。",
                "荏苒几盈虚，澄澄变今古。",
                "美人清江畔，是夜越吟苦。",
                "千里共如何，微风吹兰杜。",
                ""
            ]
        },
        {
            "title": "送柴侍御",
            "content": [
                "流水通波接武冈，送君不觉有离伤。",
                "青山一道同云雨，明月何曾是两乡。"
            ]
        },
        {
            "title": "越女",
            "content": [
                "越女作桂舟，还将桂为楫。",
                "湖上水渺漫，清江不可涉。",
                "摘取芙蓉花，莫摘芙蓉叶。",
                "将归问夫婿，颜色何如妾？"
            ]
        },
        {
            "title": "塞下曲",
            "content": [
                "饮马渡秋水，水寒风似刀。",
                "平沙日未没，黯黯见临洮。",
                "昔日长城战，咸言意气高。",
                "黄尘足今古，白骨乱蓬蒿。",
                ""
            ]
        },
        {
            "title": "青楼曲二首",
            "content": [
                "白马金鞍随武皇，",
                "旌旗十万宿长扬。",
                "楼头少妇鸣筝坐，",
                "遥见飞尘入建章。",
                "驰道杨花满御沟，",
                "红妆漫绾上青楼。",
                "金章紫绶千余骑，",
                "夫婿朝回初拜侯。"
            ]
        },
        {
            "title": "闺怨",
            "content": [
                "闺中少妇不知愁，春日凝妆上翠楼。",
                "忽见陌头杨柳色，悔教夫婿觅封侯。",
                ""
            ]
        },
        {
            "title": "春宫怨",
            "content": [
                "昨夜风开露井桃，未央前殿月轮高。",
                "平阳歌舞新承宠，帘外春寒赐锦袍。",
                ""
            ]
        },
        {
            "title": "塞上曲",
            "content": [
                "蝉鸣空桑林，八月萧关道。",
                "出塞入塞寒，处处黄芦草。",
                "从来幽并客，皆共尘沙老。",
                "莫学游侠儿，矜夸紫骝好。",
                ""
            ]
        },
        {
            "title": "采莲曲（二首其二）",
            "content": [
                "荷叶罗裙一色裁，芙蓉向脸两边开。",
                "乱入池中看不见，闻歌始觉有人来。",
                ""
            ]
        },
        {
            "title": "从军行（七首其五）",
            "content": [
                "大漠风尘日色昏，红旗半卷出辕门。",
                "前军夜战洮河北，已报生擒吐谷浑。",
                ""
            ]
        },
        {
            "title": "古意",
            "content": [
                "桃花四面发，桃叶一枝开。",
                "欲暮黄鹂啭，伤心玉镜台。",
                "清筝向明月，半夜春风来。"
            ]
        },
        {
            "title": "答武陵太守",
            "content": [
                "仗剑行千里，微躯敢一言。",
                "曾为大梁客，不负信陵恩。"
            ]
        },
        {
            "title": "送郭司仓",
            "content": [
                "映门淮水绿，留骑主人心。",
                "明月随良椽，春潮夜夜深。"
            ]
        },
        {
            "title": "咏浣纱溪",
            "content": [
                "钱塘江上是谁家，江上女儿全胜花。",
                "吴王在时不得出，今日公然来浣纱。"
            ]
        },
        {
            "title": "从军行（七首其四）",
            "content": [
                "青海长云暗雪山，孤城遥望玉门关。",
                "黄沙百战穿金甲，不破楼兰终不还！",
                ""
            ]
        },
        {
            "title": "长信怨",
            "content": [
                "奉帚平明金殿开，暂将团扇暂徘徊。",
                "玉颜不及寒鸦色，犹带昭阳日影来。",
                ""
            ]
        },
        {
            "title": "出塞",
            "content": [
                "秦时明月汉时关，万里长征人未还。",
                "但使龙城飞将在，不教胡马度阴山。",
                ""
            ]
        },
        {
            "title": "芙蓉楼送辛渐",
            "content": [
                "寒雨连江夜入吴，平明送客楚山孤。",
                "洛阳亲友如相问，一片冰心在玉壶。",
                ""
            ]
        },
        {
            "title": "少年行二首",
            "content": [
                "西陵侠少年，送客短长亭。",
                "青槐夹两道，白马如流星。",
                "闻道羽书急，单于寇井陉。",
                "气高轻赴难，谁顾燕山铭。",
                "",
                "走马远相寻，西楼下夕阴。",
                "结交期一剑，留意赠千金。",
                "高阁歌声远，重门柳色深。",
                "夜阑须尽饮，莫负百年心。"
            ]
        }
    ]
}