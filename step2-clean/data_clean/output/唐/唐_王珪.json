{
    "dynasty": "唐",
    "author": "王珪",
    "intro": "王珪，字叔玠，太原祁人。初为太子舍人，太宗知其才，召拜谏议大夫。推诚纳忠，多所献替。迁黄门侍郎，进侍中。与房玄龄、李靖、温彦博、戴胄、魏徵同知国政。尝于上前品藻诸子，多所逊谢；至激浊扬清，嫉恶好善，自谓于数子有一日之长。帝深然之，时人亦服其确论。卒赠吏部尚书。  诗二首。",
    "items": [
        {
            "title": "端午内中帖子词·夫人阁",
            "content": [
                "绿艾初垂户，青菰已剑觞。",
                "人归宫殿午，偏觉昼阴长。"
            ]
        },
        {
            "title": "宫词",
            "content": [
                "夕宴中秋醉广寒，阆风银阙锁三山。",
                "美人半夜歌明月，声在玉壶天地间。"
            ]
        },
        {
            "title": "端午内中帖子词·太上皇后阁",
            "content": [
                "有德名终大，无为福自延。",
                "更闻天子孝，荐术助长年。"
            ]
        },
        {
            "title": "宫词",
            "content": [
                "禁庭漏促斜沈月，殿烛光寒未卷帘。",
                "御仗催班元会集，牙牌先人奏中严。"
            ]
        },
        {
            "title": "上元",
            "content": [
                "昔年今日从宸游，彩仗纷纷已御楼。",
                "半夜众星来紫极，一春万火纵丹丘。",
                "玉栏曾侍看山久，翠斝仍酣赐醴优。",
                "锦帐宵寒薰易歇，梦魂直欲到天头。"
            ]
        },
        {
            "title": "题道录陈景元中太乙宫种玉轩",
            "content": [
                "一住仙祠绝世尘，庭前种玉已嶙峋。",
                "朝昏龙虎常听法，左右琼瑶自逼人。",
                "翠凤有时翻瑞形，银蟾通夕堕清津。",
                "黄金络马何年醉，得去同游几洞春。"
            ]
        },
        {
            "title": "和元厚之平羌",
            "content": [
                "诏收新土凤林东，四百年来一战功。",
                "蔥岭自横秦塞上，金城还落汉图中。",
                "轻裘坐款无遗策，折箭来庭有旧风。",
                "零雨未濛音已捷，不功归旅咏周公。"
            ]
        },
        {
            "title": "宫词",
            "content": [
                "帘旌风卷绿波流，绣扇红鸾五彩楼。",
                "撮角茶床金钉校，暗花香印锦纹头。"
            ]
        },
        {
            "title": "宫词",
            "content": [
                "盆山高叠小蓬莱，桧柏屏风凤尾开。",
                "绿绕金阶春水阔，新分一派御沟来。"
            ]
        },
        {
            "title": "端午内中帖子词·皇后阁",
            "content": [
                "君王未带赤灵符，亲结双龙献宝珠。",
                "更与宫娥花下看，工夫还似外边无。"
            ]
        },
        {
            "title": "和公仪小桃绝句",
            "content": [
                "粉闱飘雪对清晨，二月桃花始见春。",
                "莫向东风恨开晚，凤城犹有未归人。"
            ]
        },
        {
            "title": "又次韵",
            "content": [
                "吟边莫放酒杯乾，玉树琼楼不奈寒。",
                "授简谁当梁苑赋，泛舟聊作剡溪看。",
                "但知盈尺占丰岁，岂为无氊笑冷官。",
                "想得题诗呵冻砚，固应清兴人毫端。"
            ]
        },
        {
            "title": "闻邵兴宗拜命",
            "content": [
                "访政鸣尧鼓，旌贤走汉轮。",
                "帝方惊主父，人已芦平津。",
                "笔落三千健，恩颁尺一新。",
                "归来前席问，荣路迩严宸。"
            ]
        },
        {
            "title": "留题吴促庶省副北轩画壁兼呈杨乐道陈院龙图",
            "content": [
                "谁将画手分平远，几度曾窥雁鹜洲。",
                "六月炎风方病暑，五湖烟景已迎秋。",
                "班趋规地来常晚，诗入笼纱思未休。",
                "为惜主人林下意，暮钟沈阁尚应留。",
                "",
                ""
            ]
        },
        {
            "title": "仁宗皇帝挽词五首",
            "content": [
                "平昔传清跸，金舆下紫宸。",
                "忽从沧海宴，遂隔属车尘。",
                "剑落桥山夜，衣留汉庙春。",
                "东厢朝圣子，绝恸见群臣。"
            ]
        },
        {
            "title": "立春内中帖子词·皇后阁",
            "content": [
                "未染仙人杏，先柔帝女桑。",
                "应知蚕事早，不独门年芳。"
            ]
        },
        {
            "title": "挽贡南漪三首",
            "content": [
                "齿德人皆仰，诗书老更耽。",
                "福兼鸿范五，瑞集凤雏三。",
                "岁月供陶写，江湖人笑谈。",
                "流芳钟四叶，兰玉俨相参。"
            ]
        },
        {
            "title": "依韵和永叔戏书",
            "content": [
                "良辰并与赏心难，偶对青樽且共欢。",
                "梦忆江湖无奈远，吟牵月露不胜寒。",
                "曲逢郢雪须歌尽，漏绕宫花几听残。",
                "朝锁汉台空怅望，欲将春恨吒飞翰。"
            ]
        },
        {
            "title": "郊礼庆成诗",
            "content": [
                "有宋乘炎运，于今迈百年。",
                "祖功虽不易，子圣自能传。",
                "宝历迎长至，神丘放大圜。",
                "录宫千福降，清庙一诚专。",
                "翠仗鉤陈下，青城斗极边。",
                "侧班回众弁，虚次待高烟。",
                "晦雾初宵断，晴云未晓鲜。",
                "天形何磊落，帝步变周旋。",
                "丽泽沾鱼鸟，休歌被管弦。",
                "欢声兼岳动，和气与春运。",
                "在昔开鸿业，斯民入化甄。",
                "监危常栗栗，受祉更乾乾。",
                "此日膺神策，孤臣老禁筵。",
                "愿将成命颂，独奏迩英前。"
            ]
        },
        {
            "title": "来燕堂聊句",
            "content": [
                "贤侯谢郡归，从游乐吾党。",
                "林泉富余地，卜筑疏陈莽。",
                "是时春正中，来燕音下上。",
                "若贺大厦成，喜留众宾赏。",
                "得名因笑谈，挥墨粲题牓。",
                "所夸贤豪盛，岂止池榭广。",
                "人心乐且间，鸟意颉而颃。",
                "吟樽敞花轩，醉枕酣风幌。",
                "轻云薄藻栋，初日丽珠纲。",
                "红袂生暗香，清弦泛余响。",
                "林深隐飞盖，岸曲迟去桨。",
                "波光栏槛明，竹气衣巾爽。",
                "虚容凉樾人，影与文涟荡。",
                "晨飚转绿惠，夕雨滋膏壤。",
                "嘉辰喜台朋，命驾期屡往。",
                "觞咏陶涉真，世俗岂吾倣。",
                "得以为胜游，萧然散烦想。",
                "公子固好士，世德复可像。",
                "今此大基构，不图专奉养。",
                "美哉风流存，来叶足师仰。"
            ]
        },
        {
            "title": "立春内中帖子词·皇帝阁",
            "content": [
                "丽日凝丹阙，光风拂紫闱。",
                "欲知春色早，先上赭黄衣。"
            ]
        },
        {
            "title": "皇帝冬至御大庆殿举第二盏酒奏嘉禾之曲",
            "content": [
                "太平之符，昭发众瑞。",
                "爰有嘉禾，异龙合穗。",
                "大田如云，既获既刈。",
                "野人愉愉，不亦有岁。"
            ]
        },
        {
            "title": "依韵和张文裕龙图加执政入东西府诗",
            "content": [
                "微生巾褐本蒿莱，叨遇优贤府第开。",
                "云绕连甍依象阙，玉调清管下钧台。",
                "几年忆共鹓鸿侣，今日惭非住石材，",
                "莫讶门庭光采盛，金舆亲屈至尊来。"
            ]
        },
        {
            "title": "濮安懿王夫人挽词二首",
            "content": [
                "王族亲无儗，皇图庆有归。",
                "神枢曾感电，仙寝忽藏衣。",
                "正阼尊仁统，新阡袝濮园。",
                "朝廷恩称义，孝奏岂天违。"
            ]
        },
        {
            "title": "刑部侍郎仕王熙仲挽词",
            "content": [
                "解组归来岁月侵，应无尘土上华簪。",
                "犹闻别鹤山中怨，忽送冥鸿日外沉。",
                "洧水于今寒露起，汉台依旧白云深。",
                "与君曾论平生事，不觉临觞泪满襟。"
            ]
        },
        {
            "title": "宫词",
            "content": [
                "禁篽春来报踏青，御池波漾碧涟轻。",
                "内人争送秋千急，风隔桃花闻笑声。"
            ]
        },
        {
            "title": "和人闻雁二首",
            "content": [
                "岑寂夜将半，一声来枕前。",
                "无风起群籁，有月在中天。",
                "行子梦初断，故乡书未传。",
                "不须闻别鹤，危涕已潸然。"
            ]
        },
        {
            "title": "宫词",
            "content": [
                "鸡人报晓传三唱，玉井金床转辘轳。",
                "烟引御炉香绕殿，漏签初刻上铜壶。"
            ]
        },
        {
            "title": "送范景仁正议致政归颍昌",
            "content": [
                "十年汉殿辞荣去，颍水今归作故乡。",
                "曾赋洞箫真蜀客，能吟夜雨胜何郎。",
                "放怀云外追黄鹄，别梦春深过玉堂。",
                "可惜当年挂冠早，华星不及到文昌。"
            ]
        },
        {
            "title": "王公和学士挽词",
            "content": [
                "念昔携君手，同游金马门。",
                "流年一鸟过，白首几人存。",
                "星挂朝衣湿，尘埋相印昏。",
                "西风原上泪，不得洒清樽。"
            ]
        },
        {
            "title": "又上监察御史",
            "content": [
                "一札兴贤圣化新，观光上国已彬彬。",
                "右文幸际休明世，奉昭犹须牧守臣。",
                "鹈鴃不为芳草计，鹪鹩似畏罻罗人。",
                "轺车到处天恩遍，祗有儒林欠得春。"
            ]
        },
        {
            "title": "宫词",
            "content": [
                "元夕星灯照露台，六宫歌吹出云来。",
                "夜深翠辇归金殿，十里回廊锦帐开。"
            ]
        },
        {
            "title": "拟试置章御座二首",
            "content": [
                "君心图治切，座置直臣章。",
                "密奏留中扆，虚怀拱峻廊。",
                "聪明开二帝，道德劝三王。",
                "温室焚初藁，丹帷缉旧囊。",
                "程书劳夜览，造膝被天光。",
                "欲识忧民意，忠规偿可忘。"
            ]
        },
        {
            "title": "靴淀除夕之会呈王原叔给事燕唐聊谏议",
            "content": [
                "岁华相逐走燕尘，此夕羁怀暂一申。",
                "把手岂辞三处酒，别家看作二年人。",
                "因逢塞雁惊来信，却忆江梅赠去春。",
                "莫向天涯忧白发，东风犹与到关新。"
            ]
        },
        {
            "title": "句",
            "content": [
                "摇摇墙头花，脉脉含幽姿。"
            ]
        },
        {
            "title": "宫词",
            "content": [
                "千年一偶圣人生，岂特河清海亦清。",
                "瑞应固宜流乐府，行看丝竹有新声。"
            ]
        },
        {
            "title": "宫词",
            "content": [
                "新供御马可曾骑，青鬣连钱碧玉蹄。",
                "每到殿前祗候驾，金鞍卸下不闻嘶。"
            ]
        },
        {
            "title": "秋雨",
            "content": [
                "秋容浩荡夕云高，旻宇萧然绝一毫。",
                "汉塞草平嘶牧马，越溪风急送归舠。",
                "天衢夜失清蟾魄，海国寒飞白鹭涛。",
                "谁共危楼凌爽气，左持樽酒右持螯。"
            ]
        },
        {
            "title": "立春内中帖子词·温成皇后阁",
            "content": [
                "遥闻碧海有三山，云锁琼楼日月间。",
                "花下玉颜常不老，也应春色胜人间。"
            ]
        },
        {
            "title": "京口遇大风",
            "content": [
                "虹蜺赫奕射中天，怒竅风号势塕然。",
                "云翼扶抟弥九万，海帆飞迅越三千。",
                "鲵嘘骇浪时开阖，鳌负灵山或泝沿。",
                "安得琴高控双鲤，一驱霾曀静洪渊。"
            ]
        },
        {
            "title": "自述",
            "content": [
                "少从客路千波转，老入流年万事疏。",
                "野鹤定知乘宠误，春冰多愧践名虚。",
                "几思汉殿金盘露，恣阅蓬山绿字书。",
                "未报君恩成白发，翻然江海羡吾庐。"
            ]
        },
        {
            "title": "梅花",
            "content": [
                "冷香疑到骨，琼艳几堪餐。",
                "半醉临风折，清吟拂晓观。",
                "赠春无限意，和雪不胜寒。",
                "桃李有惭色，枯枝试并栏。"
            ]
        },
        {
            "title": "舟行述怀寄公仪",
            "content": [
                "昔陪画省对春菲，今日逢春未得归。",
                "灼灼海棠谁复折，差差燕子又还飞。",
                "清尊须惜良辰共，白发俄惊万事非。",
                "昨夜淮出好风月，为君中夕促瑶徽。"
            ]
        },
        {
            "title": "较艺书事",
            "content": [
                "日薄寒云下结鳞，忽驰诏骑绝飞尘。",
                "麻衣半犯秦关雪，鱼钥横催汉署春。",
                "黄纸帖名书案密，棠梨雕字赋题新。",
                "高才顷刻闻天下，谁是墙东冠榜人。"
            ]
        },
        {
            "title": "依韵和犯景仁翰留题子履草堂二首",
            "content": [
                "闻君筑圃我奇植，红蕊黄花落又开。",
                "惟有庭前岁寒竹，时时双凤下飞来。"
            ]
        },
        {
            "title": "宫词",
            "content": [
                "后苑归来月上初，天歌吹引下鸾与。",
                "春风料峭馀寒重，犹索金函览奏书。"
            ]
        },
        {
            "title": "仁宗皇帝挽词五首",
            "content": [
                "七月欑宫晓，愁看动素旂。",
                "乾坤清泪满，车驾昔游非。",
                "落月低黄繖，流尘上玉衣。",
                "苍梧何日返，耘鸟傍陵飞。"
            ]
        },
        {
            "title": "宫词",
            "content": [
                "太液波清水殿凉，画船惊起宿鸳鸯。",
                "翠眉不及池边柳，取次飞花入建章。"
            ]
        },
        {
            "title": "送入南归",
            "content": [
                "自得归休请，劳生事已平。",
                "几年怀故隐，此日悟浮荣。",
                "车骑少尘迹，溪山多去情。",
                "所安清白望，真可激时英。"
            ]
        },
        {
            "title": "和致政太师潞国文公赐燕玉津园感恩述怀",
            "content": [
                "玉符初解自逍遥，暂驾安车近九霄。",
                "无限高名齐少室，不言休绩在三朝。",
                "好披云氅呼辽鹤，忽把仙巾换汉貂。",
                "御苑清明开特燕，莫辞仙醴劝金蕉。"
            ]
        },
        {
            "title": "胡则大学正满秩趋京赋诗为赠",
            "content": [
                "一室萧然数卷书，三年冷掾出无驴。",
                "每因芳草忧鹈鴃，苦咏场苗羡白驹。",
                "俗吏何尝知大体，清朝方急用真儒。",
                "燕台此去流声实，见说诸公诵子虚。"
            ]
        },
        {
            "title": "赠司空侍中晏元献公挽词二首",
            "content": [
                "震邸陪经席，辰阶拥化钧。",
                "高谟帷幄旧，嘉织鼎彝新。",
                "露湿铭旌晓，尘凝燕榭春。",
                "许郊民爱厚，犹忆相车茵。"
            ]
        },
        {
            "title": "仁字卷子",
            "content": [
                "文昌清晓漏声疏，曾看飞泉落笔初。",
                "诗人池塘似灵运，赋传宫殿学相如。",
                "春官不下真朱点，阴注将成淡墨书。",
                "见说丹台名第一，蕊章须诏侍严徐。"
            ]
        },
        {
            "title": "宫词",
            "content": [
                "纱幔薄垂金麦穗，帘鉤纖挂玉葱条。",
                "楼西别起长春殿，香壁红泥透蜀椒。"
            ]
        },
        {
            "title": "端午内中帖子词·皇后阁",
            "content": [
                "玉作仙家殿，都无暑气侵。",
                "犹裁葵叶扇，常有爱君心。"
            ]
        },
        {
            "title": "赠礼部尚书唐质肃公挽词二首",
            "content": [
                "偶歇延英对，如何遽不来。",
                "卹恩天子厚，遗直世人哀。",
                "路转侵龙耳，星沈近斗魁。",
                "送车知几乘，莫赋泰山颓。"
            ]
        },
        {
            "title": "宫词",
            "content": [
                "三月金明柳絮飞，岸花堤草弄春时。",
                "楼船百戏催宣赐，御辇今年不上池。"
            ]
        },
        {
            "title": "宫词",
            "content": [
                "端午生衣进御床，赭黄罗帕覆金箱。",
                "美人捧入南薰殿，玉腕斜封彩缕长。"
            ]
        },
        {
            "title": "赠太慰吕惠穆公挽词",
            "content": [
                "秦川归骑照山红，不觉悲箫起暮风。",
                "天上紫枢深北斗，人间金印独三公。",
                "汉庭樽俎奇谋在，陇首旌旂杀气空。",
                "见说韦平有家学，莫将文字葬坟中。"
            ]
        },
        {
            "title": "和石昌言舍入酬王景彝学士雪霁有怀",
            "content": [
                "寒霙飞断九门深，日上扶桑海气沈。",
                "初见云端浮紫阙，忽惊尘外列瑶林。",
                "芝封诏墨春生润，绮结官钱夕带阴。",
                "官职声名君自有，何妨更绝郢中吟。"
            ]
        },
        {
            "title": "赠太师中书令鲁国曾宣靖公挽词二首",
            "content": [
                "璧宫人去水潺潺，帝辇空临泪一潸。",
                "白玉芦樽陪庙食，黄金洒翰落碑颜。",
                "星辰掩霭移天上，桃李芬芳满世间。",
                "门外沙堤何日尽，只应阴施在银山。"
            ]
        },
        {
            "title": "登海州楼",
            "content": [
                "城外沧溟日夜流，城南山直对城楼。",
                "溪田雨足禾先熟，海树风高叶易秋。",
                "疏傅里闾寻故老，秦皇车甲想东游。",
                "客心不待伤千里，槛外风烟尽是愁。"
            ]
        },
        {
            "title": "端午内中帖子词·皇帝阁",
            "content": [
                "翠华初到玉池游，笑指宫人按櫂讴。",
                "湘水英魂在何处，犹教终日竞龙舟。"
            ]
        },
        {
            "title": "思乡岭",
            "content": [
                "晓人燕山雪满旌，归心常与雁南征。",
                "如何万里沙尘外，更在思乡岭上行。"
            ]
        },
        {
            "title": "宫词",
            "content": [
                "沈烟摇碧透金铺，密下珠帘镇玉壶。",
                "近赐赵昌花雀障，却嫌崔白支荷图。"
            ]
        },
        {
            "title": "赠太师中书令鲁国曾宣靖公挽词二首",
            "content": [
                "熠熠台符切太微，满朝文物尽光辉。",
                "曾扶圣日攀云上，便向春风解组归。",
                "一代衣冠矜阀阅，同时父子管枢机。",
                "人生富贵谁难致，八十如公自古稀。"
            ]
        },
        {
            "title": "依韵和宋次道龙图阁曝书",
            "content": [
                "五云迎晓禁庐开，不及华衣曳老莱。",
                "宝藏发函金作界，仙醪传羽玉为台。",
                "已逢天上非常景，更约人间第一材。",
                "白首庙堂终乞去，明年此会定应来。"
            ]
        },
        {
            "title": "依韵和元参政喜雨四首",
            "content": [
                "君心常与下民忧，嘉应为霖讵一州。",
                "梦绕金人云气满，笑回玉女电光流。",
                "已成沃野千箱望，岂事灵坛屡舞求。",
                "边粟定储三百万，皋兰何必豫防秋。"
            ]
        },
        {
            "title": "市骏坊",
            "content": [
                "平昔君王事胜游，日斜沧海尚停辀。",
                "千金骏骨今谁顾，死驾监车亦未休。"
            ]
        },
        {
            "title": "四并亭",
            "content": [
                "蹛林初跃玉羁旋，已觉芳菲近日边。",
                "塞上臙脂侵酒面，江南寒食落歌前。",
                "魂迷一水花临浦，醉入东风絮满天。",
                "金谷更饶春色好，四难犹恐负华年。"
            ]
        },
        {
            "title": "题齐宫",
            "content": [
                "邻鸡未动晓骖催，又向录台饮福杯。",
                "自笑治聋知不足，明年强健更重来。"
            ]
        },
        {
            "title": "宫词",
            "content": [
                "六龙观稼奉宸游，齐贺丰年芦麦秋。",
                "后苑宴回卿相出，内官金合送来麰。"
            ]
        },
        {
            "title": "挽贡南漪三首",
            "content": [
                "燕居宣圣像，侑坐祖黎公。",
                "衿佩一朝集，弦歌九族同。",
                "夜窗书案雪，春服舞雩风。",
                "长使南湖学，千秋纪此翁。"
            ]
        },
        {
            "title": "宫词",
            "content": [
                "博士当年教玉筝，六宫谁敢门新声。",
                "如今旧曲无心理，宝柱一行秋雁横。"
            ]
        },
        {
            "title": "端午内中帖子词·太上皇后阁",
            "content": [
                "几年退乐紫房居，天下犹传还政书。",
                "玉案焚香读黄老，人间宫殿午阴初。"
            ]
        },
        {
            "title": "宫词",
            "content": [
                "春殿千官宴喜归，上林莺舌报花时。",
                "宣徽旋进新裁曲，学士争吟应诏诗。"
            ]
        },
        {
            "title": "挽吴止水",
            "content": [
                "人生五马贵，不负壮心期。",
                "竟作青门隐，空吟画戟诗。",
                "家声江表重，心事岁寒知。",
                "未恨风流绝，双珠似可儿。"
            ]
        },
        {
            "title": "喜雪",
            "content": [
                "大野重阴合，危楼远望迷。",
                "风兼万籁响，天与四溟低。",
                "病树先春发，惊乌未晓啼。",
                "好同伊水客，香阜访灵棲。"
            ]
        },
        {
            "title": "大飨明堂庆成诗",
            "content": [
                "皇祐更秋律，明堂奉帝禋。",
                "粢盛虽芦德，霜露本怀亲。",
                "於赫朝三后，无文秩百神。",
                "九筵交玉幣，重屋近星辰。",
                "邃幄留飚御，清坛堕月津。",
                "衣冠汉仪旧，金石舜韶新。",
                "受胙开宣室外，鸣钟降紫宸。",
                "群阴先复旦，协气斗回春。",
                "灵贶丛千祝，丰恩渗四垠。",
                "惭非老辞笔，徒学颂尧人。"
            ]
        },
        {
            "title": "宫词",
            "content": [
                "鱼藻宫中淑景长，鸭头新水御池塘。",
                "奇花深院门门闭，总被春风漏泄香。"
            ]
        },
        {
            "title": "依韵和吴相公闻南宫放喜即事",
            "content": [
                "紫掖清晨捧号来，门前桃李占先开。",
                "满城风雨逢寒食，更听春岩第一雷。"
            ]
        },
        {
            "title": "登悬瓠城感吴季子",
            "content": [
                "将军戈甲从天下，丞相旌旗匝地来。",
                "堪笑怒螳犹强臂，不知蛰户欲惊雷。",
                "咄嗟武相深冤洗，指顾山东治境开。",
                "吏部声名千古在，断碑何处卧苍苔。"
            ]
        },
        {
            "title": "宫词",
            "content": [
                "琐声金制阅门环，帘卷真珠十二间。",
                "别殿春风呼万岁，中丞新押散朝班。"
            ]
        },
        {
            "title": "访别成献甫经历时新拜四台御史之命二首",
            "content": [
                "寒露迎风一段冰，高标孤映宛之滨。",
                "人言飚击须鹰隼，我喜时清睹凤麟。",
                "儜看仙班朝北极，暂移星节照西秦。",
                "皇华礼乐君恩重，好访巅崖慰远民。"
            ]
        },
        {
            "title": "句",
            "content": [
                "柯同庭橘劲，色近御衣深。"
            ]
        },
        {
            "title": "工部尚书致仕王懿敏公挽词",
            "content": [
                "慷慨当年论太平，谏书虽在已尘生。",
                "三秋胜气横金甲，半夜离歌掩玉笙。",
                "许下绿槐空自老，匣中长剑为谁鸣。",
                "壮图示就冠先挂，从此无由听履声。"
            ]
        },
        {
            "title": "端午内中帖子词·太上皇后阁",
            "content": [
                "钗头艾虎辟群邪，晓驾鲜云七宝车。",
                "宴罢瑶池红日晚，归来零乱满宫花。"
            ]
        },
        {
            "title": "再召至龙图阁观书",
            "content": [
                "君王又诏蓬莱宴，三阁崔嵬压海鳌。",
                "翠玉装舆容扈跸，黄金涂纸看挥毫。",
                "尧文自与星辰烂，汉殿常依日月高。",
                "四十年来无此会，恩深不觉醉仙醪。"
            ]
        },
        {
            "title": "资善御筵送刑部侍郎致仕李受归庐山山",
            "content": [
                "都门车马动行尘，诏集华堂宠退臣。",
                "延阁带经为旧老，商山携杖作归人。",
                "燕回天上还侵晚，梦入江南已见春。",
                "曾抱遗弓泣陵土，此一无复犯龙鳞。"
            ]
        },
        {
            "title": "宫词",
            "content": [
                "银盆著水洒球场，马嚼衔声立两行。",
                "齐上玉鞍随仗列，粟金腰带小牌方。"
            ]
        },
        {
            "title": "送汪叔志赴平江州同知",
            "content": [
                "鹄袍缠御便牙绯，笑我山中芰制衣。",
                "姓字两回香桂籍，声华一日动天扉。",
                "政有霜螯须别驾，待呼巴菊寿兹闱。",
                "千古岳阳登览地，好诗相记莫相违。"
            ]
        },
        {
            "title": "立春内中帖子词·夫人阁",
            "content": [
                "玉殿闻春到，罗衣照地红。",
                "君恩深汉帝，不惜舞东风。"
            ]
        },
        {
            "title": "宫词",
            "content": [
                "露井银床冻不收，深宫花暗晓莺愁。",
                "残红满地无人扫，一半随风落御沟。"
            ]
        },
        {
            "title": "宫词",
            "content": [
                "鼓角三更夜奏严，夕斋清庙宿重檐。",
                "殿前太尉横银仗，指点金盆御水添。"
            ]
        },
        {
            "title": "宫词",
            "content": [
                "金鸡竿下龙旂动，万国华夷拜冕旒。",
                "十二门开传诏急，祥云捧日在楼头。"
            ]
        },
        {
            "title": "端午内中帖子词·皇帝阁",
            "content": [
                "御柳重重午影圆，薰风时泛舜琴弦。",
                "六宫竞进长生缕，天子垂衣一万年。"
            ]
        },
        {
            "title": "莫京甫知事有台掾这辟赋诗识别二首",
            "content": [
                "兰生空谷混荆榛，不碍幽香到处闻。",
                "幕府才流推谢掾，宣州宾客忆崔群。",
                "清怀叠阵三秋月，行橐双溪一片云。",
                "白发书生何以报，惭君出力卫斯文。"
            ]
        },
        {
            "title": "端午内中帖子词·皇后阁",
            "content": [
                "紫阁曈曨隐晓霞，瑶墀九御荐菖华。",
                "何人又进江心镜，试与君王却众邪。"
            ]
        },
        {
            "title": "宫词",
            "content": [
                "春心滴破花边漏，晓梦敲回禁里钟。",
                "十二楚山何处是，御楼曾见两三峰。"
            ]
        },
        {
            "title": "夜意",
            "content": [
                "泬寥爽澈游氛收，淡河如扫凝不流。",
                "影过远水雁侵月，目断故乡人倚楼。",
                "黄叶半林霜送晓，悲笳一曲风横秋。",
                "江南几载未归客，灯寂帐寒心正愁。"
            ]
        },
        {
            "title": "友生失意",
            "content": [
                "梦到天阍寤翼伤，拂衣归去乐江乡。",
                "丈夫岂识原非病，丞相应嗤盖有狂。",
                "失马未须嗟北塞，过关重约使南阳。",
                "君知鞲上雄飞日，秋劲霜严始一翔。"
            ]
        },
        {
            "title": "宫词",
            "content": [
                "夜色楼台月数层，金猊烟穗绕觚棱。",
                "重廊曲折连三殿，密上真珠百宝灯。"
            ]
        },
        {
            "title": "送程公辟给事出守会稽",
            "content": [
                "越州太守何潇洒，应为能吟住集仙。",
                "雪急紫濛催玉勒，日长青琐听薰弦。",
                "一时冠苔倾离席，半醉珠玑落彩笺。",
                "自恨君恩浑未报，五湖终负钓鱼船。"
            ]
        },
        {
            "title": "送人东归",
            "content": [
                "会稽新绶振恩辉，故里人瞻书锦归。",
                "骊马在门歌祖席，彩丝当膝戏亲闱。",
                "霜天夕霁丹枫老，水国秋深紫蟹肥。",
                "绕阁云山吟有助，高谈终日讼筩稀。"
            ]
        },
        {
            "title": "闻琵琶",
            "content": [
                "夜拍水云非故乡，未闻终曲已凄凉。",
                "舟中月白寒江阔，马上酸风紫塞长。",
                "思妇有怀停别杵，征人无语对清觞。",
                "平时不见秦城役，余韵空传战壘荒。"
            ]
        },
        {
            "title": "秋风",
            "content": [
                "猎桂来钟岭，翍椒度汉宫。",
                "云飞汾水阔，叶下洞庭空。",
                "海国樯帆壮，边城鼓角雄。",
                "谁知洛阳客，归意在江东。"
            ]
        },
        {
            "title": "端午内中帖子词·皇帝阁",
            "content": [
                "禁幕无风日正亭，侍臣初赐玉盘冰。",
                "不知翠辇游何处，应在瑶台第一层。"
            ]
        },
        {
            "title": "端午内中帖子词·皇后阁",
            "content": [
                "茧馆桑阴合，新丝已上机。",
                "忧勤不知暑，亲织衮龙衣。"
            ]
        },
        {
            "title": "送元厚之待制出守福唐",
            "content": [
                "南拥旌旗照海傍，甘泉新第从臣章。",
                "三休华阁窥天象，几日朝衣带御香。",
                "溪水以流随画楫，荔枝初绿映雕觞。",
                "颁春莫向常思岭，归梦先应到帝乡。"
            ]
        },
        {
            "title": "依韵和蔡参政导洛",
            "content": [
                "浩浩洪河一派收，亘山回洛骇阴虬。",
                "锦张客幔从隋去，龟负神书入宋流。",
                "波急满川跳万鲤，气温销冻运千舟。",
                "谁言伯禹能行水，不见当时为帝谋。"
            ]
        },
        {
            "title": "白鹭亭",
            "content": [
                "白鹭敞西轩，栋宇穷爽垲。",
                "千峰若聊环，翠色不可解。",
                "是时天宇旷，六幕无织霭。",
                "金斗熨秋江，素练横衣带。",
                "乾坤清且敛，气象朝昏改。",
                "芦花作雪风，飞舞来沧海。",
                "九霄汀鹤起，万里樯乌快。",
                "月上三山头，鸟没横塘外。",
                "苍茫洲渚寒，银错星斗大。",
                "开樽屏丝竹，披襟向箫籁。",
                "余生本江湖，偃蹇欣作会。",
                "清与虽自发，苦嗜亦吾累。",
                "鱼龙凭夜涛，四面忽滂湃。",
                "安得犀灯然，煌煌发水怪。"
            ]
        },
        {
            "title": "立春内中帖子词·温成皇后阁",
            "content": [
                "平昔歌舞断，凝尘满画梁。",
                "昭阳新奏曲，谁得奉君觞。"
            ]
        },
        {
            "title": "端午内中帖子词·夫人阁",
            "content": [
                "偶从选人侍仙都，歌舞常承玉殿呼。",
                "欲谢君恩却无语，心前笑指赤灵符。"
            ]
        },
        {
            "title": "宫词",
            "content": [
                "銮与昨夜宿郊坛，月淡风低彩内寒。",
                "密写销金红榜字，宫中日日报天平。"
            ]
        },
        {
            "title": "宫词",
            "content": [
                "昨日龙舆半宝文，宸毫金轴展凤云。",
                "前朝御印从头拆，重整牙签甲乙分。"
            ]
        },
        {
            "title": "依韵和章枢密景灵宫奉安列圣神御",
            "content": [
                "清都铙吹犯宵寒，宝帐云龙度帝关。",
                "禁跸忽传天直北，仙山元在海中间。",
                "九门日月蒙嘉气，六殿衣冠绘睟颜。",
                "翠辇归来朝献罢，千官齐拜未央班。"
            ]
        },
        {
            "title": "立春内中帖子词·皇帝阁",
            "content": [
                "丹门瑞雾紫濛濛，日到蓬莱正殿东。",
                "只看御炉香欲起，佩环齐响半天中。"
            ]
        },
        {
            "title": "依韵和吴枢密上王码电脑公司软件中心相公同",
            "content": [
                "清晓陈经秘殿中，关睢首化属周公。",
                "人穿豹尾班初上，日转螭头讲未终。",
                "述作虽寻前圣远，讨论犹待后贤通。",
                "汉庭无更矜他说，自有匡衡发帝聪。",
                "",
                ""
            ]
        },
        {
            "title": "和圣俞春雨",
            "content": [
                "云飞寒影欲千层，暝雨兼风断复增。",
                "羃羃池台空锁树，萧萧帘幕更飘灯。",
                "归将春晚花应笑，老入年来酒易凌。",
                "沟水东西入账望，抽书虽襞为谁凭。"
            ]
        },
        {
            "title": "端午内中帖子词·皇帝阁",
            "content": [
                "万里来珍贡，风澜静四溟。",
                "鱼龙惊咒水，神雾忽生庭。"
            ]
        },
        {
            "title": "莫京甫知事有台掾之辟赋诗识别二首",
            "content": [
                "烈士思酬国士知，云霄羽翼政相期。",
                "人言雅望台中妙，我识壮怀天下奇。",
                "自是英才为世用，由来了事笑儿癡。",
                "回头说向虞罗辈，鹄举鸾鶱可得羁。"
            ]
        },
        {
            "title": "呈景仁偶书",
            "content": [
                "昔对芳樽常感慨，今同华发半萧疏。",
                "唐家一代成青史，汉殿多年诵子虚。",
                "丹凤春裁西掖诏，白麻夜草北门书。",
                "几时却奉承明谒，玉蕊花边并直庐。"
            ]
        },
        {
            "title": "宫词",
            "content": [
                "内库从头刚舞衣，一番时样一番宜。",
                "才人物地新装束，生色春衫画折枝。"
            ]
        },
        {
            "title": "依韵和王宣徽春雨",
            "content": [
                "春入东郊雨，油然协气通。",
                "晓澌犹未破，岁事已知丰。",
                "辇凤翔仙雾，台乌转瑞风。",
                "野农徒鼓舞，何以谢天功。"
            ]
        },
        {
            "title": "宫词",
            "content": [
                "迢递金壶漏水长，轮更传点报君王。",
                "诸宫各进进新果，尽著龙床驻夜香。"
            ]
        },
        {
            "title": "呈景彝偶书",
            "content": [
                "一从奉诏银台路，下马成诗夺凤毫。",
                "东观已陪窥秘箓，南宫又接较群髦。",
                "芝封紫掖文章贵，星近端门气象高。",
                "今是汉庭三独坐，夜吟犹许醉春醪。"
            ]
        },
        {
            "title": "立春内中帖子词·皇帝阁",
            "content": [
                "云捧楼台切绛霄，太平天子未央朝。",
                "螃家春色年年好，万寿觞前奏九韶。"
            ]
        },
        {
            "title": "端午内中帖子词·太上皇后阁",
            "content": [
                "汉殿炎风少，轻凉已动衣。",
                "每来观织室，不许夜停机。"
            ]
        },
        {
            "title": "宫词",
            "content": [
                "山楼彩凤栖寒月，宴殿金麟吐御香。",
                "蜀锦地衣呈队舞，教头先出拜君王。"
            ]
        },
        {
            "title": "端午内中帖子词·皇后阁",
            "content": [
                "金屋风光别，仍逢令节新。",
                "争传九子粽，皇祚续千春。"
            ]
        },
        {
            "title": "正月五日与馆伴耶律防夜讌永寿给束赴留别",
            "content": [
                "万里来持聘玉通，今宵宾燕为谁同。",
                "羌歌自醉天山北，汉节先随斗柄东。",
                "半夜腾装吹朔雪，平明跃马向春风。",
                "使车少别无多恋，只隔燕南一信中。"
            ]
        },
        {
            "title": "书四望亭",
            "content": [
                "轩然独到碧峰头，万里青霄入寸眸。",
                "日夜松声如雨急，古今山色与云浮。",
                "废朝风物依依在，客路江波滚滚流。",
                "汉辇已沈江树老，天涯寂寞下归舟。"
            ]
        },
        {
            "title": "宫词",
            "content": [
                "一片桃花一片春，夜来风雨落纷纷。",
                "多情更逐东流水，还作高唐梦里人。"
            ]
        },
        {
            "title": "端午内中帖子词·夫人阁",
            "content": [
                "绕臂双绦脱，红纱昼梦惊。",
                "连吹紫云曲，不及晚妆成。"
            ]
        },
        {
            "title": "宫词",
            "content": [
                "博山夜宿沈香火，帐外时闻暖凤笙。",
                "理遍从头新上曲，殿前宠直未交更。"
            ]
        },
        {
            "title": "雷塘晚归",
            "content": [
                "塘梢黯黯夕云低，苍莽荒原望四迷。",
                "海日光寒衔岛树，江潮声暴压城鼙。",
                "乔林风劲横鵰眼，浅草霜乾快马蹄。",
                "战血未收边戍苦，玉龙谁为一提携。"
            ]
        },
        {
            "title": "留题吴促庶省副北轩画壁兼呈杨乐道陈院龙图",
            "content": [
                "文书满眼纷纷里，忽觉沧波起荻洲。",
                "红日不知华省暮，扁舟如下洞庭秋。",
                "林泉傲物非无约，轩冕拘人此未休。",
                "与拂素尘寻绝景，羡君潇洒特迟留。",
                "",
                ""
            ]
        },
        {
            "title": "端午内中帖子词·皇帝阁",
            "content": [
                "波生碧海露晨曦，争剽菖蒲集御卮。",
                "见说太平无沴气，山中业艾独生迟。"
            ]
        },
        {
            "title": "依韵和梅圣俞从登东楼三首",
            "content": [
                "万灯初烧宝龙山，御路先迎彩仗还。",
                "紫极躔星来帝所，仙风递管落人间。",
                "芳醪欲泥追嘉节，红烛翻惊照病颜。",
                "曾从宸游燕双阙，梦魂通夕绕严关。"
            ]
        },
        {
            "title": "宫词",
            "content": [
                "夜深独倚栏干角，玉笛横吹弄月明。",
                "馀响度云无处觅，人间闻得两三声。"
            ]
        },
        {
            "title": "宫词",
            "content": [
                "帘摇翡翠金风晚，瓦湿鸳鸯玉露天。",
                "秋殿晓开重九宴，内人争贴菊花钿。"
            ]
        },
        {
            "title": "又寄公仪四首",
            "content": [
                "花扑行人柳荫渠，每逢嘉趣为停舻。",
                "留连一水风光暮，怅望今宵月影孤。",
                "汉橐暂持来法从，皋禽还引上仙图。",
                "中条候骑知非远，肯尽都门别酒无。"
            ]
        },
        {
            "title": "宫词",
            "content": [
                "丽日祥烟锁禁林，樱桃初熟可成阴。",
                "年年翠辇来游幸，花落春宫一寸深。"
            ]
        },
        {
            "title": "依韵和吴相公史院开局",
            "content": [
                "晓下金门路，君筵听召余。",
                "簪缨三寿客，笔削两朝书。",
                "身老谁逢此，恩深尽醉欢。",
                "传闻访遗事，应走史臣车。"
            ]
        },
        {
            "title": "涿州",
            "content": [
                "涿州亭下柳依依，谁折长条送客归。",
                "晓月未消燕戍酒，春云初拂汉台衣。",
                "玉堂社燕宜先入，沙碛晴鸿已半飞。",
                "回首青山欲千里，行人犹自马騑騑。"
            ]
        },
        {
            "title": "呈永叔书事",
            "content": [
                "诏书初捧下西厢，重棘连催暮钥忙。",
                "绿绣珥貂留帝诏，紫衣铺案拜宸香。",
                "卷如骤雨收声急，笔似飞泉落势长。",
                "十五年前出门下，最荣今日预东堂。"
            ]
        },
        {
            "title": "宫词",
            "content": [
                "七宝栏干白玉除，新开凉殿幸金与。",
                "一沟泛碧流春水，四面琼鉤搭绮疏。"
            ]
        },
        {
            "title": "和三司蔡君谟内翰麞猿芦雁屏二首",
            "content": [
                "江芦初老度新鸿，谁所高情吒画工。",
                "索索西风刷寒羽，萧萧残日伴疏丛。",
                "渔膛欲下滩声急，谈尘重挥暑气空。",
                "身在计庭归未得，每将秋思入图中。"
            ]
        },
        {
            "title": "依韵和元参政正月十九日候聚厅移刻未至石占",
            "content": [
                "日下龙楼禁漏疏，朝衣犹自覆熏炉。",
                "五房人退文书静，闲看河州瑞麦图。",
                "",
                ""
            ]
        },
        {
            "title": "和公仪饮茶",
            "content": [
                "北焙和香饮最真，绿芽未雨带旗新。",
                "煎须卧石无尘客，摘是临溪欲晓人。",
                "云叠乱花争一水，凤团双影负先春。",
                "清风未到蓬莱路，且把吟瓯伴醉巾。"
            ]
        },
        {
            "title": "宫词",
            "content": [
                "东宫降诞挺佳辰，少海星边拥瑞云。",
                "中尉传开三日宴，翰林当撰洗儿文。"
            ]
        },
        {
            "title": "送僧归吴中",
            "content": [
                "间心轻出世，远念起游方。",
                "漱月抛茶井，眠云梦草堂。",
                "归程指山色，去影背湖光。",
                "欲问重来日，孤云未可量。"
            ]
        },
        {
            "title": "仁宗皇帝挽词五首",
            "content": [
                "忽觉宫车晚，乘云御帝乡。",
                "空余群玉殿，不奏万年觞。",
                "白发孤臣泪，黄尘九陌荒。",
                "返虞歌未断，陵柏已苍苍。"
            ]
        },
        {
            "title": "滕学士移河朔",
            "content": [
                "五鼓声深晓色回，北驰马首望燕台。",
                "旧趋武帐清光近，新会仙山秘典开。",
                "人惜憩棠余爱远，帝忻借箸密谋来。",
                "边城消尽还兵喜，谁敌阳关决胜才。"
            ]
        },
        {
            "title": "题李右丞王维画雪景",
            "content": [
                "微生江第一间身，偶上青云四十春。",
                "何日扁舟载风雪，却将蓑笠伴渔人。"
            ]
        },
        {
            "title": "送山人程惟象东归",
            "content": [
                "君来客京洛，奇术世所闻。",
                "人事固倚伏，物情徒纠纷。",
                "衣沾九门雨，梦绕故山云。",
                "饮罢忽东去，浩歌秋日曛。"
            ]
        },
        {
            "title": "送史寺丞赴真州六合县",
            "content": [
                "南国江山好，仍闻聚六峰。",
                "归心急春浪，别梦怅晨钟。",
                "手泽存遗爱，民歌接旧封。",
                "涼秋鼓予楫，文酒待相从。"
            ]
        },
        {
            "title": "宫词",
            "content": [
                "黄昏锁院听宣除，翰长平明趁起居。",
                "撰就白麻先进草，金泥降出内中书。"
            ]
        },
        {
            "title": "赠司空侍中晏元献公挽词二首",
            "content": [
                "富贵谁为并，文章世所稀。",
                "勋名丹史在，体貌九天违。",
                "嵩极朝摧峻，台躔夜掩辉。",
                "空余旧游客，泪向寝门挥。"
            ]
        },
        {
            "title": "宫词",
            "content": [
                "天外明河翻玉浪，楼西凉月涌金盆。",
                "香销甲乙床前帐，宫锁玲珑闭殿门。"
            ]
        },
        {
            "title": "春日郊外",
            "content": [
                "十里烟郊书景和，春间流水绿生波。",
                "楼前人意望无尽，柳上风光来最多。",
                "雨歇陇云犹漭瀁，草薰村燕自经过。",
                "匆匆归路迎残照，犹得桑间驻玉珂。"
            ]
        },
        {
            "title": "端午内中帖子词·皇帝阁",
            "content": [
                "御池风暖水如鳞，争看兰舟竞渡人。",
                "应是君王好忠直，至今犹为吊孤臣。"
            ]
        },
        {
            "title": "拟试置章御座二首",
            "content": [
                "睿听来嘉论，忧劝政事昌。",
                "颙颙瞻帝座，谔谔置臣章。",
                "语切青规上，文留黼扆旁。",
                "受言初拜禹，罪已忽兴汤。",
                "进牖须盈几，垂衣岂下堂。",
                "只应千载治，危谏属忠良。"
            ]
        },
        {
            "title": "戏呈唐卿",
            "content": [
                "行到鹿儿山更恶，八千归路可胜劳。",
                "长安日远思亲发，紫汉星回促使轺。",
                "晓磴云浓藏去驿，阴崖冰折断前桥。",
                "羁怀一夕犹难遣，況是辞家九十朝。"
            ]
        },
        {
            "title": "句",
            "content": [
                "未晓清风生殿阁，经旬赤气照乾坤。"
            ]
        },
        {
            "title": "赠太尉郑文肃公挽词二首",
            "content": [
                "一擐黄金甲，征西战马骄。",
                "十年边算尽，今日旅魂招。",
                "落月孤营掩，酸风去路遥。",
                "平生忠烈在，史笔冠清朝。"
            ]
        },
        {
            "title": "立春内中帖子词·皇后阁",
            "content": [
                "平桥御水破冰痕，忽觉东风遍九门。",
                "谁道帝家春不早，椒房昨夜已先温。"
            ]
        },
        {
            "title": "会仙石",
            "content": [
                "奉使群材笑拍肩，玉浆春酒已酡然。",
                "当时曾舐淮南鼎，亦恐兹山自有仙。"
            ]
        },
        {
            "title": "又寄公仪四首",
            "content": [
                "又拥双旌去守蒲，波从天上泛归舻。",
                "青云慷慨逢辰早，白发逶迤事主孤。",
                "薄宦多端非我素，清吟终日是君图。",
                "锦江春色年年好，忆把游人醉袖无。"
            ]
        },
        {
            "title": "端午内中帖子词·皇后阁",
            "content": [
                "五月炎风炽，忧勤紫掖中。",
                "摧裁恤刑诏，晓下未央宫。"
            ]
        },
        {
            "title": "就日馆",
            "content": [
                "高原春霁荡妖氛，使馹重来路始分。",
                "虽远长安初见日，渐亲冀北已瞻云。",
                "东风未破胡天冻，芳草应连紫陌薰。",
                "早晚旅魂还旧斡，晨钟一到玉关闻。"
            ]
        },
        {
            "title": "池亭月下独坐",
            "content": [
                "游云销尽月当空，危坐西轩快水风。",
                "往恨忽从中夜起，赏心难与故人同。",
                "鼠惊琴匣闻余响，萤度莲塘见乱红。",
                "星薄漏稀犹不寐，寒声通夕战疏桐。"
            ]
        },
        {
            "title": "宫词",
            "content": [
                "中宫赐雪玉成峰，滴露堆寒冷照空。",
                "三十六窗明月夜，姮娥浑在水晶宫。"
            ]
        },
        {
            "title": "宫词",
            "content": [
                "天门晏闭九重关，楼倚银河气象间。",
                "一点星球垂绛阙，五云仙仗下蓬山。"
            ]
        },
        {
            "title": "端午内中帖子词·皇帝阁",
            "content": [
                "沈沈三殿燕华绅，云覆端门瑞气新。",
                "昼漏未移天正午，此时兼有日重轮。"
            ]
        },
        {
            "title": "仁宗皇帝挽词五首",
            "content": [
                "西葬青嵩道，千秋岂复晨。",
                "皇图先与子，庙号独称仁。",
                "二帝衣裳旧，三王礼乐新。",
                "茂陵书奏晚，不及议东巡。"
            ]
        },
        {
            "title": "宫词",
            "content": [
                "晚来东殿放笙歌，外院池亭得暂过。",
                "深炷炉香登月榭，栏干西角拜姮娥。"
            ]
        },
        {
            "title": "英宗皇帝挽词五首",
            "content": [
                "欲问俞跗术，秦亡世少传。",
                "玉书缠命子，金鼎已成仙。",
                "华渚星犹烂，昭陵柏未圆，",
                "空余罪已诏，不似禹汤年。"
            ]
        },
        {
            "title": "端午内中帖子词·夫人阁",
            "content": [
                "画栱无尘乳燕飞，薰风时复度罗衣。",
                "君王避暑蓬莱殿，向晚笙歌簇辇归。"
            ]
        },
        {
            "title": "皇帝冬至御大庆殿举第一盏酒三庆云之曲",
            "content": [
                "乾坤顺夷，皇有嘉德。",
                "爰施庆云，承日五色。",
                "轮囷下垂，万物皆饰，",
                "维天祚休，长被无极。"
            ]
        },
        {
            "title": "赠太子太傅李康靖公挽词二首",
            "content": [
                "陪幄方图政，安车遂告年。",
                "帝求惇史善，人叹大夫贤。",
                "故馆西州路，佳城京兆阡。",
                "惟应旧游客，堕泪向碑前。"
            ]
        },
        {
            "title": "和林乔年学士普净院避暑",
            "content": [
                "汩汩红尘倦往还，偶来偷得似僧间。",
                "一心自别清凉处，万事如经梦寐间。",
                "尽日禅房挥玉尘，几时仙岭对冰颜。",
                "知君有术消烦暑，旋琢琼瑶出道山。"
            ]
        },
        {
            "title": "依韵和景彝观刑部厅燕侍郎画山水二首",
            "content": [
                "昔人曾此怜幽壁，醇墨今留隐约间。",
                "犹带惊波下沧海，常迎爽气入朝山。",
                "苔文半染风霜古，鸟影时过岁月间。",
                "谁更潇湘移雨竹，满轩疏洒翠成斑。"
            ]
        },
        {
            "title": "宫词",
            "content": [
                "宫人捧砚临香案，一幅春绡展素霞。",
                "玉箸弯环题御篆，风云金殿起龙蛇。"
            ]
        },
        {
            "title": "依韵和元参政喜雨四首",
            "content": [
                "紫殿宵祈感圣忧，玉毫曾降梵王州。",
                "慈深三界云常聚，法遍诸天雨自流。",
                "袯襫趁耕皆帝力，污邪满载为民求。",
                "年年睿泽沾群物，愧未酬恩鬓已秋。"
            ]
        },
        {
            "title": "宫词",
            "content": [
                "素英飘洒作宵寒，一寸金花烛泪残。",
                "连夜对香宣两府，平明谢雪到斋坛。"
            ]
        },
        {
            "title": "闻喜燕上赠状元叶祖洽",
            "content": [
                "黼座亲临唱第初，宴嬉犹及苑花余。",
                "青厢特访安危策，紫府应将姓字书。",
                "御酒连倾金鉴落，宫床曾赐玉蟾蜍。",
                "从来晁董多奇论，三日英豪亦未疏。"
            ]
        },
        {
            "title": "宫词",
            "content": [
                "选进仙韶第一人，才胜罗绮不胜春。",
                "重教按舞桃花下，只踏残红作地裀。"
            ]
        },
        {
            "title": "依韵和王宣徽奉安中太乙神像",
            "content": [
                "太乙真庭结宝坛，中涵元象本无言。",
                "三山波涌楼台近，北极星环剑佩尊。",
                "岁人飞宫初在丑，神移列驭直从坤。",
                "妖氛自逐灵旂卷，瑞谷常登御廪蕃。",
                "晓日破红浮门栱，夕云凝紫护周垣。",
                "龙随圣笔栖碑首，鹤带仙书语洞门。",
                "天马应歌来伏卫，岳祗聊职听朝昏。",
                "传闻词客新吟苦，玉案缠承上帝恩。"
            ]
        },
        {
            "title": "林亭",
            "content": [
                "地回林泉好，乘间会胜游。",
                "深沈烟色聚，潇洒雨声收。",
                "贫过扬雄宅，狂思范蠡舟。",
                "寄言赏心友，巾褐此经秋。"
            ]
        },
        {
            "title": "淮上阻雪寄梅公仪龙图",
            "content": [
                "淮上惊波欲去难，更逢春雪下云端。",
                "思君一夜如千里，手把琼枝不奈寒。"
            ]
        },
        {
            "title": "发会同馆",
            "content": [
                "一持天子节，兹喜去龙庭。",
                "大漠夜犹白，寒山春不青。",
                "峰多常蔽日，地绝欲回星。",
                "同类惟所适，鸣镳毋暂停。"
            ]
        },
        {
            "title": "草",
            "content": [
                "袅如垂线软如茵，古流蒙茸映晓痕。",
                "解憾有情迷雾雨，恣生间地杂兰荪。",
                "绿铺春色围茺寺，远榇斜阳接钓村。",
                "波翻别浦情无尽，日下重楼望欲迷。",
                "独鸟自飞烟漠漠，行人不驻雨凄凄。",
                "王孙何事征鞍晚，兰泽空闻杜宇啼。"
            ]
        },
        {
            "title": "宫词",
            "content": [
                "殿下排场击土牛，君王玉仗久迟留。",
                "内人争卜宜春喜，夺得金泥各自收。"
            ]
        },
        {
            "title": "竹",
            "content": [
                "天地得正气，四时无易心。",
                "生来本孤节，高处独千寻。",
                "月影龙蛇动，风枝萧籁吟。",
                "如何枫与柳，亦拟傍清阴。"
            ]
        },
        {
            "title": "书隐者壁",
            "content": [
                "客路林如棘，岩棲静掩关。",
                "陶巾春渍酒，谢屐晚回山。",
                "醉梦雷霆息，棋声日月间。",
                "我惭撄世纲，暂此一怡颜。"
            ]
        },
        {
            "title": "端午内中帖子词·皇后阁",
            "content": [
                "夕然辟恶仙香度，朝结延年帝缕成。",
                "愿上玉宸千万寿，薰风常泛舜弦声。"
            ]
        },
        {
            "title": "英宗皇帝挽词五首",
            "content": [
                "五载临朝浅，群生受福多。",
                "徽名方镂玉，顾命忽陈戈。",
                "风露翻金铎，尘埃满画鼍。",
                "从兹天庆节，万寿复谁歌。"
            ]
        },
        {
            "title": "依韵和王宣徽冬燕",
            "content": [
                "丞相华堂燕斝飞，群恩自与众心期。",
                "鲁台況值书云后，汉殿仍经喜雪时。",
                "便有东风来翠幕，别翻新曲度瑶池。",
                "可伤衰病无材思，欲续高吟鬼色丝。"
            ]
        },
        {
            "title": "依韵吴枢密正月二日留题曾侍中斋阁",
            "content": [
                "昨日春风变旧年，连珂来访紫芝仙。",
                "三朝元仗鸿钧手，万里今同不击船。",
                "寿酒一倾人共醉，赐书千轴子多贤。",
                "从前身奶如公少，莫把长竿忆渭川。"
            ]
        },
        {
            "title": "宫词",
            "content": [
                "翡翠盘龙装绣额，真珠双凤蹙花毬。",
                "时闻玉女牵帘笑，箭跃铜壶不算筹。"
            ]
        },
        {
            "title": "送何圣从龙图将漕河东",
            "content": [
                "平明捧诏未央宫，全晋山河九曲东。",
                "官著绣衣惊曼倩，文传锦里压扬雄。",
                "红旌照日邻天上，玉剑横秋入塞中。",
                "每下银台南畔路，风尘那复旧时同"
            ]
        },
        {
            "title": "失题",
            "content": [
                "华省当时绿鬓郎，金樽美酒醉红芳。",
                "今日对花不成饮，春愁已与草俱长。"
            ]
        },
        {
            "title": "楼上述怀",
            "content": [
                "空楼百尺江之浒，醉上凭轩怀故土。",
                "数鸿秋入衡阳云，一帆暮过潇湘雨。",
                "庾客伤心欲断弦，文通别泪空横柱。",
                "旧山几亩林泉乡，安得归兮事农圃。"
            ]
        },
        {
            "title": "端午内中帖子词·太上皇后阁",
            "content": [
                "複道青槐合，琱盘碧李新。",
                "百灵扶绣户，不假艾为人。"
            ]
        },
        {
            "title": "挽董澜溪二首",
            "content": [
                "嗜学尝忘味，说诗堪解颐。",
                "竹林虽晚会，濠上独深知。",
                "兰畹无留馥，凤巢空旧枝。",
                "停云正愁望，横笛未休吹。"
            ]
        },
        {
            "title": "宫词",
            "content": [
                "翠华香重玉炉添，双凤楼头晓日暹。",
                "扇掩红鸾金殿悄，一声清跸卷珠帘。"
            ]
        },
        {
            "title": "和梅圣俞感李花",
            "content": [
                "朝摘桃花红破萼，暮摘李花繁满枝。",
                "客心浩荡东风急，把酒看春能几时。",
                "舞衣未放哀弦阕，鷤左圭右鸟}欲鸣花影绝。",
                "将军白首不功名，霸陵千古流青血。"
            ]
        },
        {
            "title": "留题吴促庶省副北轩画壁兼呈杨乐道陈院龙图",
            "content": [
                "闻道北窗开绘境，偶来归思满沧洲。",
                "郑帘宿鸟惊初旭，隔浦疏林似旧秋。",
                "梦忆清溪知几曲，醉寻危磴欲三休。",
                "何时又赐通中枕，与对云山尽日留。",
                "",
                ""
            ]
        },
        {
            "title": "立春内中帖子词·皇后阁",
            "content": [
                "正道仪中阃，柔风表六宫。",
                "一倾春日酒，万寿与君同。"
            ]
        },
        {
            "title": "送向防御出守淮阳",
            "content": [
                "汉符新寄近天畿，便别星班下曙扉。",
                "金印旋成龟左顾，瑶箱尝认燕双归。",
                "春风满野红旌驻，夜雨浸筵翠斝飞。",
                "况是韦平有家学，须将名誉敌恩辉。"
            ]
        },
        {
            "title": "越王楼",
            "content": [
                "跨险盘危压古州，至今传号越王楼。",
                "山分冷翠侵檐滴，水擘寒声绕槛流。"
            ]
        },
        {
            "title": "赠礼悦尚书唐质肃公挽词二首",
            "content": [
                "昔在仁朝日，孤忠独犯颜。",
                "一身宁自顾，万里偶生还。",
                "却度黄梅岭，重趋玉笋班。",
                "不知君槛折，千古更谁攀。"
            ]
        },
        {
            "title": "赠太子少师元章简公拘词",
            "content": [
                "天子思贤共政涂，中台前日得真儒。",
                "正看浴凤来虽晚，不觉冥鸿去已孤。",
                "晓月犹临千里梓，春风又卷五云图。",
                "谁过南荡青山下，只恐高名自古无。"
            ]
        },
        {
            "title": "集英殿秋燕教坊乐语口号",
            "content": [
                "秋光紫翠动南山，天上传呼御燕颁。",
                "一部梨园吹凤曲，九重丹阙对龙颜。",
                "日华初驻金舆仗，霞彩犹浮玉笋班。",
                "欲识君臣同乐处，万箱登岁五兵间。"
            ]
        },
        {
            "title": "游山寺",
            "content": [
                "寒日征骖懒复回，经宵仍喜驻岩隈。",
                "径盘幽迹遥知鹿，林逗清香定有梅。",
                "晓影瘦猿窥涧溜，夜声肥羜灹炉灰。",
                "我心非动我非静，白足禅僧无妄猜。"
            ]
        },
        {
            "title": "又依韵和吴枢密上史馆王相公西府偶成",
            "content": [
                "潭潭相对府中居，见说论交二纪余。",
                "喜赐御花新燕后，忆乘天马并游初。",
                "公期异日还伊水，我合穷年老石渠，",
                "早晚相从挂双绂，午桥春雨看园蔬。"
            ]
        },
        {
            "title": "刘损斋主簿见示游广教和刘朔斋诗次韵",
            "content": [
                "红叶村边白版扉，林间剥啄愧新知。",
                "离居自信难同俗，载酒何时许问奇。",
                "黄蘖人亡空有寺，锦袍仙去更无诗。",
                "知君此日登临意，不比儿曹饱腹嬉。"
            ]
        },
        {
            "title": "端午内中帖子词·皇后阁",
            "content": [
                "水晶宫殿晓风微，天女乘云献玉衣。",
                "谁把轻绡裁画扇，直疑双凤向人飞。"
            ]
        },
        {
            "title": "赠礼部宋次道挽词",
            "content": [
                "平日朝廷重老儒，何人奕叶在清途。",
                "吟笺夜月惊皴兔，谈尘春风落宝珠。",
                "金石谁新三代乐，丹于空目两京图。",
                "可怜东观书垂就，不得君前万岁呼。"
            ]
        },
        {
            "title": "柳河馆",
            "content": [
                "柳河山外日晖晖，柳色犹枯草正腓。",
                "阴壑水声多北注，晴峰云影尽南飞。",
                "黄牛拥毳争春耦，白马弯弧落暮围。",
                "路入陇尘谁与问，桑间胡女避人归。"
            ]
        },
        {
            "title": "雪晴",
            "content": [
                "溟渤荡无垠，东嵎挂日输。",
                "风云始回驭，天地不飞尘。",
                "气动千峰翠，光浮万瓦鳞。",
                "南亭一驻马，十里望青春。"
            ]
        },
        {
            "title": "宫词",
            "content": [
                "翠钿帖靨轻如笑，玉凤雕钗袅欲飞。",
                "拂晓贺春皇帝阁，彩衣金胜近龙衣。"
            ]
        },
        {
            "title": "新城寄瓦桥郭太傅",
            "content": [
                "冰天行绝驾归轺，十里清烟望界桥。",
                "此夕离音留使节，一心上苑看晴霄。",
                "燕云逐马逢春断，朔雪沾衣入塞销。",
                "寄语当时四并客，东风应已遍柔条。"
            ]
        },
        {
            "title": "宫词",
            "content": [
                "瑶台夜滴金茎露，水殿凉生玉枕风。",
                "卧看星河归阁晚，月斜疏影转梧桐。"
            ]
        },
        {
            "title": "和永叔思白兔戏答公仪忆鹤杂言",
            "content": [
                "兔自明月窟中出，鹤从群玉峰头下。",
                "人间俗眼未尝窥，已为两家藏以诧。",
                "玉堂词人本仙材，光芒偶落银河罅。",
                "谪向埃尘五十春，所趣无一不潇洒。",
                "为爱霜蹄特蛟洁，貯以雕笼绿棂亚。",
                "有时惊踯欻若奔，丹眸眩转双珠射。",
                "灵昌太守新归来，惜将清唳寄京舍。",
                "玉绳低阙春露寒，常恐阴林恶声哧。",
                "传宣忽出右银台，诏急忙驰天廏马。",
                "却辞丹陛锁南宫，兔鹤欲携俱不暇。",
                "是时雪后帘幕明，灯火冷落入清夜。",
                "两翁相顾悦有思，便索粉笺挥笔写。",
                "有客月底吟影动，猝继新章亦奇雅。",
                "大都吟苦不无牵，遂约东家看娅姹。",
                "醉翁良愤诋高怀，却挥醉墨几欲骂。",
                "我闻此语初未平，随手欲和思殊寡。",
                "玉山沧海莫放翻然归，织腰绿鬓何妨为君倒金斝。"
            ]
        },
        {
            "title": "宫词",
            "content": [
                "盘龙新织翠云裘，检点黄封玉匣收。",
                "防备秋来供御著，金箱捧人曝衣楼。"
            ]
        },
        {
            "title": "宫词",
            "content": [
                "萱草成窠杏子青，夜间禁漏晓闻莺。",
                "吹回一觉照阳梦，账外春风太薄情。"
            ]
        },
        {
            "title": "题招提院静照堂",
            "content": [
                "身虽居城邑，趣不落人间。",
                "门外尘埃满，庭中日月间。",
                "潮随朝梵响，雨入定衣斑。",
                "几欲携筇去，松阴一叩关。"
            ]
        },
        {
            "title": "冀馆春夕见月",
            "content": [
                "甚宠无如使北行，曾同万里听边声。",
                "黄金台下嘶宛马，木叶山前度汉旌。",
                "缠到关南逢雁尽，重来海上见波平。",
                "故人临月应相望，一夕寒光特为明。"
            ]
        },
        {
            "title": "依韵和蔡枢密岷洮恢复部迎降",
            "content": [
                "河湟形胜厌西陲，忽觉连营列汉旗。",
                "天子坐筹星两两，将军归旆印累累。",
                "称觞别殿传新曲，衔璧名王按旧仪。",
                "江汉一篇犹未美，周宣方事伐淮夷。"
            ]
        },
        {
            "title": "宫词",
            "content": [
                "侍辇归来步玉阶，试穿金缕凤头鞋。",
                "阶前摘得宜男草，笑插黄金十二钗。"
            ]
        },
        {
            "title": "宫词",
            "content": [
                "玉兔何年上月宫，夜间捣药特无踪。",
                "神丹不老姮娥鬓，乞取刀圭驻玉容。"
            ]
        },
        {
            "title": "和公仪上马",
            "content": [
                "太微星畔锁中台，五岁重叨第众材。",
                "桃李更饶当日盛，咏觞尤喜一春陪。",
                "赋成英俊无过漯，诗似神仙并姓梅。",
                "拂晓便随新牓出，九门风景马前来。"
            ]
        },
        {
            "title": "信字卷子",
            "content": [
                "春闱只恐有遗材，据案重将信字开。",
                "白石谩应歌甯角，黄金枉是起燕台。",
                "侵更竞看仓惶笑，薄晚谁衔毷氉杯。",
                "文字须勤苦得，莫沾双泪向尘埃。"
            ]
        },
        {
            "title": "句",
            "content": [
                "年年三祝侯尧蓂，清晓焚香启梵扃。"
            ]
        },
        {
            "title": "郊礼庆成诗",
            "content": [
                "国重天之报，神歆德所存。",
                "孝须三后配，礼莫一郊尊。",
                "翠羽来千仗，鸣铙下九阍。",
                "服维周冕盛，乐自舜韶温。",
                "未酌群灵降，先祠万王奔。",
                "黄流凝夕裸，紫焰亘霄燔。",
                "星拱低宸幄，云回护帝辕。",
                "祥辉新日月，佳气浃乾坤。",
                "绍古归鸿铄，含生濯至恩。",
                "钦惟斋格至，仰福在元元。"
            ]
        },
        {
            "title": "元日呈原叔给事唐聊谏议",
            "content": [
                "欲晓东风拂面来，征骖初喜共春回。",
                "九天应下阶庭拜，万蛰先惊汉地雷。",
                "冷彻貂裘须护节，和侵氊屋莫穷杯。",
                "出疆慷慨男儿事，未信霜颜便一摧。"
            ]
        },
        {
            "title": "端午内中帖子词·皇帝阁",
            "content": [
                "泰一扶皇运，真人感赤精。",
                "更逢端午节，君德万方明。"
            ]
        },
        {
            "title": "宫词",
            "content": [
                "宫女薰香进御衣，殿门开锁请金匙。",
                "朝阳初上黄金屋，禁掖春深昼漏迟。"
            ]
        },
        {
            "title": "和元参政喜雪",
            "content": [
                "千里同云向夕繁，风迎嘉雪腊前翻。",
                "紫坛转仗回驰道，玉律惊灰人奉元。",
                "半夜桂花飘碧海，先春柳絮扑朱门。",
                "万方已有丰年号，不惜当筵醉御樽。"
            ]
        },
        {
            "title": "和人闻雁二首",
            "content": [
                "塞长霜草白，天阔夜云愁。",
                "影过空江月，声来别枕秋。",
                "乡音何处吒，客恨几时休。",
                "况有冥飞志，无为弋者求。"
            ]
        },
        {
            "title": "新亭",
            "content": [
                "独上新亭怨不胜，荒城摇落暮烟凝。",
                "翠筠无限悲湘水，玉碗空闻泣茂陵。",
                "秋馆树赛风战叶，夜楼人散雨飘灯。",
                "紫台路远关山隔，回首阴云几万层。"
            ]
        },
        {
            "title": "采藻为旒",
            "content": [
                "端扆垂君治，颙昂十二旒。",
                "藻文兼组烂，玉气若虹浮。",
                "体重宸居邃，仁深帝视收。",
                "珠光延外烛，星采会中稠。",
                "法服虽同盛，岩廊自舜游。",
                "无为格天下，涵德永孚休。"
            ]
        },
        {
            "title": "送公辟给事自青州致归吴中",
            "content": [
                "青琐仙人解玉符，秋风一夜满江湖。",
                "曾歌郢水非凡曲，示扫旄头负壮图。",
                "终日望群天欲尽，平生知我世应无。",
                "扁舟应约元宫保，潇洒莲泾二大夫。"
            ]
        },
        {
            "title": "金陵",
            "content": [
                "赏心亭下路，平昔舣归艎。",
                "游子去何许，缘芜春自芳。",
                "城根侵海断，日脚射云长。",
                "往事不堪问，东风故壘荒。"
            ]
        },
        {
            "title": "依韵和蔡相公侍燕集英蓼",
            "content": [
                "春风又侍瑶池宴，帝子初临黼座傍。",
                "花覆衣冠多喜气，云扶宫殿满荣光。",
                "仙人来献重轮曲，丞相仍裁湛露章。",
                "身老太平殊未报，年年更得奉君觞。"
            ]
        },
        {
            "title": "宫词",
            "content": [
                "内家宣赐生辰宴，隔夜诸宫进御花。",
                "后殿未闻公主入，东门先报下金车。"
            ]
        },
        {
            "title": "送程公辟刑部出守南昌",
            "content": [
                "钟陵从昔号名州，绿发仙郎作郡侯。",
                "波送蛟龙归海上，云随旌旆落天头。"
            ]
        },
        {
            "title": "送吴促庶待制出守长沙",
            "content": [
                "画船催鼓送将行，一醉离觞下玉京。",
                "延阁漏间空紫橐，洞庭波起猎红旌。",
                "曾冠獬廌奸回讋，却佩龙泉种落惊。",
                "莫向江城叹卑湿，贾生不信使群荣。"
            ]
        },
        {
            "title": "端午内中帖子词·夫人阁",
            "content": [
                "金缕黄龙扇，兰芽翠釜汤。",
                "君王回浴殿，步辇正生香。"
            ]
        },
        {
            "title": "端午内中帖子词·太上皇后阁",
            "content": [
                "仙艾垂门绿，录丝绕户长。",
                "何人握彤管，金殿纪多样。"
            ]
        },
        {
            "title": "诗一首",
            "content": [
                "种竹五七个，结茅三两间。",
                "稍通溪上路，不碍屋头山。",
                "黄叶水去住，白云风往还。",
                "生涯只此是，道者少机关。"
            ]
        },
        {
            "title": "挽钱公起",
            "content": [
                "家学三余足，词场一眼空。",
                "商髭连芦鹗，点客不成龙。",
                "酒上新坟土，香销旧桂丛。",
                "绝怜杨执戟，临老悔雕虫。"
            ]
        },
        {
            "title": "和刘原甫舍人雪霁早朝",
            "content": [
                "琪树无声粉蕊圆，岧峣双阙射云鲜。",
                "寒交玉佩趋三殿，晓拜珠旒下九天。",
                "仙仗影翻初照日，高门尘绝欲生烟。",
                "燕余宝陌腾归驭，更为都人赋有年。"
            ]
        },
        {
            "title": "立春内中帖子词·温成皇后阁",
            "content": [
                "御柳依然绿，宫苔取次生。",
                "黄鹂深处语，不似旧时声。"
            ]
        },
        {
            "title": "和公仪送白鷼于永叔",
            "content": [
                "清风楼古琴三尺，玉蕊花飞酒几缸。",
                "月窟怜君霜兔独，金茎夸我露禽双。",
                "白鷼浴雪来春槛，古丽涵星关晓窗。",
                "怅望紫微池上凤，主人才品自经邦。"
            ]
        },
        {
            "title": "宫词",
            "content": [
                "十三垂髻螺鬆，学舞经年后苑中。",
                "近日昭仪抄姓字，一时宣拨人东宫。"
            ]
        },
        {
            "title": "端午内中帖子词·皇帝阁",
            "content": [
                "万里关山静，清阴满塞榆。",
                "如何金殿里，犹献辟兵符。"
            ]
        },
        {
            "title": "集英殿皇子降生大燕教坊乐语口统",
            "content": [
                "忽觉祥烟绕禁门，宝兹宫里见后孙。",
                "便令三洞张钧乐，直许千官醉御樽。",
                "未晓清风生殿阁，经旬赤气身乾坤。",
                "须知此会百常有，遥看天颜一倍瘟。"
            ]
        },
        {
            "title": "挽董儒促二首",
            "content": [
                "战艺升环水，论诗得异闻。",
                "窥园仍旧隐，下马忽新坟。",
                "白社真投分，青灯忆离群。",
                "有书无子读，此事最怜君。"
            ]
        },
        {
            "title": "赠太尉郑文肃公挽词二首",
            "content": [
                "星坠将军府，边山万木腓。",
                "谁言夜舟固，那复玉关归。",
                "旌旆低寒色，箫笳惨夕霏。",
                "所嗟恩馆泪，不到九原挥。"
            ]
        },
        {
            "title": "宫词",
            "content": [
                "金钲画角惊场开，天子南郊玉辂来。",
                "十里青城遥北望，彩云宫殿月楼台。"
            ]
        },
        {
            "title": "挽董儒促二首",
            "content": [
                "复忆同游处，经春在武林。",
                "湖光浮鹢净，山木坐猿深。",
                "事往惟诗在，悲来吒梦寻。",
                "朋知零落尽，投老若为心。"
            ]
        },
        {
            "title": "虎北口",
            "content": [
                "来无方马去无轮，天险分明限一津。",
                "愿得玉龙横十万，榆关重识故封人。"
            ]
        },
        {
            "title": "宫词",
            "content": [
                "尽日间窗财选仙，小娃争觉倒盆钱。",
                "上筹得占蓬莱岛，一掷乘鸾出洞天。"
            ]
        },
        {
            "title": "端午内中帖子词·太上皇后阁",
            "content": [
                "两仪坤载厚，四海母仪深。",
                "愿上菖花酒，年年圣子心。"
            ]
        },
        {
            "title": "宫词",
            "content": [
                "六宫春色醉仙葩，绮户沈烟望翠华。",
                "琥珀盘生山芍药，绛纱囊佩木香花。"
            ]
        },
        {
            "title": "依韵恭和圣制俯同太师文彦博玉津园赐宴席上",
            "content": [
                "上苑张瑶席，春风万象新。",
                "谁知卦冠客，曾是钓璜人。",
                "感遇归真主，勋劳念老臣。",
                "曲成双凤舞，酒入百花醇。",
                "日月恩华满，朝廷喜气均。",
                "天章照黄发，异数极君仁。",
                "",
                ""
            ]
        },
        {
            "title": "宫词",
            "content": [
                "清晓自倾花上露，冷侵宫殿玉蟾蜍。",
                "擘开五色销金纸，碧琐窗前学草书。"
            ]
        },
        {
            "title": "琼林苑御筵奉送致政太师潞国文公归西洛",
            "content": [
                "祖燕催移玉殿班，都人齐向苑傍看，",
                "古来少有三师退，天下曾将大器安。",
                "绿野春深花更好，石楼夜午月应寒。",
                "尘埃抖擞无余事，却忆磻溪旧钓竿。"
            ]
        },
        {
            "title": "荷叶",
            "content": [
                "柄密藏溪路，香清汤客襟。",
                "碧筒聊助饮，紫橐自供饮。",
                "鱼戏凉波动，龟巢夕雾深。",
                "横塘双桨急，菱唱有余音。"
            ]
        },
        {
            "title": "依韵恭和圣制龙图天章阁观三圣御书",
            "content": [
                "半夜传君召，西清阅帝文。",
                "笔回丹穴凤，歌起沛中云。",
                "御幄金虬转，仙墀羽仗分。",
                "君王自天纵，况复睿心勤。"
            ]
        },
        {
            "title": "依韵和元参政喜雨四首",
            "content": [
                "页旱连春与俗忧，忽兴嘉雨遍群州。",
                "郊禾薿薿青如积，宫瓦差差翟欲流。",
                "良弼为霖辜宿望，神僧作雾应精求。",
                "西成喜有登年修，況此新晴见黍秋。"
            ]
        },
        {
            "title": "南海馆中",
            "content": [
                "岭外经年逐断蓬，孤吟废馆几宵中。",
                "灯回秋壁耿乡梦，雨送夜潮飘海风。",
                "靖节久抛三径乐，子云坐汉十金空。",
                "何时征棹一归去，江有鲈苇岩有风。"
            ]
        },
        {
            "title": "送富郎中守苏州",
            "content": [
                "绿绨传诏天下畿，驿驭骎骎拥使騑。",
                "境上人瞻司马节，里中书耀买臣衣。",
                "宾帷华履侵宵会，农野朱轓带雨归。",
                "方有壮图深许国，庾园无许恋芳菲。"
            ]
        },
        {
            "title": "次胡则大赋雪韵",
            "content": [
                "冻雀无声风叶乾，坐来飞霰洒窗寒。",
                "梅花岁岁如相待，琼树朝朝不厌看。",
                "邑犬他皇惊越俗，崖松偃亚老秦官，",
                "衰颜不作安仁栗，一任斜吹上鬓端。"
            ]
        },
        {
            "title": "挽胡信芳上舍二首",
            "content": [
                "濠上初相行，竹林曾共游。",
                "清文三峡水，爽气九华秋。",
                "世已从新学，人谁与此流。",
                "遗芳端不朽，未信台棺休。"
            ]
        },
        {
            "title": "被诏考制科呈胡武平内翰三首",
            "content": [
                "奉诏金门草圣题，平明趋过殿西墀。",
                "宫床赐笔宣名早，赭案焚香上策时。",
                "朝论只应收俊杰，皇心非不监安危。",
                "玉堂词客承恩久，几度曾来醉御卮。"
            ]
        },
        {
            "title": "和景彝对花",
            "content": [
                "林梢拂晓禽初哢，门外经春柳自摇。",
                "可叹流年催白发，便将幽意属芳条。",
                "玉杯放酒成萧索，锦帐留灯照寂寥。",
                "任是名园更风雨，残枝须插醉明朝。"
            ]
        },
        {
            "title": "挽贡南漪三首",
            "content": [
                "秀野春如绮，平湖水拍天。",
                "商诗凉月夜，把酒狎鸥边。",
                "秋柏已成实，寒花谁为妍。",
                "伤心耆旧尽，何用慰华颠。"
            ]
        },
        {
            "title": "端午内中帖子词·太上皇后阁",
            "content": [
                "池边草色迎人绿，庭下榴花照地红。",
                "晓献瑶觞千万寿，鸣梢声入宝慈宫。"
            ]
        },
        {
            "title": "句",
            "content": [
                "朱门深锁不知春，苒苒年光暗中换。"
            ]
        },
        {
            "title": "又寄公仪四首",
            "content": [
                "千里行行近帝都，拍堤新浪喜衔舻。",
                "天涯芳草春过尽，楼北浮云客望孤。",
                "醉倚东风轻万事，梦留沧海阻归图。",
                "为怜何逊多才思，还信休文带灭无。"
            ]
        },
        {
            "title": "金陵会月",
            "content": [
                "疏飒水风起，此宵何太清。",
                "危楼人未下，独树鸟频惊。",
                "寒漏三更急，秋江万里横。",
                "凄然六朝恨，依旧照空城。"
            ]
        },
        {
            "title": "普净院避暑呈陆子履学士",
            "content": [
                "九衢车马嚣嚣地，偶过禅房得暂间。",
                "畏景未移天正午，凉风已到殿中间。",
                "瓜余玉箸鹢烦肺，冰满银壶照病颜。",
                "向晚斗城趋禁直，怳疑身不在尘寰。"
            ]
        },
        {
            "title": "宫词",
            "content": [
                "焚香重熨赭黄衣，恐怕朝阳进御迟。",
                "禁鼓五更交早直，归来还是立班时。"
            ]
        },
        {
            "title": "宫词",
            "content": [
                "内庭秋燕玉池东，香散荷花水殿风。",
                "阿监采菱牵锦缆，月明犹在画船中。"
            ]
        },
        {
            "title": "喜定号",
            "content": [
                "忆昨怀君诏，章台听暮钟。",
                "人从太微下，书自道山共。",
                "彩凤看飞笔，长虹见吐胸。",
                "冤家成行对，侧理入腰封。",
                "海阔珠难采，山辉玉易攻。",
                "别吟平乐赋，高第唱西廱。"
            ]
        },
        {
            "title": "宫词",
            "content": [
                "御案横金殿幄红，扇开云表露天容。",
                "太常奏备三千曲，乐府新调十二钟。"
            ]
        },
        {
            "title": "资善常御筵送太子少保致仕李柬之归西京",
            "content": [
                "紫阁飞章谢宠名，离筵特地敞宫楹。",
                "杯深御酒先成醉，衣拂京尘顿觉清。",
                "少室旧游窥玉霤，甘盘余训薄金籝。",
                "谁言疏傅东归盛，不得君王一饨行。"
            ]
        },
        {
            "title": "宫词",
            "content": [
                "十年一住广寒宫，云恋歌声惯绕空。",
                "长受惜花花下唱，袖和金缕怕春风。"
            ]
        },
        {
            "title": "端午内中帖子词·太上皇后阁",
            "content": [
                "浮云仙殿切昭回，甘露通宵滴玉杯。",
                "金锁才开团扇入，圣神天子问安来。"
            ]
        },
        {
            "title": "依韵和景仁寄河中公仪龙图",
            "content": [
                "锦江回日应迢递，闻道秋来已到城。",
                "南省深沈春又锁，东楼怅望雨中情。",
                "河声欲转吞鼙鼓，山色初明照旆旌。",
                "别后新诗有多少，钟嵘那得为君评。"
            ]
        },
        {
            "title": "渔父",
            "content": [
                "急景易如流水去，浮名终与白云空。",
                "何如几曲秋溪上，醉泛一舟雨中。"
            ]
        },
        {
            "title": "失题",
            "content": [
                "初见迎春识春新，欲插迎春惊春半。",
                "朱门深锁不知春，苒苒年光暗中换。"
            ]
        },
        {
            "title": "依韵和曾侍中谢二府相顾",
            "content": [
                "年年常过平津馆，解组归来苦未羸。",
                "晓日初临金阙动，春风正与玉杯期。",
                "三公就第谁同寿，丞相传经自有儿。",
                "感旧不辞今日醉，江湖思去已多时。"
            ]
        },
        {
            "title": "宫词",
            "content": [
                "内苑宫人学打球，青丝飞控紫骅骝。",
                "朝朝结束防宣唤，一样珍珠络辔头。"
            ]
        },
        {
            "title": "宫词",
            "content": [
                "新学琵琶曲破成，仙韶第一已知名。",
                "朱弦未落黄金拨，玉腕先闻动钏声。"
            ]
        },
        {
            "title": "较艺将毕呈诸公",
            "content": [
                "文昌宫晨柳依依，谁折长条赠我归。",
                "雨润紫泥昏诏墨，风吹红蕊上朝衣。",
                "玉堂燕子应先入，朱阁杨花已半飞。",
                "寒食未过春景熟，好同天陌去騑騑。"
            ]
        },
        {
            "title": "端午内中帖子词·皇后阁",
            "content": [
                "侍儿清晓进仙裳，玉管齐调奉帝觞。",
                "应有瑶箱旧时燕，直随歌舞到昭阳。"
            ]
        },
        {
            "title": "端午内中帖子词·夫人阁",
            "content": [
                "后苑寻青趁午前，归来竞斗玉兰边。",
                "袖中独有香芸草，留与君王辟蠹编。"
            ]
        },
        {
            "title": "楼上会友述怀",
            "content": [
                "烟城疏雨隔斜阳，一上危楼睇大荒。",
                "原宪自贫非苦病，次公未饮已多狂。",
                "江帆来往年光度，驿堠东西客意长。",
                "最爱南朝风物好，醉魂常梦水云乡。"
            ]
        },
        {
            "title": "和圣俞春雪",
            "content": [
                "二月犹逢雪，春寒一倍加。",
                "云重应阻雁，风横祗愁花。",
                "碧水离思断，琼楼醉倚斜。",
                "谁知下帷苦，未晓已闻鸦。"
            ]
        },
        {
            "title": "富谷馆",
            "content": [
                "万雀噪山馆，重来一扣扉。",
                "去年寒梦在，今日远书违。",
                "残雪留春橐，疏星挂晓衣。",
                "帝乡不可望，心与白云飞。"
            ]
        },
        {
            "title": "立春内中帖子词·夫人阁",
            "content": [
                "金缕新幡翠凤翘，侧商催酒转宫腰。",
                "玉栏风急花零乱，始觉春寒第一朝。"
            ]
        },
        {
            "title": "宫词",
            "content": [
                "御座垂帘绣额单，冰山重叠貯金盘。",
                "玉清迢递无尘到，殿角东西五月寒。"
            ]
        },
        {
            "title": "望京馆",
            "content": [
                "一从绝漠返朱轮，便有东风逐去尘。",
                "和气旋成燕谷暖，使华重照苏门新。",
                "山川如避中原执，天地应酣上国春。",
                "二月塞亭行欲尺，初花犹未识归人。"
            ]
        },
        {
            "title": "宫词",
            "content": [
                "金井秋啼络纬声，出花宫漏报严更。",
                "不知谁是金銮直，玉宇沉沉夜气清。"
            ]
        },
        {
            "title": "句",
            "content": [
                "泽国旅艎冲动黑，都门祖庙照堤红。"
            ]
        },
        {
            "title": "宫词",
            "content": [
                "碧桃花下试枰棋，误算筹先一著低。",
                "轮却钿钗双翡翠，可胜重劝玉东西。"
            ]
        },
        {
            "title": "从驾至开宝寺庆寿崇因阁依韵和吴相公",
            "content": [
                "崇因开宝构，金碧画相辉。",
                "禁跸随曦驭，层城转斗机。",
                "梵音狮子吼，妙相鸽王归。",
                "洛水浮神篆，天花满御衣。",
                "塔疑从地涌，栋拟入云飞。",
                "上行乘今果，群超悟昨非。",
                "慧珠常自照，法雨遍成霏。",
                "但起真如念，梯梁即可几。"
            ]
        },
        {
            "title": "挽吴大社",
            "content": [
                "文献家声远，簪缨世德昌。",
                "几篇青玉案，三佩白银章。",
                "北苑新阡好，平原旧业荒。",
                "百年乔木在，留得耐风霜。"
            ]
        },
        {
            "title": "宫词",
            "content": [
                "门草深宫玉槛前，青蒲如箭荇如钱。",
                "不知红药栏干曲，日暮何人落翠钿。"
            ]
        },
        {
            "title": "宫词",
            "content": [
                "内库新函进御茶，龙团春足建溪芽。",
                "黄封各各题名姓，赐入东西两府家。"
            ]
        },
        {
            "title": "宫词",
            "content": [
                "三殿飞云禁钥开，风从天上送春来。",
                "诸藩玉帛朝元日，齐献南山万寿杯。"
            ]
        },
        {
            "title": "立春内中帖子词·温成皇后阁",
            "content": [
                "宫树沈沈锁玉扉，东风犹是度罗帏。",
                "此身不及春来燕，又向披香殿里飞。"
            ]
        },
        {
            "title": "立春内中帖子词·夫人阁",
            "content": [
                "彩燕迎春入鬓飞，轻寒未放缕金衣。",
                "苑中忽报花开早，得从銮与向晚归。"
            ]
        },
        {
            "title": "宫词",
            "content": [
                "花里宫莺晓未啼，千牛仗下报班齐。",
                "银袍五百趋龙尾，天子临轩赐御题。"
            ]
        },
        {
            "title": "句",
            "content": [
                "禁御平明帐殿开，华芝初下未央来。"
            ]
        },
        {
            "title": "和敬步叔弟七月十二夜胡伯恭园池对月即事之",
            "content": [
                "小庭追凉月生衣，红蕖静对丹桂枝。",
                "凌波亭亭仙佩冷，弄香嫋嫋香风吹。",
                "百忧身世得一笑，二妙风流此一时。",
                "阑干独夜发深省，凭诗寄与心相知。",
                "",
                ""
            ]
        },
        {
            "title": "宫词",
            "content": [
                "红湿春罗染御袍，透帘三丈日华高。",
                "金针玉尺裁缝处，一对盘龙落剪刀。"
            ]
        },
        {
            "title": "宫词",
            "content": [
                "东宫花烛彩楼新，天上仙桥不锁春。",
                "遍出六宫歌舞奏，姮娥初到月虚轮。"
            ]
        },
        {
            "title": "宫词",
            "content": [
                "花外栏杆压翠檐，水边金阁半垂帘。",
                "内砧敲月台票黄昏后，坐觉寒风一倍添。"
            ]
        },
        {
            "title": "和三司蔡君谟内翰麞猿芦雁屏二首",
            "content": [
                "麞猿未省京华见，画笔新传思入神。",
                "绿野春深将戏子，空山朋午挂吟身。",
                "只应有梦须怀土，却为无机不避人。",
                "我爱林泉旧时景，常来此处暂相亲。"
            ]
        },
        {
            "title": "依韵和梅圣俞从登东楼三首",
            "content": [
                "五云扶阙对南山，风猎丹丘烧影还。",
                "凤苔斗回天北畔，瑶台直到海中间。",
                "漏寒锦账迟归梦，波暖金钟艳醉颜。",
                "谁在玉楼歌未足，林梢春鸟已关关。"
            ]
        },
        {
            "title": "宫词",
            "content": [
                "钓线沈波漾彩舟，鱼争芳饵上龙钩。",
                "内人急捧金盘接，拨刺红鳞跃未休。"
            ]
        },
        {
            "title": "仁宗皇帝挽词五首",
            "content": [
                "忆昨颁遗诏，犹闻玉几香。",
                "鼎湖龙已去，汾水雁空翔。",
                "北极星辰暗，三山日月长。",
                "宸游在何处，尚想赭袍光。"
            ]
        },
        {
            "title": "端午内中帖子词·太上皇后阁",
            "content": [
                "平明三殿进觞初，玉女傍边捧道书。",
                "探得长生太清箓，同扶皇历万年馀。"
            ]
        },
        {
            "title": "端午内中帖子词·夫人阁",
            "content": [
                "日长珠箔漏声稀，团扇新财越女机，",
                "进罢采丝三殿晚，万年枝上乱莺飞。"
            ]
        },
        {
            "title": "和景彝正月十八日偶书",
            "content": [
                "树含春色明兼暗，云带朝寒去复还。",
                "未有燕回罗幕上，不知人在玉楼间。",
                "吟魂几绕青山曲，醉梦多游紫府关。",
                "待得归时花示老，莫因寥落起愁颜。"
            ]
        },
        {
            "title": "送陆子履悠撰出守澶渊",
            "content": [
                "金门学士富才华，又拥双旌照水涯。",
                "海日三竿随放仗，春风五马去如花。",
                "帐兵夜握龙泉湿，舞女朝垂锦带斜。",
                "君看有唐贤太守，风流常是属诗家。"
            ]
        },
        {
            "title": "端午内中帖子词·太上皇后阁",
            "content": [
                "宝缕千祥集，灵符百疫奔。",
                "天人无限福，未老见曾孙。"
            ]
        },
        {
            "title": "新馆",
            "content": [
                "偏箱岭恶莫摧轮，游子思亲泪满巾。",
                "万里有尘遮白日，一行无树识新春。",
                "幽禽缠啭已催客，狂石欲奔如避人。",
                "虏酒相邀绝峰饮，却因高处望天津。"
            ]
        },
        {
            "title": "宫词",
            "content": [
                "花香著蕊藏蜂翅，柳影拖金入琐窗。",
                "舞鉴晓莺无奈双，认归梁燕却成双。"
            ]
        },
        {
            "title": "端午内中帖子词·皇后阁",
            "content": [
                "君王初幸集灵台，碧藕催花海上开。",
                "见说一房皆百子，凤衔双蒂几时来。"
            ]
        },
        {
            "title": "立春内中帖子词·夫人阁",
            "content": [
                "翠缕争垂柳，红酥旋点花。",
                "林中都未有，疑是旧年华。"
            ]
        },
        {
            "title": "依韵和王原叔内翰禁直有怀",
            "content": [
                "暮钥严温省，宵铃静浴堂。",
                "银花无奈冷，瑶草又还芳。",
                "梦入闻仙吹，班清犯晓霜。",
                "帝阍何所叩，一炷祝尧香。"
            ]
        },
        {
            "title": "被诏考制科呈胡武平内翰三首",
            "content": [
                "忝班清禁接严徐，诏侍延英访对初。",
                "沧海烟霞连太液，丹宵日月近雕浴。",
                "明廷已奏河汾策，紫府谁将姓字书。",
                "从此青云知有路，致君材业不应疏。"
            ]
        },
        {
            "title": "宫词",
            "content": [
                "禁里春浓蝶自飞，御蚕眠处弄新丝。",
                "碧窗尽日教鹦鹉，念得君王数首诗。"
            ]
        },
        {
            "title": "立春内中帖子词·皇帝阁",
            "content": [
                "春入东郊晓望明，霏霏新雨点初成。",
                "野农岂解知尧力，惟喜年来垅易耕。"
            ]
        },
        {
            "title": "依韵和贾直孺舍人初春祠左太乙二首",
            "content": [
                "严祠初缀汉墀班，爚爚珠熉照幄宽。",
                "玉殿威神来帝福，紫垣风骨敌春寒。",
                "芝华拥盖阴犹合，桂醑流觞饮欲残。",
                "拂晓东风迎马首，鸣珂归背月珊珊。"
            ]
        },
        {
            "title": "英宗皇帝挽词五首",
            "content": [
                "上主提皇器，真人献赤符。",
                "夜书劳玉几，夕驾促金凫。",
                "洛自三陵咽，嵩犹万岁呼。",
                "谁言虞帝寿，终不返苍梧。"
            ]
        },
        {
            "title": "宫词",
            "content": [
                "金作盘龙绣作鳞，壶冰楼阁禁中春。",
                "君王避暑来游幸，风月横秋气象新。"
            ]
        },
        {
            "title": "宫词",
            "content": [
                "内人稀见水秋千，争擘珠帘帐殿前。",
                "第一锦标谁夺得，右军轮却小龙船。"
            ]
        },
        {
            "title": "和圣俞莫登楼",
            "content": [
                "莫登楼，楼外华灯人竞游。",
                "翠枝威威六素虬，鸣梢一声从天头。",
                "金炉烟开雉尾收，正见月射双琼鉤。",
                "半峰飞泉落惊沤，嘘呵紫雾鱼龙浮。",
                "弦清管高脆欲流，霜寒雏凤丹山愁。",
                "台上美人春风柔，舞腰回急宝钗投。",
                "禁街特敕香车留，簾疏的皪排星眸。",
                "画省宵间空翠帱束如穷兔离新罘。况惊白发心悠悠，",
                "安复繁华事轻裘。寄言侠少谁为俦，",
                "烂醉玉楼歌始休。"
            ]
        },
        {
            "title": "依韵和元参政喜雨四首",
            "content": [
                "瑶津祷雨见皇忧，谁约金仙下帝州。",
                "楼阁绕云千地涌，鱼龙嘘水五天流。",
                "于精自与三灵契，殊例终缘万宇求。",
                "柄国老臣无异术，但将嘉应续阳秋。"
            ]
        },
        {
            "title": "又寄公仪四首",
            "content": [
                "紫掖新书换使符，春晴红旆照行舻。",
                "曾持白简风何厉，更伏青蒲论益孤。",
                "月露清吟应到骨，江山别梦欲成图。",
                "闻教双鹤先归去，还到辽城似旧无。"
            ]
        },
        {
            "title": "恭和御制上元观灯",
            "content": [
                "云消华月满仙台，万烛当楼宝扇开。",
                "双凤云中扶辇下，六鳌海上驾山来。",
                "镐京春酒沾周燕，汾水秋风陋汉才。",
                "一曲升平人共乐，君王又进紫霞杯。"
            ]
        },
        {
            "title": "夏日登望海亭",
            "content": [
                "藻栋临流启，凉飚荡暑回。",
                "清如游玉宇，快若在兰台。",
                "海叶吟中下，番航望次来。",
                "披襟殊未已，云外月弦开。"
            ]
        },
        {
            "title": "端午内中帖子词·皇帝阁",
            "content": [
                "采丝缠粽动嘉辰，浴殿风生画扇轮。",
                "拂晓千门放金钥，玉阶还有谢衣人。"
            ]
        },
        {
            "title": "摸斗岭",
            "content": [
                "戴斗疆陲笼曙华，更凭重阜切天涯。",
                "安知玉殿开阊阖，日月星辰在帝家。"
            ]
        },
        {
            "title": "依韵和梅圣俞从登东楼三首",
            "content": [
                "云日晖晖下碧山，谁从沧海宴初还。",
                "香车轳辘红尘里，紫阙岧峣瑞气间。",
                "午夜笙歌移法曲，满城桃李门朱颜。",
                "金吾不禁天街鼓，独有文闱已上关。"
            ]
        },
        {
            "title": "客感",
            "content": [
                "行子下骖去易迷，故乡回首在天涯。",
                "春心南陌风光远，晓梦西楼月影迟。",
                "沈客带宽无奈瘦，阮生车断不胜悲。",
                "花狂蝶乱家园晚，何事东归竟未期。"
            ]
        },
        {
            "title": "宫词",
            "content": [
                "小雨霏微润绿苔，石栏红杏傍池开。",
                "一枝插向银瓶里，捧进君王玉愉来。"
            ]
        },
        {
            "title": "宫词",
            "content": [
                "侍女争挥玉弹弓，金丸飞入乱花中。",
                "一时惊起流莺散，踏落残英满地红。"
            ]
        },
        {
            "title": "濮安懿王夫人挽词二首",
            "content": [
                "晓望青嵩道，仙云满画轮。",
                "黄龙盘吉仗，翠凤绕哀珉。",
                "千古徽音在，三川王气新。",
                "寂寥余故垅，瑶草又逢春。"
            ]
        },
        {
            "title": "依韵和吴相公南效春晴题斋宫壁",
            "content": [
                "玉津驰马柳风斜，雨急金鳞走御沙。",
                "南亩农民望新霁，不劳云意苦相遮。"
            ]
        },
        {
            "title": "端午内中帖子词·皇帝阁",
            "content": [
                "瑞日浮丹阙，仙云满玉与。",
                "更传长命缕，宝历万年馀。"
            ]
        },
        {
            "title": "即事",
            "content": [
                "云日散朝阴，清江更一临。",
                "北堂无划积，南浦有波深。",
                "春意饶芳树，晴光动翠岑。",
                "自惭机亦浅，劳起海鸥心。"
            ]
        },
        {
            "title": "英宗皇帝挽词五首",
            "content": [
                "一夜催仙杖，悲声到九宸。",
                "玉阶犹报晓，金殿不知春。",
                "碧海无来使，青宫有旧臣。",
                "华封曾未幸，应误祝尧人。"
            ]
        },
        {
            "title": "访别成献甫经历时新拜西台御史之命二首",
            "content": [
                "江上秋风吹绣衣，客槎西上渺天涯。",
                "得为李御平生愿，一识荆州是别时。",
                "柏署行分秦地月，棠阴好在召南诗。",
                "日边消息长安近，儜听朝趋上玉墀。"
            ]
        },
        {
            "title": "小桃",
            "content": [
                "小桃常忆破正红，今日相逢二月中。",
                "自是粉闱人未识，莫因花晚笑春风。"
            ]
        },
        {
            "title": "寄公辟",
            "content": [
                "念昔都门手一携，春禽争向苧萝啼。",
                "梦回金殿风光别，吟到银河月影低。",
                "舞急锦腰迎十八，酒酣玉盏照东西。",
                "何时得遂遍舟去，雪棹同君访剡溪。"
            ]
        },
        {
            "title": "宫词",
            "content": [
                "蕙炷香销烛影残，御衣薰尽彻更阑。",
                "归来困顿眠红帐，一枕西风梦里寒。"
            ]
        },
        {
            "title": "送僧惠思归钱塘",
            "content": [
                "城邑喧喧非所依，忽生秋思满岩扉。",
                "晨趺未雨千花落，晚渡临风一锡飞。",
                "定有鱼龙窥供钵，应无尘土上禅衣。",
                "宝文圣偈谁为争，只恐林泉亦暂归。"
            ]
        },
        {
            "title": "英宗皇帝挽词五首",
            "content": [
                "忆昔承君召，春风候禁门。",
                "曾陪蕊珠殿，独赐紫花墩。",
                "辽水千年隔，钧天一梦存。",
                "龙髯攀不得，无路可酬恩。"
            ]
        },
        {
            "title": "挽胡信芳上舍二首",
            "content": [
                "清弋江村外，工山右县边。",
                "追游曾结社，许与更忘年。",
                "郢斩无为质，牙琴有绝弦。",
                "巾箱遗墨在，披阅一潸然。"
            ]
        },
        {
            "title": "三乡怀古",
            "content": [
                "清洛东流去不还，汉唐遗事有无间。",
                "庙荒古木连空谷，宫废春芜入乱山。",
                "南阳絮飞人寂寂，孤城花落鸟关关。",
                "登临几度游人老，又对东风鬓欲斑。"
            ]
        },
        {
            "title": "和景彝诮扶出者",
            "content": [
                "天子重论秀，待之以公卿。",
                "志士抱奇节，犹或场屋轻。",
                "学能苦自琢，诗书腹纵横。",
                "胡为怀袖间，挟册角群生。",
                "诃卒闚其旁，执衣来叩楹。",
                "狂狙就新缚，跳突哀且鸣。",
                "岂不念寒孤，顾有素令明。",
                "利禄非可苟，辱甚舍拂烹。"
            ]
        },
        {
            "title": "郊外",
            "content": [
                "策马陟平原，天空荡楚氛。",
                "秋声无限叶，暮色几重云。",
                "草远烟痕阔，山回鸟道分。",
                "行行吟未已，归路日西曛。"
            ]
        },
        {
            "title": "依韵和景仁闻喜席上作兼呈司马君实内翰",
            "content": [
                "奉诏华林事最荣，门前几度放门生。",
                "三朝遇主惟文翰，十榜传家有姓名。",
                "碧海蟠桃和露重，丹山雏凤入云清。",
                "诗书教子终须立，箧里黄金一顾轻。"
            ]
        },
        {
            "title": "宫词",
            "content": [
                "数骑红妆晓猎还，销金罗袜镂金环。",
                "佯佯走马穿花过，拂拭雕弓对御弯。"
            ]
        },
        {
            "title": "奉诏赴琼林苑燕饯太尉潞国文公出镇西都",
            "content": [
                "都门秋色满旌旗，祖帐容陪醉御卮。",
                "功业特高嘉祐末，精神如破贝州时。",
                "匣中宝剑胜霜锷，海上仙桃压露枝。",
                "昨日更闻褒诏下，别刊名姓入烝彝。"
            ]
        },
        {
            "title": "和王景彝中丞衰病",
            "content": [
                "东风吹画省，衰病若为情。",
                "自惜春将过，相逢老已惊。",
                "夜愁聊把酒，早梦忽闻莺。",
                "犹喜年来事，门前桃李生。"
            ]
        },
        {
            "title": "题瑞芝图",
            "content": [
                "乐国芝呈瑞，贤侯贰郡时。",
                "甘棠方蔽芾，仙草亦葳蕤。",
                "异种传三秀，灵华粲九枝。",
                "幽阴吐光怪，配腐化神奇。",
                "美政邦人颂，嘉祥圣主知。",
                "特书辉史策，宠锡下天墀。",
                "治行能如此，公台到匪迟。",
                "谁为燕许手，洒笔播声诗。"
            ]
        },
        {
            "title": "句",
            "content": [
                "十字水中分岛屿，数理花外见楼台。"
            ]
        },
        {
            "title": "宫词",
            "content": [
                "西风欹叶撼宫梧，早怯秋寒著绣襦。",
                "玉宇无人双燕去，一弯新月上金枢。"
            ]
        },
        {
            "title": "宫词",
            "content": [
                "雪晴鳷鹊楼边月，风落昭阳殿后梅。",
                "炉炭灺消香兽暖，独拈香箸拨红灰。"
            ]
        },
        {
            "title": "宫词",
            "content": [
                "石刻蛟螭扶绣柱，金盘龙凤走雕楹。",
                "万年枝上流莺啭，屏掩春山梦不成。"
            ]
        },
        {
            "title": "送腾舜敷",
            "content": [
                "七闽虽远地，王事有程期。",
                "已试文无害，定知才不羁。",
                "仙山观日处，云海落潮时。",
                "会府多休暇，新诗倘见贻。"
            ]
        },
        {
            "title": "月夜有寄",
            "content": [
                "莎阶切切思寒螀，爽籁泠然露气凉。",
                "半夜云高蟾喷晕，一秋风紧桂飘香。",
                "鸟惊危树棲无定，人倚空楼望更长。",
                "遥忆洞庭南去客，叶翻波急驻归艎。"
            ]
        },
        {
            "title": "宫词",
            "content": [
                "临明一阵梨花雨，梦隔珊瑚斗帐明。",
                "后苑乐声催引驾，春衫初试觉身轻。"
            ]
        },
        {
            "title": "立春内中帖子词·皇后阁",
            "content": [
                "迎得韶光入寿杯，披香华殿倚云开。",
                "只应王母瑶池宴，又送新春宝胜来。"
            ]
        },
        {
            "title": "长兴馆绝句",
            "content": [
                "风霜守冢不知年，犬类那思母爱偏。",
                "却谢汉恩颁五饵，载讼梳洗向山前。"
            ]
        },
        {
            "title": "诗一首",
            "content": [
                "落日映山岊，万峰苍翠深。",
                "风生九秋意，人动五湖心。",
                "溪曲半帆出，天遥孤鹬沉。",
                "白云空满自，无处问归音。"
            ]
        },
        {
            "title": "闻种谔米脂川大捷",
            "content": [
                "神兵十万忽乘秋，西碛妖氛一夕收。",
                "匹马不嘶榆塞外，长城乍起玉关头。",
                "君王别绘凌烟阁，将帅今轻定远侯。",
                "莫道无人能报国，红旗行去取凉州。"
            ]
        },
        {
            "title": "依韵和犯景仁翰留题子履草堂二首",
            "content": [
                "门前车马走尘埃，偶到东园眼暂开。",
                "鳌岭凤池人去后，不知载酒又谁来。"
            ]
        },
        {
            "title": "有感",
            "content": [
                "闻笛更怀旧，望鸿难寄音。",
                "西风行客泪，明月故人心。",
                "离恨江波阔，归期岁景深。",
                "何时紫溪隐，尊酒起狂吟。"
            ]
        },
        {
            "title": "立春内中帖子词·夫人阁",
            "content": [
                "月残鳷鹊雪离离，禁里春风自有期。",
                "晓忆梅花谁为折，从来不许下瑶墀。"
            ]
        },
        {
            "title": "宫词",
            "content": [
                "两班齐贺玉关清，新奏熙州曲破成。",
                "画鼓连声催攧遍，内人多半未知名。"
            ]
        },
        {
            "title": "挽潘昌朝",
            "content": [
                "道德诸儒表，文章大雅人。",
                "杏园三月暮，花县一回春。",
                "脱屣官情薄，转头时事新。",
                "猗兰芳未沫，世业不沈沦。"
            ]
        },
        {
            "title": "宫词",
            "content": [
                "崇文院里胜蓬莱，绣柱扶天秘阁开。",
                "典籍校雠三殿外，图书多出禁中来。"
            ]
        },
        {
            "title": "立春内中帖子词·皇帝阁",
            "content": [
                "北地凝阴尽，千门涉气新。",
                "年年金殿里，宝字贴宜春。"
            ]
        },
        {
            "title": "依韵和贾直孺舍人初春祠左太乙二首",
            "content": [
                "太乙灵宫近帝都，夕迎丹节下层虚。",
                "方从宣室承釐后，更约浮丘把袂初。",
                "文藻自高鹓掖诏，姓名应冠蕊台书。",
                "我惭昔预祠春客，曾梦钧天侍燕胥。"
            ]
        },
        {
            "title": "宫词",
            "content": [
                "大家装著门时宜，独自寻拂晓淡眉。",
                "为梁浅黄衫子色，金盆添水看鹅儿。"
            ]
        },
        {
            "title": "挽霸州文安县主簿苏明允",
            "content": [
                "岷峨地僻少人行，一日西来誉满京。",
                "白首只知闻道胜，青衫不及至家荣。",
                "玄猿放哭铭旌过，紫燕朝飞挽铎迎。",
                "天禄校书多分薄，子云那得葬乡城。"
            ]
        },
        {
            "title": "东楼",
            "content": [
                "汉家宫省青槐下，信断鳌峰日易斜。",
                "应为能言锁鹦鹉，翻愁无思学杨花。",
                "风波滚滚惊人事，文字孳孳老岁华。",
                "偶向东楼望春色，归心不觉到天涯。"
            ]
        },
        {
            "title": "端午内中帖子词·夫人阁",
            "content": [
                "一样红裙试舞斜，阶前妒尽石榴花。",
                "明朝知是天中节，旋刻菖蒲好辟邪。"
            ]
        },
        {
            "title": "一题白马馆",
            "content": [
                "白马芒原非路岐，征夫示起雪侵肌。",
                "雁思水国犹南翥，人在冰天更北驰。",
                "狂吹欲号沙四作，冻云无赖日西垂。",
                "平生可是嗟行役，一对胡觞亦自嗤。"
            ]
        },
        {
            "title": "和永频出省有日书事",
            "content": [
                "青葱嘉树锁连甍，间忆东楼望远情。",
                "禁壘晓烟浮旧色，御沟春水漱新声。",
                "杯盘冷落留芳草，帘幕阴沈听乱莺。",
                "汉殿未传红蜡烛，到家犹得趁沮明。"
            ]
        },
        {
            "title": "宫词",
            "content": [
                "太尉岷洮破敌回，腰垂金带入关来。",
                "殿前献寿天颜喜，花覆千官拱御杯。"
            ]
        },
        {
            "title": "挽董澜溪二首",
            "content": [
                "六馆知名久，双溪避地来。",
                "交新如旧识，世短惜长才。",
                "怅望中年别，飞腾暮景催。",
                "蟆陵他日泪，不独故人哀。"
            ]
        },
        {
            "title": "宫词",
            "content": [
                "晓吹翩翩动翠旂，炉烟千叠瑞云飞。",
                "何人奏对偏移刻，御史天香隔绣衣。"
            ]
        },
        {
            "title": "宫词",
            "content": [
                "黄金掌上露华稀，朝退君王索辇迟。",
                "到得经筵春讲罢，海棠花影数砖移。"
            ]
        },
        {
            "title": "较艺书事再呈永叔并同院诸公",
            "content": [
                "小雨班班拂晓除，新禽格砾静相呼。",
                "眼窥夜卷千花碧，肺渴春盘几露珠。",
                "只见楼头飘落絮，不知门外长青芜。",
                "玉阶未放金书榜，谁识秦关旧弃繻"
            ]
        },
        {
            "title": "集英殿乾节大燕教坊乐语口号",
            "content": [
                "清跸传音紫集来，逡巡万玉拥钧台。",
                "南山镇地符长算，北斗倾霞入宴杯。",
                "镐饮篇中鱼汪漾，虞韶声里凤徘徊。",
                "年年赤帝乘离月，长见云龙帐殿开。"
            ]
        },
        {
            "title": "被诏考制科呈胡武平内翰三首",
            "content": [
                "清晓华芝度景阳，凝严又许对西厢。",
                "通宵客梦闻钧吹，几日朝衣带御香。",
                "东观图书经屡读，旧蹊桃李见新芳。",
                "三千文字皆奇册，饱死侏儒讵足量。"
            ]
        },
        {
            "title": "夏夜宿江亭有怀",
            "content": [
                "夜冲江浦始停舟，天际萧骚急雨收。",
                "枕上月华清到晓，簟间风意冷如秋。",
                "一溪碧水怀归意，九陌红尘倦旅游。",
                "待得星稀城角断，旧酲消尽起新愁。"
            ]
        },
        {
            "title": "宫词",
            "content": [
                "夜寒金屋篆烟飞，灯烛分明在紫微。",
                "漏永禁宫三十六，燕回争踏月轮归。"
            ]
        },
        {
            "title": "依韵和蔡相公宣赐",
            "content": [
                "翠芳亭畔晓霜寒，朱实离离覆御栏。",
                "况是园林都未有，初无法土略相干。",
                "黄欺晚菊垂金砌，圆并明珠落钿盘。",
                "珍重九霄新赐得，好同仙露芦朝餐。"
            ]
        },
        {
            "title": "赠侍中李良定公挽词",
            "content": [
                "悲箫忽犯晓楼钟，樽酒应非昔饯同。",
                "家贵曾还金钺宠，时清不见玉关功。",
                "佳城蔓草千年闭，后院繁絃一夕空。",
                "惟有平阳旧池馆，依然芳树倚春风。"
            ]
        },
        {
            "title": "端午内中帖子词·夫人阁",
            "content": [
                "火云时节促金刀，旋卷珠帘剪绛绡。",
                "天上莫将尘世比，房栊都未觉炎歊。"
            ]
        },
        {
            "title": "依韵和景彝观刑部厅燕侍郎画山水二首",
            "content": [
                "秋曹壁上奇山水，官冷尤将野趣宜。",
                "翠竹忽逢行尽处，白云相伴看多时。",
                "于今绝笔谁还识，当日清吟亦欠诗。",
                "犹喜一来重拂拭，惭无佳句续君辞。"
            ]
        },
        {
            "title": "立春内中帖子词·皇帝阁",
            "content": [
                "禁沼冰开跳锦鲤，御林风暖啭黄鹂。",
                "金舆未下迎春阁，折遍名花第一枝。"
            ]
        },
        {
            "title": "杏坛坊",
            "content": [
                "几年文字齿将刓，驷马今游一驻鞍。",
                "自笑不如虎贲士，翻令捉臂笑儒冠。"
            ]
        },
        {
            "title": "宫词",
            "content": [
                "燕子初来语更新，一声声报内家春。",
                "遥闻春苑樱桃熟，先进金盘奉紫宸。"
            ]
        },
        {
            "title": "端午内中帖子词·太上皇后阁",
            "content": [
                "水风吹殿送微凉，竹叶金盘粽子香。",
                "试向濯龙门上望，不教车马胜南阳。"
            ]
        },
        {
            "title": "赠礼部邵安简公挽词",
            "content": [
                "独骑箕尾去凌虚，枉驾追锋作召车。",
                "衣褐谁陈定羌册，汗青犹载立储书。",
                "春风泽国吟笺冷，夜雨溪堂燕豆疏。",
                "曾向江湖握君手，相从朝路一华胥。"
            ]
        },
        {
            "title": "端午内中帖子词·皇帝阁",
            "content": [
                "御醑璩杯白，仙风羽扇清。",
                "灵符不须进，汉垒已销兵。"
            ]
        },
        {
            "title": "赠太子太傅李康靖公挽词二首",
            "content": [
                "议政西清贵，辞荣北第开。",
                "鲁冈天与寿，荀里世多才。",
                "象告中台坼，峰惊半岳摧。",
                "秋风嵩少路，箫鼓有余哀。"
            ]
        },
        {
            "title": "宫词",
            "content": [
                "洛阳新进牡丹业，种在蓬莱第几宫。",
                "压晓看花传驾入，露苞初坼御袍红。"
            ]
        },
        {
            "title": "宫词",
            "content": [
                "燕去燕来间白昼，花开花落送黄昏。",
                "年年好景春风妒，梦里铅华湿泪痕。"
            ]
        },
        {
            "title": "和梅公仪琴高鱼同圣俞",
            "content": [
                "三月江南花乱开，青溪曲曲水如苔。",
                "琴高一去无踪迹，枉是渔人尚见猜。"
            ]
        },
        {
            "title": "立春内中帖子词·皇后阁",
            "content": [
                "雪残宫瓦欲生烟，已觉风光变旧年。",
                "应自东皇报春后，又扶君德进忠贤。"
            ]
        },
        {
            "title": "金陵怀古",
            "content": [
                "怀乡访古事悠悠，独上江城满目秋。",
                "一鸟带烟来别渚，数帆和雨下归舟。",
                "萧萧暮吹惊红叶，惨惨寒云压旧楼。",
                "故国凄凉谁与问，人心无复更风流。"
            ]
        },
        {
            "title": "游赏心亭",
            "content": [
                "六朝遗迹此空存，城压沧波到海门。",
                "万里江山来醉眼，九秋天地入吟魂。",
                "于今玉树悲歌起，当日黄旗王气昏。",
                "人事不同风物在，怅然犹得对方樽。"
            ]
        },
        {
            "title": "发引",
            "content": [
                "上林春晚，曾是奉宸游。水殿戏龙舟。玉箫吹断催仙驭，一去隔千秋。游人重到曲江头。事往涕难收。空馀御幄传觞处，依旧水东流。"
            ]
        },
        {
            "title": "发引",
            "content": [
                "玉宸朝晚，忽掩赭黄衣。愁雾锁金扉。蓬莱待得仙丹至，人世已成非。龙轩天仗转西畿。旌旆入云飞。望陵宫女垂红泪，不见翠舆归。"
            ]
        },
        {
            "title": "导引",
            "content": [
                "忆玉清景，繁盛极当时。千古事难追。汉家别庙秋风起，空出奉宸衣。三山浮海日晖晖。羽盖共云飞。灵宫旧是栖真处，还望玉舆归。"
            ]
        },
        {
            "title": "依韵和蔡枢密山药",
            "content": [
                "凤池春晚绿生烟，曾见高枝蔓正延。",
                "常伴兔丝留我箧，几随竹叶泛君筵。",
                "谁言御水传名久，须信睢园得地偏。",
                "缠护灵根便亲植，一番新叶已森然。"
            ]
        },
        {
            "title": "咏淮阴侯",
            "content": [
                "秦王日凶慝，豪杰争共亡。信亦胡为者，剑歌从项梁。",
                "项羽不能用，脱身归汉王。道契君臣合，时来名位彰。",
                "北讨燕承命，东驱楚绝粮。斩龙堰濉水，擒豹僭夏阳。",
                "功成享天禄，建旗还南昌。千金答漂母，百钱酬下乡。",
                "吉凶成纠缠，倚伏难预详。弓藏狡兔尽，慷慨念心伤。"
            ]
        },
        {
            "title": "咏汉高祖",
            "content": [
                "汉祖起丰沛，乘运以跃鳞。手奋三尺剑，西灭无道秦。",
                "十月五星聚，七年四海宾。高抗威宇宙，贵有天下人。",
                "忆昔与项王，契阔时未伸。鸿门既薄蚀，荥阳亦蒙尘。",
                "虮虱生介胄，将卒多苦辛。爪牙驱信越，腹心谋张陈。",
                "赫赫西楚国，化为丘与榛。"
            ]
        },
        {
            "title": "金陵怀古",
            "content": [
                "控带洪流古帝城，欲寻旧事半榛荆。",
                "六朝山色青终在，千古江声恨未平。",
                "设险丘陵荒蔓草，压村桑柘接新耕。",
                "十年重到无人问，独立风一怆情。"
            ]
        }
    ]
}