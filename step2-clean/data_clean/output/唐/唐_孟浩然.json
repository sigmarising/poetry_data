{
    "dynasty": "唐",
    "author": "孟浩然",
    "intro": "孟浩然（689－740）本名浩，字浩然，襄阳人。是盛唐山水田园诗派的主要作家之一。诗与王维齐名，号王孟。其诗每无意求工而清超越俗，正复出人意表，清闲浅淡中，自有泉流石上，风来松下之音。有《孟浩然集》。",
    "items": [
        {
            "title": "题大禹寺义公禅房",
            "content": [
                "一作大禹寺义公禅房",
                "义公习禅寂，结宇依空林。",
                "户外一峰秀，阶前众壑深。",
                "夕阳连雨足，空翠落庭阴。",
                "看取莲花净，方知不染心。"
            ]
        },
        {
            "title": "秋登万山寄张五",
            "content": [
                "北山白云里，隐者自怡悦。",
                "相望试登高，心飞逐鸟灭。",
                "愁因薄暮起，兴是清秋发。",
                "时见归村人，沙行渡头歇。",
                "天边树若荠，江畔舟如月。",
                "何当载酒来，共醉重阳节。",
                "",
                ""
            ]
        },
        {
            "title": "舟中晓望",
            "content": [
                "挂席东南望，青山水国遥。",
                "舳舻争利涉，来往接风潮。",
                "问我今何去，天台访石桥。",
                "坐看霞色晓，疑是赤城标。",
                "",
                ""
            ]
        },
        {
            "title": "秦中苦雨思归，赠袁左丞、贺侍郎",
            "content": [
                "苦学三十载，闭门江汉阴。用贤遭圣日，羁旅属秋霖。",
                "岂直昏垫苦，亦为权势沈。二毛催白发，百镒罄黄金。",
                "泪忆岘山堕，愁怀湘水深。谢公积愤懑，庄舄空谣吟。",
                "跃马非吾事，狎鸥宜我心。寄言当路者，去矣北山岑。"
            ]
        },
        {
            "title": "和张判官登万山亭，因赠洪府都督韩公",
            "content": [
                "韩公是襄士，日赏城西岑。结构意不浅，岩潭趣转深。",
                "皇华一动咏，荆国几谣吟。旧径兰勿剪，新堤柳欲阴。",
                "砌傍馀怪石，沙上有闲禽。自牧豫章郡，空瞻枫树林。",
                "因声寄流水，善听在知音。耆旧眇不接，崔徐无处寻。",
                "物情多贵远，贤俊岂无今。迟尔长江暮，澄清一洗心。"
            ]
        },
        {
            "title": "宴荣二山池（一作宴荣山人池亭）?",
            "content": [
                "甲第开金穴，荣期乐自多。枥嘶支遁马，池养右军鹅。",
                "竹引携琴入，花邀载酒过。山公来取醉，时唱接",
                "罒離歌。"
            ]
        },
        {
            "title": "宿桐庐江，寄广陵旧游",
            "content": [
                "山暝闻猿愁，沧江急夜流。风鸣两岸叶，月照一孤舟。",
                "建德非吾土，维扬忆旧游。还将两行泪，遥寄海西头。"
            ]
        },
        {
            "title": "闻裴侍御朏自襄州司户除豫州司户，因以投寄",
            "content": [
                "故人荆府掾，尚有柏台威。移职自樊衍，芳声闻帝畿。",
                "昔余卧林巷，载酒过柴扉。松菊无时赏，乡园欲懒归。"
            ]
        },
        {
            "title": "题李十四庄，兼赠綦毋校书",
            "content": [
                "闻君息阴地，东郭柳林间。左右瀍涧水，门庭缑氏山。",
                "抱琴来取醉，垂钓坐乘闲。归客莫相待，寻源殊未还。"
            ]
        },
        {
            "title": "登岘山亭，寄晋陵张少府",
            "content": [
                "岘首风湍急，云帆若鸟飞。",
                "凭轩试一问，张翰欲来归？"
            ]
        },
        {
            "title": "和宋太史(一作大使)北楼新亭",
            "content": [
                "返耕意未遂，日夕登城隅。",
                "谁谓山林近，坐为符竹拘。",
                "丽谯非改作，轩槛是新图。",
                "远水自嶓冢，长云吞具区。",
                "愿随江燕贺，羞逐府僚趋。",
                "欲识狂歌者，丘园一竖儒。"
            ]
        },
        {
            "title": "岁除夜有怀",
            "content": [
                "一题作除夜",
                "迢递三巴路，羁危万里身。",
                "乱山残雪夜，孤烛异乡人。",
                "渐与骨肉远，转于僮仆亲。",
                "那堪正飘泊，来日岁华新。"
            ]
        },
        {
            "title": "宿武阳(一作陵)即事",
            "content": [
                "川暗夕阳尽，孤舟泊岸初。岭猿相叫啸，潭嶂似空虚。",
                "就枕灭明烛，扣舷闻夜渔。鸡鸣问何处，人物是秦馀。"
            ]
        },
        {
            "title": "途次(一作落日)望乡",
            "content": [
                "客行愁落日，乡思重相催。",
                "况在他山外，天寒夕鸟来。",
                "雪深迷郢路，云暗失阳台。",
                "可叹凄惶子，高歌谁为媒。"
            ]
        },
        {
            "title": "舟中晓(一作晚)望",
            "content": [
                "挂席东南望，青山水国遥。舳舻争利涉，来往接风潮。",
                "问我今何去，天台访石桥。坐看霞色晓，疑是赤城标。"
            ]
        },
        {
            "title": "李少府与杨(王)九再来",
            "content": [
                "弱岁早登龙，今来喜再逢。如何春月柳，犹忆岁寒松。",
                "烟火临寒食，笙歌达曙钟。喧喧斗鸡道，行乐羡朋从。"
            ]
        },
        {
            "title": "陪姚使君题惠上人房，得青字",
            "content": [
                "带雪梅初暖，含烟柳尚青。",
                "来窥童子偈，得听法王经。",
                "会理知无我，观空厌有形。",
                "迷心应觉悟，客思不遑宁。"
            ]
        },
        {
            "title": "寻陈(一作滕)逸人故居",
            "content": [
                "人事一朝尽，荒芜三径休。",
                "始闻漳浦卧，奄作岱宗游。",
                "池水犹含墨，山云已落秋。",
                "今朝泉壑里，何处觅藏舟？"
            ]
        },
        {
            "title": "游精思观回，王白云在後",
            "content": [
                "出谷未停午，至家日已曛。",
                "回瞻山下路，但见牛羊群。",
                "樵子暗相失，草虫寒不闻。",
                "衡门犹未掩，伫立待夫君。"
            ]
        },
        {
            "title": "与颜钱塘登障楼(一作樟亭)望潮作",
            "content": [
                "百里闻雷震，鸣弦暂辍弹。",
                "府中连骑出，江上待潮观。",
                "照日秋云迥，浮天渤澥宽。",
                "惊涛来似雪，一坐凛生寒。"
            ]
        },
        {
            "title": "送袁十(三)岭南寻弟",
            "content": [
                "早闻牛渚咏，今见鶺鸰心。",
                "羽翼嗟零落，悲鸣别故林。",
                "苍梧白云远，烟水洞庭深。",
                "万里独飞去，南风迟尔音。"
            ]
        },
        {
            "title": "岘山饯(赠)房琯崔宗之",
            "content": [
                "贵贱平生隔，轩车是日来。",
                "青阳一觏止，云路豁然开。",
                "祖道衣冠列，分亭驿骑催。",
                "方期九日聚，还待二星回。"
            ]
        },
        {
            "title": "同卢明府饯张郎中除义王府司马，海园作",
            "content": [
                "上国山河列，贤王邸第开。",
                "故人分职去，潘令宠行来。",
                "冠盖趋梁苑，江湘失楚材。",
                "豫愁轩骑动，宾客散池台。"
            ]
        },
        {
            "title": "早寒江上有怀",
            "content": [
                "木落雁南度，北风江上寒。我家襄水上，遥隔楚云端。",
                "乡泪客中尽，孤帆天际看。迷津欲有问，平海夕漫漫。"
            ]
        },
        {
            "title": "京还赠张(一作王)维",
            "content": [
                "拂衣去何处？高枕南山南。",
                "欲徇五斗禄，其如七不堪。",
                "早朝非晏起，束带异抽簪。",
                "因向智者说，游鱼思旧潭。"
            ]
        },
        {
            "title": "岘潭(山)作",
            "content": [
                "石潭傍隈隩，沙榜晓夤缘。",
                "试垂竹竿钓，果得查头鳊。",
                "美人骋金错，纤手脍红鲜。",
                "因谢陆内史，莼羹何足传。"
            ]
        },
        {
            "title": "示孟郊①",
            "content": [
                "蔓草蔽极野，兰芝结孤根。",
                "众音何其繁，伯牙独不喧。",
                "当时高深意，举世无能分。",
                "钟期一见知，山水千秋闻。",
                "尔其保静节，薄俗徒云云。"
            ]
        },
        {
            "title": "游云门寺寄越府包户曹徐起居①",
            "content": [
                "我行适诸越，梦寐怀所欢。",
                "久负独往愿，今来恣游盘。",
                "台岭践嶝石，耶溪溯林湍。②",
                "舍舟入香界，登阁憩旃檀。③",
                "晴山秦望近，春水镜湖宽。④",
                "远怀伫应接，卑位徒劳安。⑤",
                "白云日夕滞，沧海去来观。⑥",
                "故国眇天末，良朋在朝端。⑦",
                "迟尔同携手，何时方挂冠？⑧"
            ]
        },
        {
            "title": "晚春卧疾寄张八子容①",
            "content": [
                "南陌春将晚，北窗犹卧病。林园久不游，草木一何盛。",
                "狭迳花障迷，闲庭竹扫净。翠羽戏兰苕，赪鳞动荷柄。",
                "念我平生好，江乡远从政。云山阻梦思，衾枕劳歌咏。",
                "歌咏复何为，同心恨别离。世途皆自媚，流俗寡相知。",
                "贾谊才空逸，安仁鬓欲丝。遥情每东注，奔晷复西驰。",
                "常恐填沟壑，无由振羽仪。穷通若有命，欲向论中推。"
            ]
        },
        {
            "title": "登总持寺浮图?",
            "content": [
                "半空跻宝塔，晴望尽京华。",
                "竹绕渭川遍，山连上苑斜。",
                "四门开帝宅，阡陌俯人家。",
                "累劫从初地，为童忆聚沙。",
                "一窥功德见，弥益道心加。",
                "坐觉诸天近，空香送落花。"
            ]
        },
        {
            "title": "登江中孤屿赠白云先生王迥①",
            "content": [
                "悠悠清江水，水落沙屿出。",
                "回潭石下深，绿筱岸傍密。②",
                "鲛人潜不见，渔父歌自逸。③",
                "忆与君别时，泛舟如昨日。",
                "夕阳开晚照，中坐兴非一。④",
                "南望鹿门山，归来恨如失。⑤"
            ]
        },
        {
            "title": "大堤行寄万七①",
            "content": [
                "大堤行乐处，车马相驰突。",
                "岁岁春草生，踏青二三月。",
                "王孙挟珠弹，游女矜罗袜。",
                "携手今莫同，江花为谁发。"
            ]
        },
        {
            "title": "疾愈过龙泉寺精舍呈易业二公①",
            "content": [
                "停午闻山钟，起行散愁疾。②",
                "寻林采芝去，转谷松翠密。③",
                "傍见精舍开，长廊饭僧毕。④",
                "石渠流雪水，金子耀霜橘。",
                "竹房思旧游，过憩终永日。",
                "入洞窥石髓，傍崖采蜂蜜。⑤",
                "日暮辞远公，虎溪相送出。⑥"
            ]
        },
        {
            "title": "题明禅师西山兰若①",
            "content": [
                "西山多奇状，秀出倚前楹。",
                "停午收彩翠，夕阳照分明。",
                "吾师住其下，禅坐证无生。②",
                "结庐就嵌窟，剪竹通径行。③",
                "谈空对樵叟，授法与山精。",
                "日暮方辞去，田园归冶城。④"
            ]
        },
        {
            "title": "彭蠡湖中望庐山①",
            "content": [
                "太虚生月晕，舟子知天风。挂席候明发，眇漫平湖中。",
                "中流见匡阜，势压九江雄。黤黕容霁色，峥嵘当晓空。",
                "香炉初上日，瀑布喷成虹。久欲追尚子，况兹怀远公。",
                "我来限于役，未暇息微躬。淮海途将半，星霜岁欲穷。",
                "寄言岩栖者，毕趣当来同。"
            ]
        },
        {
            "title": "登鹿门山怀古①",
            "content": [
                "清晓因兴来，乘流越江岘。②",
                "沙禽近初识，浦树遥莫辨。",
                "渐到鹿门山，山明翠微浅。",
                "岩潭多屈曲，舟楫屡回转。",
                "昔闻庞德公，采药遂不返。③",
                "金涧养芝术，石床卧苔藓。④",
                "纷吾感耆旧，结缆事攀践。⑤",
                "隐迹今尚存，高风邈已远。",
                "白云何时去，丹桂空偃蹇。⑥",
                "探讨意未穷，回艇夕阳晚。⑦"
            ]
        },
        {
            "title": "听郑五□［心旁+音］弹琴①",
            "content": [
                "阮籍推名饮，清风坐竹林。②",
                "半酣下衫袖，拂拭龙唇琴。③",
                "一杯弹一曲，不觉夕阳沉。",
                "余意在山水，闻之谐夙心。"
            ]
        },
        {
            "title": "秦中感秋寄远上人",
            "content": [
                "一丘尝欲卧，三径苦无资。",
                "北土非吾愿，东林怀我师。",
                "黄金燃桂尽，壮志逐年衰。",
                "日夕凉风至，闻蝉但益悲。"
            ]
        },
        {
            "title": "清明日宴梅道士房",
            "content": [
                "林卧愁春尽，开轩览物华。",
                "忽逢青鸟使，邀入赤松家。",
                "丹灶初开火，仙桃正发花。",
                "童颜若可驻，何惜醉流霞！"
            ]
        },
        {
            "title": "凉州词",
            "content": [
                "浑成紫檀金屑文，作得琵琶声入云。",
                "胡地迢迢三万里，那堪马上送明君。",
                "异方之乐令人悲，羌笛胡笳不用吹。",
                "坐看今夜关山月，思杀边城游侠儿。"
            ]
        },
        {
            "title": "戏题（一作戏赠主人）",
            "content": [
                "客醉眠未起，主人呼解酲。已言鸡黍熟，复道瓮头清。"
            ]
        },
        {
            "title": "檀溪寻故人（一题作檀溪寻古）",
            "content": [
                "花伴成龙竹，池分跃马溪。田园人不见，疑向洞中栖。"
            ]
        },
        {
            "title": "赠王九",
            "content": [
                "日暮田家远，山中勿久淹。归人须早去，稚子望陶潜。"
            ]
        },
        {
            "title": "夜泊宣城界（一题作旅行欲泊宣州界）",
            "content": [
                "西塞沿江岛，南陵问驿楼。湖平津济阔，风止客帆收。",
                "去去怀前浦，茫茫泛夕流。石逢罗刹碍，山泊敬亭幽。",
                "火识梅根冶，烟迷杨叶洲。离家复水宿，相伴赖沙鸥。"
            ]
        },
        {
            "title": "行出东山望汉川（一题作行至汉川作）",
            "content": [
                "异县非吾土，连山尽绿篁。平田出郭少，盘坂入云长。",
                "万壑归於汉，千峰划彼苍。猿声乱楚峡，人语带巴乡。",
                "石上攒椒树，藤间缀蜜房。雪馀春未暖，岚解昼初阳。",
                "征马疲登顿，归帆爱渺茫。坐欣沿溜下，信宿见维桑。"
            ]
        },
        {
            "title": "西山寻辛谔",
            "content": [
                "漾舟寻水便，因访故人居。落日清川里，谁言独羡鱼。",
                "石潭窥洞彻，沙岸历纡徐。竹屿见垂钓，茅斋闻读书。",
                "款言忘景夕，清兴属凉初。回也一瓢饮，贤哉常晏如。"
            ]
        },
        {
            "title": "登龙兴寺阁",
            "content": [
                "阁道乘空出，披轩远目开。逶迤见江势，客至屡缘回。",
                "兹郡何填委，遥山复几哉。苍苍皆草木，处处尽楼台。",
                "骤雨一阳散，行舟四海来。鸟归馀兴远，周览更裴回。"
            ]
        },
        {
            "title": "岘山送张去非游巴东（一题作岘山亭送朱大）",
            "content": [
                "岘山南郭外，送别每登临。沙岸江村近，松门山寺深。",
                "一言予有赠，三峡尔将寻。祖席宜城酒，征途云梦林。",
                "蹉跎游子意，眷恋故人心。去矣勿淹滞，巴东猿夜吟。"
            ]
        },
        {
            "title": "秦中",
            "content": [
                "苦学三十载，闭门江汉阴。用贤遭圣日，羁旅属秋霖。",
                "岂直昏垫苦，亦为权势沈。二毛催白发，百镒罄黄金。",
                "泪忆岘山堕，愁怀湘水深。谢公积愤懑，庄舄空谣吟。",
                "跃马非吾事，狎鸥宜我心。寄言当路者，去矣北山岑。"
            ]
        },
        {
            "title": "和张判官登万山亭",
            "content": [
                "韩公是襄士，日赏城西岑。结构意不浅，岩潭趣转深。",
                "皇华一动咏，荆国几谣吟。旧径兰勿剪，新堤柳欲阴。",
                "砌傍馀怪石，沙上有闲禽。自牧豫章郡，空瞻枫树林。",
                "因声寄流水，善听在知音。耆旧眇不接，崔徐无处寻。",
                "物情多贵远，贤俊岂无今。迟尔长江暮，澄清一洗心。"
            ]
        },
        {
            "title": "除夜有怀",
            "content": [
                "五更钟漏欲相催，四气推迁往复回。帐里残灯才去焰，",
                "炉中香气尽成灰。渐看春逼芙蓉枕，顿觉寒销竹叶杯。",
                "守岁家家应未卧，相思那得梦魂来。"
            ]
        },
        {
            "title": "春意（一题作春怨）",
            "content": [
                "佳人能画眉，妆罢出帘帷。照水空自爱，折花将遗谁。",
                "春情多艳逸，春意倍相思。愁心极杨柳，一种乱如丝。"
            ]
        },
        {
            "title": "夜渡湘水（一作崔国辅诗）",
            "content": [
                "客舟贪利涉，暗里渡湘川。露气闻芳杜，歌声识采莲。",
                "榜人投岸火，渔子宿潭烟。行侣时相问，浔阳何处边。"
            ]
        },
        {
            "title": "张七及辛大见寻南亭醉作（一作张七及辛大见",
            "content": [
                "山公能饮酒，居士好弹筝。世外交初得，林中契已并。",
                "纳凉风飒至，逃暑日将倾。便就南亭里，馀尊惜解酲。"
            ]
        },
        {
            "title": "送王昌龄之岭南",
            "content": [
                "洞庭去远近，枫叶早惊秋。岘首羊公爱，长沙贾谊愁。",
                "土毛无缟纻，乡味有槎头。已抱沈痼疾，更贻魑魅忧。",
                "数年同笔砚，兹夕间衾裯。意气今何在，相思望斗牛。"
            ]
        },
        {
            "title": "春中喜王九相寻（一题作晚春）",
            "content": [
                "二月湖水清，家家春鸟鸣。林花扫更落，径草踏还生。",
                "酒伴来相命，开尊共解酲。当杯已入手，歌妓莫停声。"
            ]
        },
        {
            "title": "宿天台桐柏观①",
            "content": [
                "海行信风帆，夕宿逗云岛。",
                "缅寻沧洲趣，近爱赤城好。②",
                "扪萝亦践苔，辍棹恣探讨。",
                "息阴憩桐柏，采秀弄芝草。",
                "鹤唳清露垂，鸡鸣信潮早。",
                "愿言解缨络，从此去烦恼。③",
                "高步陵四明，玄踪得二老。④",
                "纷吾远游意，乐彼长生道。",
                "日夕望三山，云涛空浩浩。⑤"
            ]
        },
        {
            "title": "裴司士、员司户见寻（一题作裴司士见访）",
            "content": [
                "府僚能枉驾，家酝复新开。落日池上酌，清风松下来。",
                "厨人具鸡黍，稚子摘杨梅。谁道山公醉，犹能骑马回。"
            ]
        },
        {
            "title": "寻白鹤岩张子容隐居",
            "content": [
                "白鹤青岩半，幽人有隐居。阶庭空水石，林壑罢樵渔。",
                "岁月青松老，风霜苦竹疏。睹兹怀旧业，回策返吾庐。"
            ]
        },
        {
            "title": "题大禹寺义公禅房",
            "content": [
                "义公习禅处，结构依空林。户外一峰秀，阶前群壑深。",
                "夕阳连雨足，空翠落庭阴。看取莲花净，应知不染心。"
            ]
        },
        {
            "title": "陪李侍御访聪上人禅居（一作陪柏台友访聪上",
            "content": [
                "欣逢柏台友，共谒聪公禅。石室无人到，绳床见虎眠。",
                "阴崖常抱雪，枯涧为生泉。出处虽云异，同欢在法筵。"
            ]
        },
        {
            "title": "耶溪泛舟①",
            "content": [
                "落景余清晖，轻桡弄溪渚。②",
                "泓澄爱水物，临泛何容与。③",
                "白首垂钓翁，新妆浣纱女。",
                "看看未相识，脉脉不得语。④"
            ]
        },
        {
            "title": "秋日陪李侍御渡松滋江",
            "content": [
                "南纪西江阔，皇华御史雄。截流宁假楫，挂席自生风。",
                "僚寀争攀鹢，鱼龙亦避骢。坐听白雪唱，翻入棹歌中。"
            ]
        },
        {
            "title": "溯江至武昌",
            "content": [
                "家本洞湖上，岁时归思催。客心徒欲速，江路苦邅回。",
                "残冻因风解，新正度腊开。行看武昌柳，仿佛映楼台。"
            ]
        },
        {
            "title": "夏日浮舟过陈大水亭（一作浮舟过滕逸人别业",
            "content": [
                "水亭凉气多，闲棹晚来过。涧影见松竹，潭香闻芰荷。",
                "野童扶醉舞，山鸟助酣歌。幽赏未云遍，烟光奈夕何。"
            ]
        },
        {
            "title": "同曹三御史行泛湖归越",
            "content": [
                "秋入诗人意，巴歌和者稀。泛湖同逸旅，吟会是思归。",
                "白简徒推荐，沧洲已拂衣。杳冥云外去，谁不羡鸿飞。"
            ]
        },
        {
            "title": "宴张别驾新斋",
            "content": [
                "世业传珪组，江城佐股肱。高斋征学问，虚薄滥先登。",
                "讲论陪诸子，文章得旧朋。士元多赏激，衰病恨无能。"
            ]
        },
        {
            "title": "宴荣二山池（一作宴荣山人池亭）",
            "content": [
                "甲第开金穴，荣期乐自多。枥嘶支遁马，池养右军鹅。",
                "竹引携琴入，花邀载酒过。山公来取醉，时唱接",
                "罒離歌。"
            ]
        },
        {
            "title": "送吴宣从事（一作送苏六从军）",
            "content": [
                "才有幕中士，宁无塞上勋。汉兵将灭虏，王粲始从军。",
                "旌旆边庭去，山川地脉分。平生一匕首，感激赠夫君。"
            ]
        },
        {
            "title": "宿桐庐江寄广陵旧游",
            "content": [
                "山暝听猿愁，沧江急夜流。",
                "风鸣两岸叶，月照一孤舟。",
                "建德非吾土，维扬忆旧游。",
                "还将两行泪，遥寄海西头。",
                ""
            ]
        },
        {
            "title": "闻裴侍御",
            "content": [
                "故人荆府掾，尚有柏台威。移职自樊衍，芳声闻帝畿。",
                "昔余卧林巷，载酒过柴扉。松菊无时赏，乡园欲懒归。"
            ]
        },
        {
            "title": "岁暮海上作",
            "content": [
                "仲尼既云殁，余亦浮于海。昏见斗柄回，方知岁星改。",
                "虚舟任所适，垂钓非有待。为问乘槎人，沧洲复谁在。"
            ]
        },
        {
            "title": "自浔阳泛舟经明海",
            "content": [
                "大江分九流，淼淼成水乡。舟子乘利涉，往来至浔阳。",
                "因之泛五湖，流浪经三湘。观涛壮枚发，吊屈痛沉湘。",
                "魏阙心恒在，金门诏不忘。遥怜上林雁，冰泮也回翔。"
            ]
        },
        {
            "title": "耶溪泛舟",
            "content": [
                "落景馀清辉，轻桡弄溪渚。澄明爱水物，临泛何容与。",
                "白首垂钓翁，新妆浣纱女。相看似相识，脉脉不得语。"
            ]
        },
        {
            "title": "寻裴处士",
            "content": [
                "涉水更登陆，所向皆清贞。",
                "寒草不藏径，灵峰知有人。",
                "悠哉炼金客，独与烟霞亲。",
                "曾是欲轻举，谁言空隐沦。",
                "远心寄白日，华发回青春。",
                "对此钦胜事，胡为劳我身。"
            ]
        },
        {
            "title": "句",
            "content": [
                "微云淡河汉，疏雨滴梧桐。",
                "逐逐怀良驭，萧萧顾乐鸣。"
            ]
        },
        {
            "title": "过融上人兰若",
            "content": [
                "山头禅室挂僧衣，窗外无人溪鸟飞。",
                "黄昏半在下山路，却听泉声恋翠微。"
            ]
        },
        {
            "title": "题",
            "content": [
                "闻君息阴地，东郭柳林间。左右瀍涧水，门庭缑氏山。",
                "抱琴来取醉，垂钓坐乘闲。归客莫相待，寻源殊未还。"
            ]
        },
        {
            "title": "渡浙江问舟中人",
            "content": [
                "潮落江平未有风，扁舟共济与君同。",
                "时时引领望天末，何处青山是越中？"
            ]
        },
        {
            "title": "送杜十四之江南",
            "content": [
                "荆吴相接水为乡，君去春江正渺茫。",
                "日暮征帆泊河处？天涯一望断人肠。"
            ]
        },
        {
            "title": "越中送张少府归秦中",
            "content": [
                "试登秦岭望秦川，遥忆青门春可怜。",
                "仲月送君从此去，瓜时须及邵平田。"
            ]
        },
        {
            "title": "戏题",
            "content": [
                "一作戏赠主人",
                "客醉眠未起，主人呼解酲。",
                "已言鸡黍熟，复道瓮头清。"
            ]
        },
        {
            "title": "问舟子",
            "content": [
                "向夕问舟子，前程复几多。",
                "湾头正堪泊，淮里足风波。"
            ]
        },
        {
            "title": "初下浙江舟中口号",
            "content": [
                "八月观潮罢，三江越海浔。",
                "回瞻魏阙路，无复子牟心。"
            ]
        },
        {
            "title": "初秋",
            "content": [
                "不觉初秋夜渐长，清风习习重凄凉。",
                "炎炎暑退茅斋静，阶下丛莎有露光。"
            ]
        },
        {
            "title": "同储十二洛阳道中作",
            "content": [
                "珠弹繁华子，金羁游侠人。",
                "酒酣白日暮，走马入红尘。"
            ]
        },
        {
            "title": "扬子津望京口",
            "content": [
                "北固临京口，夷山近海滨。",
                "江风白浪起，愁杀渡头人。"
            ]
        },
        {
            "title": "檀溪寻故人",
            "content": [
                "一作檀溪寻古",
                "花伴成龙竹，池分跃马溪。",
                "田园人不见，疑向洞中栖。"
            ]
        },
        {
            "title": "京还赠张（一作王）维",
            "content": [
                "拂衣何处去，高枕南山南。欲徇五斗禄，其如七不堪。",
                "早朝非晚起，束带异抽簪。因向智者说，游鱼思旧潭。"
            ]
        },
        {
            "title": "张郎中梅园中",
            "content": [
                "绮席铺兰杜，珠盘折芰荷。",
                "故园留不住，应是恋弦歌。"
            ]
        },
        {
            "title": "山中逢道士云公",
            "content": [
                "春馀草木繁，耕种满田园。酌酒聊自劝，农夫安与言。",
                "忽闻荆山子，时出桃花源。采樵过北谷，卖药来西村。",
                "村烟日云夕，榛路有归客。杖策前相逢，依然是畴昔。",
                "邂逅欢觏止，殷勤叙离隔。谓予搏扶桑，轻举振六翮。",
                "奈何偶昌运，独见遗草泽。既笑接舆狂，仍怜孔丘厄。",
                "物情趋势利，吾道贵闲寂。偃息西山下，门庭罕人迹。",
                "何时还清溪，从尔炼丹液。"
            ]
        },
        {
            "title": "北涧泛舟",
            "content": [
                "北涧流恒满，浮舟触处通。",
                "沿洄自有趣，何必五湖中。"
            ]
        },
        {
            "title": "送张郎中迁京",
            "content": [
                "碧溪常共赏，朱邸忽迁荣。",
                "豫有相思意，闻君琴上声。"
            ]
        },
        {
            "title": "送友人之京",
            "content": [
                "君登青云去，余望青山归。",
                "云山从此别，泪湿薜罗衣。"
            ]
        },
        {
            "title": "同张将蓟门观灯",
            "content": [
                "异俗非乡俗，新年改故年。",
                "蓟门看火树，疑是烛龙燃。"
            ]
        },
        {
            "title": "送朱大入秦",
            "content": [
                "游人武陵去，宝剑直千金。",
                "分手脱相赠，平生一片心。"
            ]
        },
        {
            "title": "登岘",
            "content": [
                "岘首风湍急，云帆若鸟飞。",
                "凭轩试一问，张翰欲来归？"
            ]
        },
        {
            "title": "寻菊花潭主人不遇",
            "content": [
                "行至菊花潭，村西日已斜。",
                "主人登高去，鸡犬空在家。"
            ]
        },
        {
            "title": "赠王九",
            "content": [
                "一作口号赠王九",
                "日暮田家远，山中勿久淹。",
                "归人须早去，稚子望陶潜。"
            ]
        },
        {
            "title": "醉后赠马四",
            "content": [
                "四海重然诺，吾尝闻白眉。",
                "秦城游侠客，相得半酣时。"
            ]
        },
        {
            "title": "初年乐城馆中卧疾怀归作",
            "content": [
                "异县天隅僻，孤帆海畔过。",
                "往来乡信断，留滞客情多。",
                "腊月闻雷震，东风感岁和。",
                "蛰虫惊户穴，巢鹊眄庭柯。",
                "徒对芳尊酒，其如伏枕何。",
                "归屿理舟楫，江海正无波。"
            ]
        },
        {
            "title": "下赣石",
            "content": [
                "赣石三百里，沿洄千嶂间。",
                "沸声常浩浩，洊势亦潺潺。",
                "跳沫鱼龙沸，垂藤猿狖攀。",
                "榜人苦奔峭，而我忘险艰。",
                "放溜情弥远，登舻目自闲。",
                "暝帆何处泊？遥指落星湾。"
            ]
        },
        {
            "title": "夜泊宣城界",
            "content": [
                "一题作旅行欲泊宣州界",
                "西塞沿江岛，南陵问驿楼。",
                "湖平津济阔，风止客帆收。",
                "去去怀前浦，茫茫泛夕流。",
                "石逢罗刹碍，山泊敬亭幽。",
                "火炽梅根冶，烟迷杨叶洲。",
                "离家复水宿，相伴赖沙鸥。"
            ]
        },
        {
            "title": "行出东山望汉川",
            "content": [
                "一题作行至汉川作",
                "异县非吾土，连山尽绿篁。",
                "平田出郭少，盘阪入云长。",
                "万壑归于海，千峰划彼苍。",
                "猿声乱楚峡，人语带巴乡。",
                "石上攒椒树，藤间养蜜房。",
                "雪余春未暖，岚解昼初阳。",
                "征马疲登顿，归帆爱渺茫。",
                "坐欣沿溜下，信宿见维桑。"
            ]
        },
        {
            "title": "西山寻辛谔",
            "content": [
                "漾舟乘水便，因访故人庄。",
                "落日清川里，谁言独羡鱼？",
                "石潭窥洞彻，沙岸历纡徐。",
                "竹屿见垂钓，茅斋闻读书。",
                "款言忘景夕，清兴属凉初。",
                "回也一瓢饮，贤哉常晏如。"
            ]
        },
        {
            "title": "来闍黎新亭作",
            "content": [
                "八解禅林秀，三明给苑才。",
                "地偏香界远，心净水亭开。",
                "傍险山查立，寻幽石迳回。",
                "瑞花长自下，灵药岂须栽。",
                "碧网交红树，清泉尽绿苔。",
                "戏鱼闻法聚，闲鸟诵经来。",
                "弃象玄应悟，忘言理必该。",
                "静中何所得，吟咏也徒哉。"
            ]
        },
        {
            "title": "上巳日涧南园期王山人陈七诸公不至",
            "content": [
                "摇艇候明发，花源弄晚春。",
                "在山怀绮季，临汉忆荀陈。",
                "上巳期三月，浮杯兴十旬。",
                "坐歌空有待，行乐恨无邻。",
                "日晚兰亭北，烟开曲水滨。",
                "浴蚕逢姹女，采艾值幽人。",
                "石壁堪题序，沙场好解绅。",
                "群公望不至，虚掷此芳晨。"
            ]
        },
        {
            "title": "韩大使东斋会岳上人诸学士",
            "content": [
                "郡守虚陈榻，林间召楚材。",
                "山川祈雨毕，云物喜晴开。",
                "抗礼尊缝掖，临流揖渡杯。",
                "徒攀朱仲李，谁荐和羹梅。",
                "翰墨缘情制，高深以意裁。",
                "沧洲趣不远，何必问蓬莱！"
            ]
        },
        {
            "title": "洛中访袁拾遗不遇",
            "content": [
                "洛阳访才子，江岭作流人。",
                "闻说梅花早，何如北地春。"
            ]
        },
        {
            "title": "冬至后过吴张二子檀溪别业",
            "content": [
                "卜筑因自然，檀溪不更穿。",
                "园庐二友接，水竹数家连。",
                "直取南山对，非关选地偏。",
                "卜邻依孟母，共井让王宣。",
                "曾是歌三乐，仍闻咏五篇。",
                "草堂时偃曝，兰枻日周旋。",
                "外事情都远，中流性所便。",
                "闲垂太公钓，兴发子猷船。",
                "余亦幽栖者，经过窃慕焉。",
                "梅花残腊月，柳色半春天。",
                "鸟泊随阳雁，鱼藏缩项鳊。",
                "停杯问山简，何似习池边？"
            ]
        },
        {
            "title": "同王九题就师山房",
            "content": [
                "晚憩支公室，故人逢右军。",
                "轩窗避炎暑，翰墨动新文。",
                "竹蔽檐前日，雨随阶下云。",
                "同游清荫偏，吟卧夕阳曛。",
                "江静棹歌歇，溪深樵语闻。",
                "归途未忍去，携手恋清芬。"
            ]
        },
        {
            "title": "同独孤使君东斋作",
            "content": [
                "郎官旧华省，天子命分忧。",
                "襄土岁频旱，随车雨再流。",
                "云阴自南楚，河润及东周。",
                "廨宇宜新霁，田家贺有秋。",
                "竹间残照入，池上夕阳浮。",
                "寄谢东阳守，何如八咏楼？"
            ]
        },
        {
            "title": "腊月八日于剡县石城寺礼拜",
            "content": [
                "石壁开金像，香山绕铁围。",
                "下生弥勒见，回向一心归。",
                "竹柏禅庭古，楼台世界稀。",
                "夕岚增气色，余照发光辉。",
                "讲席邀谈柄，泉堂施浴衣。",
                "愿承功德水，从此濯尘机。"
            ]
        },
        {
            "title": "陪卢明府泛舟回岘山作",
            "content": [
                "百里行春返，清流逸兴多。",
                "鹢舟随雁泊，江火共星罗。",
                "已救田家旱，仍忧俗化讹。",
                "文章推後辈，风雅激颓波。",
                "高岸迷陵谷，新声满棹歌。",
                "犹怜不调者，白首未登科。"
            ]
        },
        {
            "title": "与崔二十一游镜湖寄包贺二公",
            "content": [
                "试览镜湖物，中流见底清。",
                "不知鲈鱼味，但识鸥鸟情。",
                "帆得樵风送，春逢谷雨晴。",
                "将探夏禹穴，稍背越王城。",
                "府掾有包子，文章推贺生。",
                "沧浪醉後唱，因此寄同声。"
            ]
        },
        {
            "title": "登总持寺浮图",
            "content": [
                "半空跻宝塔，晴望尽京华。",
                "竹绕渭川遍，山连上苑斜。",
                "四门开帝宅，阡陌俯人家。",
                "累劫从初地，为童忆聚沙。",
                "一窥功德见，弥益道心加。",
                "坐觉诸天近，空香送落花。"
            ]
        },
        {
            "title": "登龙兴寺阁",
            "content": [
                "阁道乘空出，披轩远目开。",
                "逶迤见江势，客至屡缘回。",
                "兹郡何填委，遥山复几哉！",
                "苍苍皆草木，处处尽楼台。",
                "骤雨一阳散，行舟四海来。",
                "鸟归余兴远，周览更徘徊。"
            ]
        },
        {
            "title": "卢明府九日岘山宴袁使君张郎中崔员外",
            "content": [
                "宇宙谁开辟？江山此郁盘！",
                "登临今古用，风俗岁时观。",
                "地理荆州分，天涯楚塞宽。",
                "百城今刺史，华省旧郎官。",
                "共美重阳节，俱怀落帽欢。",
                "酒邀彭泽载，琴辍武城弹。",
                "献寿先浮菊，寻幽或藉兰。",
                "烟虹铺藻翰，松竹挂衣冠。",
                "叔子神如在，山公兴未阑。",
                "尝闻骑马醉，还向习池看。"
            ]
        },
        {
            "title": "宴崔明府宅夜观妓",
            "content": [
                "画堂观妙妓，长夜正留宾。",
                "烛吐莲花艳，妆成桃李春。",
                "髻鬟低舞席，衫袖掩歌唇。",
                "汗湿偏宜粉，罗轻讵著身？",
                "调移筝柱促，欢会酒杯频。",
                "倘使曹王见，应嫌洛浦神。"
            ]
        },
        {
            "title": "宴张记室宅",
            "content": [
                "甲第金张馆，门庭轩骑多。",
                "家封汉阳郡，文会楚材过。",
                "曲岛浮觞酌，前山入咏歌。",
                "妓堂花映发，书阁柳逶迤。",
                "玉指调筝柱，金泥饰舞罗。",
                "谁知书剑者，岁月独蹉跎！"
            ]
        },
        {
            "title": "奉先张明府休沐还乡海亭宴集探得阶字",
            "content": [
                "自君理畿甸，余亦经江淮。",
                "万里书信断，数年云雨乖。",
                "归来休浣日，始得赏心谐。",
                "朱绂恩虽重，沧州趣每怀。",
                "树低新舞阁，山对旧书斋。",
                "何以发秋兴，阴虫鸣夜阶。"
            ]
        },
        {
            "title": "岘山送张去非游巴东",
            "content": [
                "一题作岘山送朱大",
                "岘山南郭外，送别每登临。",
                "沙岸江村近，松门山寺深。",
                "一言余有赠，三峡尔将寻。",
                "祖席宜城酒，征途云梦林。",
                "蹉跎游子意，眷恋故人心。",
                "去矣勿淹滞，巴东猿夜吟。"
            ]
        },
        {
            "title": "送王昌龄之岭南",
            "content": [
                "洞庭去远近，枫叶早惊秋。",
                "岘首羊公爱，长沙贾谊愁。",
                "土毛无缟纻，乡味有查头。",
                "已抱沈痼疾，更贻魑魅忧。",
                "数年同笔砚，兹夕异衾裯。",
                "意气今何在，相思望斗牛。"
            ]
        },
        {
            "title": "岘山送萧员外之荆州",
            "content": [
                "岘山江岸曲，郢水郭门前。",
                "自古登临处，非今独黯然。",
                "亭楼明落日，井邑秀通川。",
                "涧竹生幽兴，林风入管弦。",
                "再飞鹏激水，一举鹤冲天。",
                "伫立三荆使，看君驷马旋。"
            ]
        },
        {
            "title": "送韩使君除洪州都曹",
            "content": [
                "述职抚荆衡，分符袭宠荣。",
                "往来看拥传，前后赖专城。",
                "勿翦棠犹在，波澄水更清。",
                "重推江汉理，旋改豫章行。",
                "召父多遗爱，羊公有令名。",
                "衣冠列祖道，耆旧拥前旌。",
                "岘首晨风送，江陵夜火迎。",
                "无才惭孺子，千里愧同声。"
            ]
        },
        {
            "title": "久滞越中贻谢南池会稽贺少府",
            "content": [
                "陈平无产业，尼父倦东西。",
                "负郭昔云翳，问津今已迷。",
                "未能忘魏阙，空此滞秦稽。",
                "两见夏云起，再闻春鸟啼。",
                "怀仙梅福市，访旧若耶溪。",
                "圣主贤为宝，卿何隐遁栖！"
            ]
        },
        {
            "title": "秦中苦雨思归赠袁左丞贺侍郎",
            "content": [
                "为学三十载，闭门江汉阴。",
                "明扬逢圣代，羁旅属秋霖。",
                "岂直昏垫苦，亦为权势沈。",
                "二毛催白发，百镒罄黄金。",
                "泪忆岘山堕，愁怀湘水深。",
                "谢公积愤懑，庄舄空谣吟。",
                "跃马非吾事，狎鸥真我心。",
                "寄言当路者，去矣北山岑。"
            ]
        },
        {
            "title": "赠萧少府",
            "content": [
                "上德如流水，安仁道若山。",
                "闻君秉高节，而得奉清颜。",
                "鸿渐升仪羽，牛刀列下班。",
                "处腴能不润，居剧体常闲。",
                "去诈人无谄，除邪吏息奸。",
                "欲知清与洁，明月在澄湾。"
            ]
        },
        {
            "title": "和于判官登万山亭因赠洪府都督韩公",
            "content": [
                "韩公是襄土，日赏城西岑。",
                "结构意不浅，岩潭趣转深。",
                "皇华一动咏，荆国几讴吟。",
                "旧径兰勿剪，新堤柳欲阴。",
                "砌傍余怪石，沙上有闲禽。",
                "自牧豫章郡，空瞻枫树林。",
                "因声寄流水，善听在知音。",
                "耆旧眇不接，崔徐无处寻。",
                "物情多贵远，贤後岂无今。",
                "迟尔长江暮，澄清一洗心。"
            ]
        },
        {
            "title": "同张明府碧溪赠答",
            "content": [
                "别业闻新制，同声和者多。",
                "还看碧溪答，不羡绿珠歌。",
                "自有阳台女，朝朝拾翠过。",
                "舞庭铺锦绣，妆牖闭藤萝。",
                "秩满休闲日，春余景色和。",
                "仙凫能作伴，罗袜共凌波。",
                "别岛寻花乐，回潭折芰荷。",
                "更怜斜日照，红粉艳青娥。"
            ]
        },
        {
            "title": "陪张丞相自松滋江东泊渚宫",
            "content": [
                "放溜下松滋，登舟命楫师。",
                "宁忘经济日，不惮冱寒时。",
                "洗帻岂独古，濯缨良在兹。",
                "政成人自理，机息鸟无疑。",
                "云物吟孤屿，江山辨四维。",
                "晚来风稍紧，冬至日行迟。",
                "猎响惊云梦，渔歌激楚辞。",
                "渚宫何处是，川暝欲安之？"
            ]
        },
        {
            "title": "陪张丞相祠紫盖山途经玉泉寺",
            "content": [
                "望秩宣王命，斋心待漏行。",
                "青衿列胄子，从事有参卿。",
                "五马寻归路，双林指化城。",
                "闻钟度门近，照胆玉泉清。",
                "皂盖依松憩，缁徒拥锡迎。",
                "天宫上兜率，沙界豁迷明。",
                "欲就终焉志，恭闻智者名。",
                "人随逝水叹，波逐覆舟倾。",
                "想像若在眼，周流空复情。",
                "谢公还欲卧，谁与济苍生？"
            ]
        },
        {
            "title": "陪张丞相登荆城楼因寄苏台张使君及浪泊戍主",
            "content": [
                "蓟门天北畔，铜柱日南端。",
                "出守声弥远，投荒法未宽。",
                "侧身聊倚望，携手莫同欢。",
                "白璧无瑕玷，青松有岁寒。",
                "府中丞相阁，江上使君滩。",
                "兴尽回舟去，方知行路难。"
            ]
        },
        {
            "title": "荆门上张丞相",
            "content": [
                "共理分荆国，招贤愧楚材。",
                "召南风更阐，丞相阁还开。",
                "覯止欣眉睫，沉沦拔草莱。",
                "坐登徐孺榻，频接李膺杯。",
                "始蔚蝉鸣柳，俄看雪间梅。",
                "四时年龠尽，千里客程催。",
                "日下瞻归翼，沙边厌曝鳃。",
                "伫闻宣室召，星象复中台。"
            ]
        },
        {
            "title": "长安早春　一作张子容诗",
            "content": [
                "关戍惟东井，城池起北辰。",
                "咸歌太平日，共乐建寅春。",
                "雪尽青山树，冰开黑水滨。",
                "草迎金埒马，花伴玉楼人。",
                "鸿渐看无数，莺歌听欲频。",
                "何当桂枝擢，归及柳条新。"
            ]
        },
        {
            "title": "春情",
            "content": [
                "青楼晓日珠帘映，红粉春妆宝镜催。",
                "已厌交欢怜枕席，相将游戏绕池台。",
                "坐时衣带萦纤草，行即裙裾扫落梅。",
                "更道明朝不当作，相期共斗管弦来。"
            ]
        },
        {
            "title": "登万岁楼",
            "content": [
                "万岁楼头望故乡，独令乡思更茫茫。",
                "天寒雁度堪垂泪，月落猿啼欲断肠。",
                "曲引古堤临冻浦，斜分远岸近枯杨。",
                "今朝偶见同袍友，却喜家书寄八行。"
            ]
        },
        {
            "title": "登安阳城楼",
            "content": [
                "县城南面汉江流，江嶂开成南雍州。",
                "才子乘春来骋望，群公暇日坐销忧。",
                "楼台晚映青山郭，罗绮晴娇绿水洲。",
                "向夕波摇明月动，更疑神女弄珠游。"
            ]
        },
        {
            "title": "题梧州陈司马山斋",
            "content": [
                "一作宋之问诗",
                "南国无霜霰，连年对物华。",
                "青林暗换叶，红蕊亦开花。",
                "春去无山鸟，秋来见海槎。",
                "流芳虽可悦，会自泣长沙。"
            ]
        },
        {
            "title": "美人分香",
            "content": [
                "艳色本倾城，分香更有情。",
                "髻鬟垂欲解，眉黛拂能轻。",
                "舞学平阳态，歌翻子夜声。",
                "春风狭斜道，含笑待逢迎。"
            ]
        },
        {
            "title": "闺情",
            "content": [
                "一别隔炎凉，君衣忘短长。",
                "裁缝无处等，以意忖情量。",
                "畏瘦疑伤窄，防寒更厚装。",
                "半啼封裹了，知欲寄谁将。"
            ]
        },
        {
            "title": "春意",
            "content": [
                "一作春怨",
                "佳人能画眉，妆罢出帘帏。",
                "照水空自爱，折花将遗谁。",
                "春情多艳逸，春意倍相思。",
                "愁心极杨柳，一种乱如丝。"
            ]
        },
        {
            "title": "赋得盈盈楼上女",
            "content": [
                "夫婿久离别，青楼空望归。",
                "妆成卷帘坐，愁思懒逢衣。",
                "燕子家家入，杨花处处飞。",
                "空床难独守，谁为报金徽。"
            ]
        },
        {
            "title": "寒夜",
            "content": [
                "闺夕绮窗闭，佳人罢缝衣。",
                "理琴开宝匣，就枕卧重帷。",
                "夜久灯花落，薰笼香气微。",
                "锦衾重自暖，遮莫晓霜飞。"
            ]
        },
        {
            "title": "岁除夜会乐城张少府宅",
            "content": [
                "畴昔通家好，相知无间然。",
                "续明催画烛，守岁接长筵。",
                "旧曲梅花唱，新正柏酒传。",
                "客行随处乐，不见度年年。"
            ]
        },
        {
            "title": "送莫甥兼诸昆弟从韩司马入西军",
            "content": [
                "念尔习诗礼，未曾尝户庭。",
                "平生早偏露，万里更飘零。",
                "坐弃三冬业，行观八阵形。",
                "饰装辞故里，谋策赴边庭。",
                "壮志吞鸿鹄，遥心伴鶺鸰。",
                "所从文且武，不战自应宁。"
            ]
        },
        {
            "title": "除夜乐城逢张少府",
            "content": [
                "云海泛瓯闽，风潮泊岛滨。",
                "何知岁除夜，得见故乡亲。",
                "余是乘槎客，君为失路人。",
                "平生复能几，一别十余春。"
            ]
        },
        {
            "title": "九日得新字",
            "content": [
                "初九未成旬，重阳即此晨。",
                "登高闻古事，载酒访幽人。",
                "落帽恣欢饮，授衣同试新。",
                "茱萸正可佩，折取寄情亲。"
            ]
        },
        {
            "title": "永嘉上浦馆逢张八子容",
            "content": [
                "逆旅相逢处，江村日暮时。",
                "众山遥对酒，孤屿共题诗。",
                "廨宇邻蛟室，人烟接岛夷。",
                "乡园万余里，失路一相悲。"
            ]
        },
        {
            "title": "赴京途中遇雪",
            "content": [
                "迢递秦京道，苍茫岁暮天。穷阴连晦朔，积雪满山川。",
                "落雁迷沙渚，饥乌集野田。客愁空伫立，不见有人烟。"
            ]
        },
        {
            "title": "夜渡湘水",
            "content": [
                "一作崔国辅诗",
                "客舟贪利涉，暗里渡湘川。",
                "露气闻芳杜，歌声识采莲。",
                "榜人投岸火，渔子宿潭烟。",
                "行侣时相问，浔阳何处边。"
            ]
        },
        {
            "title": "晓入南山",
            "content": [
                "瘴气晓氛氲，南山复水云。",
                "鲲飞今始见，鸟坠旧来闻。",
                "地接长沙近，江从汨渚分。",
                "贾生曾吊屈，余亦痛斯文。"
            ]
        },
        {
            "title": "渡扬子江",
            "content": [
                "桂楫中流望，京江两畔明。",
                "林开扬子驿，山出润州城。",
                "海尽边阴静，江寒朔吹生。",
                "更闻枫叶下，淅沥度秋声。"
            ]
        },
        {
            "title": "他乡七夕",
            "content": [
                "他乡逢七夕，旅馆益羁愁。",
                "不见穿针妇，空怀故国楼。",
                "绪风初减热，新月始临秋。",
                "谁忍窥河汉，迢迢问斗牛。"
            ]
        },
        {
            "title": "夜泊牛渚趁薛八船不及",
            "content": [
                "星罗牛渚夕，风退鹢舟迟。",
                "浦溆尝同宿，烟波忽间之。",
                "榜歌空里失，船火望中疑。",
                "明发泛潮海，茫茫何处期。"
            ]
        },
        {
            "title": "归至郢中（作）",
            "content": [
                "远游经海峤，返棹归山阿。日夕见乔木，乡关在伐柯。",
                "愁随江路尽，喜入郢门多。左右看桑土，依然即匪他。"
            ]
        },
        {
            "title": "自洛之越",
            "content": [
                "皇皇三十载，书剑两无成。",
                "山水寻吴越，风尘厌洛京。",
                "扁舟泛湖海，长揖谢公卿。",
                "且乐杯中物，谁论世上名。"
            ]
        },
        {
            "title": "溯江至武昌",
            "content": [
                "家本洞庭上，岁时归思催。",
                "客心徒欲速，江路苦邅回。",
                "残冻因风解，新正度腊开。",
                "行看武昌柳，仿佛映楼台。"
            ]
        },
        {
            "title": "南山下与老圃期种瓜",
            "content": [
                "樵牧南山近，林闾北郭赊。",
                "先人留素业，老圃作邻家。",
                "不种千株橘，惟资五色瓜。",
                "邵平能就我，开径剪蓬麻。"
            ]
        },
        {
            "title": "夕次蔡阳馆",
            "content": [
                "日暮马行疾，城荒人住稀。",
                "听歌知近楚，投馆忽如归。",
                "鲁堰田畴广，章陵气色微。",
                "明朝拜嘉庆，须著老莱衣。"
            ]
        },
        {
            "title": "张七及辛大见寻南亭醉作",
            "content": [
                "一作张七及辛大见访",
                "山公能饮酒，居士好弹筝。",
                "世外交初得，林中契已并。",
                "纳凉风飒至，逃暑日将倾。",
                "便就南亭里，余尊惜解酲。"
            ]
        },
        {
            "title": "李氏园（林）卧疾",
            "content": [
                "我爱陶家趣，园林无俗情。春雷百卉坼，寒食四邻清。",
                "伏枕嗟公干，归山羡子平。年年白社客，空滞洛阳城。"
            ]
        },
        {
            "title": "裴司士员司户见寻",
            "content": [
                "府僚能枉驾，家酝复新开。",
                "落日池上酌，清风松下来。",
                "厨人具鸡黍，稚子摘杨梅。",
                "谁道山公醉，犹能骑马回。"
            ]
        },
        {
            "title": "寻张五回夜园作",
            "content": [
                "闻就庞公隐，移居近洞湖。",
                "兴来林是竹，归卧谷名愚。",
                "挂席樵风便，开轩琴月孤。",
                "岁寒何用赏，霜落故园芜。"
            ]
        },
        {
            "title": "题张野人园庐",
            "content": [
                "与君园庐并，微尚颇亦同。",
                "耕钓方自逸，壶觞趣不空。",
                "门无俗士驾，人有上皇风。",
                "何必先贤传，惟称庞德公。"
            ]
        },
        {
            "title": "过景空寺故融公兰若",
            "content": [
                "池上青莲宇，林间白马泉。",
                "故人成异物，过客独潸然。",
                "既礼新松塔，还寻旧石筵。",
                "平生竹如意，犹挂草堂前。"
            ]
        },
        {
            "title": "伤岘山云表观主",
            "content": [
                "少小学书剑，秦吴多岁年。",
                "归来一登眺，陵谷尚依然。",
                "岂意餐霞客，溘随朝露先。",
                "因之问闾里，把臂几人全。"
            ]
        },
        {
            "title": "陪姚使",
            "content": [
                "带雪梅初暖，含烟柳尚青。",
                "来窥童子偈，得听法王经。",
                "会理知无我，观空厌有形。",
                "迷心应觉悟，客思不遑宁。"
            ]
        },
        {
            "title": "题融公兰若",
            "content": [
                "精舍买金开，流泉绕砌回。",
                "芰荷薰讲席，松柏映香台。",
                "法雨晴飞去，天花昼下来。",
                "谈玄殊未已，归骑夕阳催。"
            ]
        },
        {
            "title": "寻梅道士（张逸人）",
            "content": [
                "彭泽先生柳，山阴道士鹅。",
                "我来从所好，停策夏云多。",
                "重以观鱼乐，因之鼓枻歌。",
                "崔徐迹未朽，千载揖清波。"
            ]
        },
        {
            "title": "宿立公房",
            "content": [
                "支遁初求道，深公笑买山。",
                "何如石岩趣，自入户庭间。",
                "苔涧春泉满，萝轩夜月闲。",
                "能令许玄度，吟卧不知还。"
            ]
        },
        {
            "title": "游精思题观主山房",
            "content": [
                "误入桃源里，初怜竹迳深。",
                "方知仙子宅，未有世人寻。",
                "舞鹤过闲砌，飞猿啸密林。",
                "渐通玄妙理，深得坐忘心。"
            ]
        },
        {
            "title": "晚春题远上人南亭",
            "content": [
                "给园支遁隐，虚寂养闲和。",
                "春晚群木秀，关关黄鸟歌。",
                "林栖居士竹，池养右军鹅。",
                "花月北窗下，清风期再过。"
            ]
        },
        {
            "title": "夏日辨玉法师茅斋",
            "content": [
                "夏日茅斋里，无风坐亦凉。",
                "竹林新笋稚，藤架引梢长。",
                "燕觅巢窠处，蜂来造蜜房。",
                "物华皆可玩，花蕊四时芳。"
            ]
        },
        {
            "title": "游精思观回",
            "content": [
                "出谷未停午，至家日已曛。",
                "回瞻山下路，但见牛羊群。",
                "樵子暗相失，草虫寒不闻。",
                "衡门犹未掩，伫立待夫君。"
            ]
        },
        {
            "title": "陪李侍御访聪上人禅居",
            "content": [
                "欣逢柏台旧，共谒聪公禅。",
                "石室无人到，绳床见虎眠。",
                "阴崖常抱雪，枯涧为生泉。",
                "出处虽云异，同欢在法筵，"
            ]
        },
        {
            "title": "途中遇晴",
            "content": [
                "已失巴陵雨，犹逢蜀坂泥。天开斜景遍，山出晚云低。",
                "馀湿犹沾草，残流尚入溪。今宵有明月，乡思远凄凄。"
            ]
        },
        {
            "title": "梅道士水亭",
            "content": [
                "傲吏非凡吏，名流即道流。",
                "隐居不可见，高论莫能酬。",
                "水接仙源近，山藏鬼谷幽。",
                "再来迷处所，花下问渔舟。"
            ]
        },
        {
            "title": "临涣裴明府席遇张十一房六",
            "content": [
                "河县柳林边，河桥晚泊船。",
                "文叨才子会，官喜故人连。",
                "笑语同今夕，轻肥异往年。",
                "晨风理归棹，吴楚各依然。"
            ]
        },
        {
            "title": "秋登张明府海亭",
            "content": [
                "海亭秋日望，委曲见江山。染翰聊题壁，倾壶一解颜。",
                "歌逢彭泽令，归赏故园间。予亦将琴史，栖迟共取闲。"
            ]
        },
        {
            "title": "游景空寺兰若",
            "content": [
                "龙象经行处，山腰度石关。",
                "屡迷青嶂合，时爱绿萝闲。",
                "宴息花林下，高谈竹屿间。",
                "寥寥隔麈事，疑是入鸡山。"
            ]
        },
        {
            "title": "陪独孤使君同与萧员外证登万山亭",
            "content": [
                "万山青嶂曲，千骑使君游。",
                "神女鸣环佩，仙郎接献酬。",
                "遍观云梦野，自爱江城楼。",
                "何必东南守，空传沈隐侯。"
            ]
        },
        {
            "title": "秋日陪李侍御渡松滋江",
            "content": [
                "一作和李侍御渡松滋江",
                "南纪西江阔，皇华御史雄。",
                "截流宁假楫，挂席自生风。",
                "僚寀采争攀鹢，鱼龙亦避骢。",
                "坐闻白雪唱，翻入棹歌中。"
            ]
        },
        {
            "title": "游凤林寺西岭",
            "content": [
                "共喜年华好，来游水石间。",
                "烟容开远树，春色满幽山。",
                "壶酒朋情洽，琴歌野兴闲。",
                "莫愁归路暝，招月伴人还。"
            ]
        },
        {
            "title": "寻白鹤岩张子容隐居",
            "content": [
                "白鹤青岩畔，幽人有隐居。",
                "阶庭空水石，林壑罢樵渔。",
                "岁月青松老，风霜苦竹疏。",
                "睹兹怀旧业，携策返吾庐。"
            ]
        },
        {
            "title": "与白明府游江",
            "content": [
                "故人来自远，邑宰复初临。",
                "执手恨为别，同舟无异心。",
                "沿洄洲渚趣，演漾弦歌音。",
                "谁识躬耕者，年年梁甫吟。"
            ]
        },
        {
            "title": "夏日浮舟过陈大水亭",
            "content": [
                "一作夏日浮舟过陈逸人别业",
                "水亭凉气多，闲棹晚来过。",
                "涧影见藤竹，潭香闻芰荷。",
                "野童扶醉舞，山鸟笑酣歌。",
                "幽赏未云遍，烟光奈夕何！"
            ]
        },
        {
            "title": "姚开府山池",
            "content": [
                "主人新邸第，相国旧池台。",
                "馆是招贤辟，楼因教舞开。",
                "轩车人已散，箫管凤初来。",
                "今日龙门下，谁知文举才。"
            ]
        },
        {
            "title": "武陵泛舟",
            "content": [
                "武陵川路狭，前棹入花林。",
                "莫测幽源里，仙家信几深。",
                "水回青嶂合，云渡绿溪阴。",
                "坐听闲猿啸，弥清尘外心。"
            ]
        },
        {
            "title": "陪张丞相登嵩阳楼",
            "content": [
                "独步人何在？嵩阳有故楼。",
                "岁寒问耆旧，行县拥诸侯。",
                "林莽北弥望，沮漳东会流。",
                "客中遇知己，无复越乡忧。"
            ]
        },
        {
            "title": "同曹三御史行泛湖归越",
            "content": [
                "秋入诗人兴，巴歌和者稀。",
                "泛湖同旅泊，吟会是思归。",
                "白简徒推荐，沧洲已拂衣。",
                "杳冥云海去，谁不羡鸿飞？"
            ]
        },
        {
            "title": "寻天台山",
            "content": [
                "吾友太乙子，餐霞卧赤城。",
                "欲寻华顶去，不惮恶溪名。",
                "歇马凭云宿，扬帆截海行。",
                "高高翠微里，遥见石梁横。"
            ]
        },
        {
            "title": "宴张别驾新齐",
            "content": [
                "世业传圭组，江城佐股肱。",
                "高斋征学问，虚薄滥先登。",
                "讲论陪诸子，文章得旧朋。",
                "士元多赏激，衰病恨无能。"
            ]
        },
        {
            "title": "夏日与崔二十一同集卫明府宅",
            "content": [
                "言避一时暑，池亭五月开。",
                "喜逢金马客，同饮玉人杯。",
                "舞鹤乘轩至，游鱼拥钓来。",
                "座中殊未起，箫管莫相催。"
            ]
        },
        {
            "title": "宴荣二山池",
            "content": [
                "甲第开金穴，荣期乐自多。",
                "枥嘶支遁马，池养右军鹅。",
                "竹引携琴入，花邀载酒过。",
                "山公来取醉，时唱接篱歌。"
            ]
        },
        {
            "title": "卢明府早秋宴张郎中海园即事得秋字",
            "content": [
                "邑有弦歌宰，翔鸾狎野鸥。",
                "眷言华省旧，暂拂海池游。",
                "郁岛藏深竹，前溪对舞楼。",
                "更闻书即事，云物是清秋。"
            ]
        },
        {
            "title": "寒夜张明府宅宴",
            "content": [
                "瑞雪初盈尺，寒宵始半更。",
                "列筵邀酒伴，刻烛限诗成。",
                "香炭金炉暖，娇弦玉指清。",
                "醉来方欲卧，不觉晓鸡鸣。"
            ]
        },
        {
            "title": "与杭州薛司户登樟亭",
            "content": [
                "水楼一登眺，半出青林高。",
                "帟幕英僚敞，芳筵下客叨。",
                "山藏伯禹穴，城压伍胥涛。",
                "今日观溟涨，垂纶学钓鳌。"
            ]
        },
        {
            "title": "同卢明府早秋宴张郎中海亭",
            "content": [
                "侧听弦歌宰，文书游夏徒。",
                "故园欣赏竹，为邑幸来苏。",
                "华省曾联事，仙舟复与俱。",
                "欲知临泛久，荷露渐成珠。"
            ]
        },
        {
            "title": "送洗然弟进士举",
            "content": [
                "献策金门去，承欢彩服违。",
                "以吾一日长，念尔聚星稀。",
                "昏定须温席，寒多未绶衣。",
                "桂枝如已擢，早逐雁南飞。"
            ]
        },
        {
            "title": "游江西留别富阳裴、刘二少府",
            "content": [
                "西上游江西，临流恨解携。",
                "千山叠成嶂，万水泻为溪。",
                "石浅流难溯，藤长险易跻。",
                "谁怜问津者，岁晏此中迷。"
            ]
        },
        {
            "title": "崔明府宅夜观妓",
            "content": [
                "白日既云暮，朱颜亦已酡。",
                "画堂初点烛，金幌半垂罗。",
                "长袖平阳曲，新声子夜歌。",
                "从来惯留客，兹夕为谁多。"
            ]
        },
        {
            "title": "送王大校书",
            "content": [
                "导漾自嶓冢，东流为汉川。",
                "维桑君有意，解缆我开筵。",
                "云雨从兹别，林端意渺然。",
                "尺书能不吝，时望鲤鱼传。"
            ]
        },
        {
            "title": "送贾升主簿之荆府",
            "content": [
                "奉使推能者，勤王不暂闲。",
                "观风随按察，乘骑度荆关。",
                "送别登何处，开筵旧岘山。",
                "征轩明日远，空望郢门间。"
            ]
        },
        {
            "title": "送席大",
            "content": [
                "惜尔怀其宝，迷邦倦客游。",
                "江山历全楚，河洛越成周。",
                "道路疲千里，乡园老一丘。",
                "知君命不偶，同病亦同忧。"
            ]
        },
        {
            "title": "都下送辛大之鄂",
            "content": [
                "南国辛居士，言归旧竹林。",
                "未逢调鼎用，徒有济川心。",
                "余亦忘机者，田园在汉阴。",
                "因君故乡去，遥寄式微吟。"
            ]
        },
        {
            "title": "送袁太祝蔚豫章",
            "content": [
                "何幸遇休明，观光来上京。",
                "相逢武陵客，独送豫章行。",
                "随牒牵黄绶，离群会墨卿。",
                "江南佳丽地，山水旧难名。"
            ]
        },
        {
            "title": "广陵别薛八",
            "content": [
                "士有不得志，栖栖吴楚间。",
                "广陵相遇罢，彭蠡泛舟还。",
                "樯出江中树，波连海上山。",
                "风帆明日远，何处更追攀。"
            ]
        },
        {
            "title": "永嘉别张子容",
            "content": [
                "旧国余归楚，新年子北征。",
                "挂帆愁海路，分手恋朋情。",
                "日夕故园意，汀洲春草生。",
                "何时一杯酒，重与季鹰倾。"
            ]
        },
        {
            "title": "送卢少府使入秦",
            "content": [
                "楚关望秦国，相去千里余。",
                "州县勤王事，山河转使车。",
                "祖筵江上列，离恨别前书。",
                "愿及芳年赏，娇莺二月初。"
            ]
        },
        {
            "title": "东京留别诸公",
            "content": [
                "吾道昧所适，驱车还向东。",
                "主人开旧馆，留客醉新丰。",
                "树绕温泉绿，尘遮晚日红。",
                "拂衣从此去，高步蹑华嵩。"
            ]
        },
        {
            "title": "送元公之鄂渚寻观主张骖鸾",
            "content": [
                "桃花春水涨，之子忽乘流。岘首辞蛟浦，江中问鹤楼。",
                "赠君青竹杖，送尔白蘋洲。应是神仙子，相期汗漫游。"
            ]
        },
        {
            "title": "送告八从军",
            "content": [
                "男儿一片气，何必五车书。",
                "好勇方过我，多才便起予。",
                "运筹将入幕，养拙就闲居。",
                "正待功名遂，从君继两疏。"
            ]
        },
        {
            "title": "洛中送奚三还扬州",
            "content": [
                "水国无边际，舟行共使风。",
                "羡君从此去，朝夕见乡中。",
                "余亦离家久，南归恨不同。",
                "音书若有问，江上会相逢。"
            ]
        },
        {
            "title": "早春润州送从弟还乡",
            "content": [
                "兄弟游吴国，庭闱恋楚关。",
                "已多新岁感，更饯白眉还。",
                "归泛西江水，离筵北固山。",
                "乡园欲有赠，梅柳著先攀。"
            ]
        },
        {
            "title": "送吴宣从事",
            "content": [
                "一作送王宣从军",
                "才有幕中画，而无塞上勋。",
                "汉兵将灭虏，王粲始从军。",
                "旌旆边庭去，山川地脉分。",
                "平生一匕首，感激赠夫君。"
            ]
        },
        {
            "title": "送张祥之房陵",
            "content": [
                "我家南渡头，惯习野人舟。日夕弄清浅，林湍逆上流。",
                "山河据形胜，天地生豪酋。君意在利往，知音期自投。"
            ]
        },
        {
            "title": "送谢录事之越",
            "content": [
                "清旦江天迥，凉风西北吹。",
                "白云向吴会，征帆亦相随。",
                "想到耶溪日，应探禹穴奇。",
                "仙书倘相示，予在北山陲。"
            ]
        },
        {
            "title": "送张子容进士赴举",
            "content": [
                "夕曛山照灭，送客出柴门。",
                "惆怅野中别，殷勤岐路言。",
                "茂林予偃息，乔木尔飞翻。",
                "无使谷风诮，须令友道存。"
            ]
        },
        {
            "title": "送王五昆季省觐",
            "content": [
                "公子恋庭闱，劳歌涉海沂。",
                "水乘舟楫去，亲望老莱归。",
                "斜日催乌鸟，清江照彩衣。",
                "平生急难意，遥仰鶺鸰飞。"
            ]
        },
        {
            "title": "同卢明",
            "content": [
                "上国山河列，贤王邸第开。",
                "故人分职去，潘令宠行来。",
                "冠盖趋梁苑，江湘失楚材。",
                "豫愁轩骑动，宾客散池台。"
            ]
        },
        {
            "title": "早寒有怀",
            "content": [
                "木落雁南渡，北风江上寒。",
                "我家襄水曲，遥隔楚云端。",
                "乡泪客中尽，孤帆天际看。",
                "迷津欲有问，平海夕漫漫。",
                ""
            ]
        },
        {
            "title": "九日怀襄阳",
            "content": [
                "去国似如昨，倏然经杪秋。",
                "岘山不可见，风景令人愁。",
                "谁采篱下菊，应闲池上楼。",
                "宜城多美酒，归与葛强游。"
            ]
        },
        {
            "title": "送崔遏（易）",
            "content": [
                "片玉来夸楚，治中作主人。",
                "江山增润色，词赋动阳春。",
                "别馆当虚敞，离情任吐伸。",
                "因声两京旧，谁念卧漳滨？"
            ]
        },
        {
            "title": "唐城馆中早发寄杨使君",
            "content": [
                "犯霜驱晓驾，数里见唐城。",
                "旅馆归心逼，荒村客思盈。",
                "访人留後信，策蹇赴前程。",
                "欲识离魂断，长空听雁声。"
            ]
        },
        {
            "title": "闲园怀苏子",
            "content": [
                "林园虽少事，幽独自多违。",
                "向夕开帘坐，庭阴落景微。",
                "鸟过烟树宿，萤傍水轩飞。",
                "感念同怀子，京华去不归。"
            ]
        },
        {
            "title": "寄天台道士",
            "content": [
                "海上求仙客，三山望几时。",
                "焚香宿华顶，裛露采灵芝。",
                "屡践莓苔滑，将寻汗漫期。",
                "倘因松子去，长与世人辞。"
            ]
        },
        {
            "title": "行至汝坟寄卢征君",
            "content": [
                "行乏憩予驾，依然见汝坟。",
                "洛川方罢雪，嵩嶂有残云。",
                "曳曳半空里，溶溶五分色。",
                "聊题一时兴，因寄卢征君。"
            ]
        },
        {
            "title": "东坡遇雨率尔贻谢南池",
            "content": [
                "田家春事起，丁壮就东坡。",
                "殷殷雷声作，森森雨足垂。",
                "海虹晴始见，河柳润初移。",
                "予意在耕稼，因君问土宜。"
            ]
        },
        {
            "title": "南还舟中寄袁太祝",
            "content": [
                "沿溯非便习，风波厌苦辛。",
                "忽闻迁谷鸟，来报武陵春。",
                "岭北回征棹，巴东问故人。",
                "桃源何处是？游子正迷津！"
            ]
        },
        {
            "title": "江上寄山阴崔少府国辅",
            "content": [
                "春堤杨柳发，忆与故人期。",
                "草木本无意，荣枯自有时。",
                "山阴定远近，江上日相思。",
                "不及兰亭会，空吟祓禊诗。"
            ]
        },
        {
            "title": "闻裴侍御胐自襄州司户除豫州司户因以投寄",
            "content": [
                "故人荆河掾，尚有柏台威。",
                "移职自樊沔，芳声闻帝畿。",
                "昔余卧林巷，载酒过柴扉。",
                "松菊无君赏，乡园懒欲归。"
            ]
        },
        {
            "title": "上巳洛中寄王九迥",
            "content": [
                "卜洛成周地，浮杯上巳筵。",
                "斗鸡寒食下，走马射堂前。",
                "垂柳金堤合，平沙翠幕连。",
                "不知王逸少，何处会群贤？"
            ]
        },
        {
            "title": "重酬李少府见赠",
            "content": [
                "养疾衡檐下，由来浩气真。",
                "五行将禁火，十步任寻春。",
                "致敬惟桑梓，邀欢即主人。",
                "回看后雕色，青翠有松筠。"
            ]
        },
        {
            "title": "宿永嘉江寄山阴崔少府国辅",
            "content": [
                "我行穷水国，君使入京华。",
                "相去日千里，孤帆天一涯。",
                "卧闻海潮至，起视江月斜。",
                "借问同舟客，何时到永嘉？"
            ]
        },
        {
            "title": "九日龙沙寄刘大",
            "content": [
                "龙沙豫章北，九日挂帆过。",
                "风俗因时见，湖山发兴多。",
                "客中谁送酒？棹里自成歌。",
                "歌竟乘流去，滔滔任夕波。"
            ]
        },
        {
            "title": "题李十四庄兼赠綦毋校书",
            "content": [
                "闻君息荫地，东郭柳林间。",
                "左右瀍涧水，门庭缑氏山。",
                "抱琴来取醉，垂钓坐乘闲。",
                "归客莫相待，缘源殊未还。"
            ]
        },
        {
            "title": "赠道士参寥",
            "content": [
                "蜀琴久不弄，玉匣细尘生。",
                "丝脆弦将断，金徽色尚荣。",
                "知音徒自惜，聋俗本相轻。",
                "不遇钟期听，谁知鸾凤声。"
            ]
        },
        {
            "title": "初出关旅亭夜坐怀王大校书",
            "content": [
                "向夕槐烟起，葱茏池馆曛。",
                "客中无偶坐，关外惜离群。",
                "烛至萤光灭，荷枯雨滴闻。",
                "永怀芸阁友，寂寞滞扬云。"
            ]
        },
        {
            "title": "送桓子之郢成礼",
            "content": [
                "闻君驰彩骑，躞蹀指南荆。为结潘杨好，言过鄢郢城。",
                "摽梅诗有赠，羔雁礼将行。今夜神仙女，应来感梦情。"
            ]
        },
        {
            "title": "人日登南阳驿门亭子怀汉川诸友",
            "content": [
                "朝来登陟处，不似艳阳时。",
                "异县殊风物，羁怀多所思。",
                "剪花惊岁早，看柳讶春迟。",
                "未有南飞雁，裁书欲寄谁。"
            ]
        },
        {
            "title": "和张二自穰县还途中遇雪",
            "content": [
                "风吹沙海雪，渐作柳园春。",
                "宛转随香骑，轻盈伴玉人。",
                "歌疑郢中客，态比洛川神。",
                "今日南归楚，双飞似入秦。"
            ]
        },
        {
            "title": "和张明府登鹿门作",
            "content": [
                "忽示登高作，能宽旅寓情。",
                "弦歌既多暇，山水思微清。",
                "草得风光动，虹因雨气成。",
                "谬承巴里和，非敢应同声。"
            ]
        },
        {
            "title": "和张丞相春朝对雪",
            "content": [
                "迎气当春至，承恩喜雪来。",
                "润从河汉下，花逼艳阳开。",
                "不睹丰年瑞，焉知燮理才。",
                "撒盐如可拟，愿糁和羹梅。"
            ]
        },
        {
            "title": "长乐宫",
            "content": [
                "秦城旧来称窈窕，汉家更衣应不少。",
                "红粉邀君在何处，青楼苦夜长难晓。",
                "长乐宫中钟暗来，可怜歌舞惯相催。",
                "欢娱此事今寂寞，惟有年年陵树哀。"
            ]
        },
        {
            "title": "送王七尉松滋得阳台云",
            "content": [
                "君不见巫山神女作行云，霏红沓翠晓氛氲。",
                "婵娟流入襄王梦，倏条还随零雨分。",
                "空中飞去复飞来，朝朝暮暮下阳台。",
                "愁君此去为仙尉，便逐行云去不回。"
            ]
        },
        {
            "title": "鹦鹉洲送王九游江左",
            "content": [
                "昔登江上黄鹤楼，遥爱江中鹦鹉洲。",
                "洲势逶迤绕碧流，鸳鸯鸂鶒满滩头。",
                "滩头日落沙碛长，金沙熠熠动光飙。",
                "舟人牵锦缆，浣女结罗裳。",
                "月明全见芦花白，风起遥闻杜若香。",
                "君行采采莫相忘，"
            ]
        },
        {
            "title": "高阳池送朱二",
            "content": [
                "当昔襄阳雄盛时，山公常醉习家池。",
                "池边钓女日相随，妆成照影竞来窥。",
                "澄波淡淡芙蓉发，绿岸毵毵杨柳垂。",
                "一朝物变人亦非，四面荒凉人住稀。",
                "意气豪华何处在？空余草露湿罗衣。",
                "此地朝来饯行者，翻向此中牧征马。",
                "征马分飞日渐斜，见此空为人所嗟。",
                "殷勤为访桃源路，予亦归来松子家。"
            ]
        },
        {
            "title": "和卢明府送郑十三还京兼寄之什",
            "content": [
                "昔时风景登临地，今日衣冠送别筵。",
                "闲卧自倾彭泽酒，思归长望白云天。",
                "洞庭一叶惊秋早，瓠落空嗟滞江岛。",
                "寄语朝廷当世人，何时重见长安道。"
            ]
        },
        {
            "title": "南归阻雪",
            "content": [
                "一作南阳北阻雪",
                "我行滞宛许，日夕望京豫。",
                "旷野莽茫茫，乡山在何处。",
                "孤烟村际起，归雁天边去。",
                "积雪覆平皋，饥鹰捉寒兔。",
                "少年弄文墨，属意在章句。",
                "十上耻还家，徘徊守归路。"
            ]
        },
        {
            "title": "洞庭湖寄阎九",
            "content": [
                "洞庭秋正阔，余欲泛归船。",
                "莫辨荆吴地，唯余水共天。",
                "渺弥江树没，合沓海湖连。",
                "迟尔为舟楫，相将济巨川。"
            ]
        },
        {
            "title": "和贾主薄弁九日登岘山",
            "content": [
                "楚万重阳日，群公赏宴来。",
                "共乘休沐暇，同醉菊花杯。",
                "逸思高秋发，欢情落景催。",
                "国人咸寡和，遥愧洛阳才。"
            ]
        },
        {
            "title": "经七里滩",
            "content": [
                "予奉垂堂诫，千金非所轻。",
                "为多山水乐，频作泛舟行。",
                "五岳追向子，三湘吊屈平。",
                "湖经洞庭阔，江入新安清。",
                "复闻严陵濑，乃在此川路。",
                "叠障数百里，沿洄非一趣。",
                "彩翠相氛氲，别流乱奔注。",
                "钓矾平可坐，苔磴滑难步。",
                "猿饮石下潭，鸟还日边树。",
                "观奇恨来晚，倚棹惜将暮。",
                "挥手弄潺湲，从兹洗尘虑。"
            ]
        },
        {
            "title": "万山潭作",
            "content": [
                "垂钓坐盘石，水清心亦闲。",
                "鱼行潭树下，猿挂岛藤间。",
                "游女昔解佩，传闻于此山。",
                "求之不可得，沿月棹歌还。"
            ]
        },
        {
            "title": "清明即事",
            "content": [
                "帝里重清明，人心自愁思。",
                "车声上路合，柳色东城翠。",
                "花落草齐生，莺飞蝶双戏。",
                "空堂坐相忆，酌茗聊代醉。"
            ]
        },
        {
            "title": "耶溪泛舟",
            "content": [
                "落景余清辉，轻桡弄溪渚。",
                "泓澄爱水物，临泛何容与。",
                "白首垂钓翁，新妆浣纱女。",
                "相看未相识，脉脉不得语。"
            ]
        },
        {
            "title": "初春汉中漾舟",
            "content": [
                "羊公岘山下，神女汉皋曲。",
                "雪罢冰复开，春潭千丈绿。",
                "轻舟恣来往，探玩无厌足。",
                "波影摇妓钗，沙光逐人目。",
                "倾杯鱼鸟醉，联句莺花续。",
                "良会难再逢，日入须秉烛。"
            ]
        },
        {
            "title": "题终南翠微寺空上人房",
            "content": [
                "一作题终南翠微寺",
                "翠微终南里，雨後宜返照。",
                "闭关久沈冥，杖策一登眺。",
                "遂造幽人室，始知静者妙。",
                "儒道虽异门，云林颇同调。",
                "两心喜相得，毕景共谈笑。",
                "暝还高窗眠，时见远山烧。",
                "缅怀赤城标，更忆临海峤。",
                "风泉有清音，何必苏门啸。"
            ]
        },
        {
            "title": "云门寺西六七里闻符公兰若最幽与薛八同往",
            "content": [
                "谓予独迷方，逢子亦在野。",
                "结交指松柏，问法寻兰若。",
                "小溪劣容舟，怪石屡惊马。",
                "所居最幽绝，所住皆静者。",
                "云簇兴座隅，天空落阶下。",
                "上人亦何闻，尘念都已舍。",
                "四禅合真如，一切是虚假。",
                "愿承甘露润，喜得惠风洒。",
                "依止托山门，谁能效丘也。"
            ]
        },
        {
            "title": "与王昌龄宴王道士房",
            "content": [
                "一作与王昌龄宴王十一",
                "归来卧青山，常梦游清都。",
                "漆园有傲吏，惠我在招呼。",
                "书幌神仙箓，画屏山海图。",
                "酌霞复对此，宛似入蓬壶。"
            ]
        },
        {
            "title": "宴包二融宅",
            "content": [
                "一作宴鲍二宅",
                "闲居枕清洛，左右接大野。",
                "门庭无杂宾，车辙多长者。",
                "是时方盛夏，风物自潇洒。",
                "五日休沐归，相携竹林下。",
                "开襟成欢趣，对酒不能罢。",
                "烟暝栖鸟迷，余将归白社。"
            ]
        },
        {
            "title": "宿业师山房待丁大不至",
            "content": [
                "一作宿来公山房期丁大不至",
                "夕阳度西岭，群壑倏已暝。",
                "松月生夜凉，风泉满清听。",
                "樵人归欲尽，烟鸟栖初定。",
                "之子期宿来，孤琴候萝迳。"
            ]
        },
        {
            "title": "宿扬子津,寄润州长山刘隐士",
            "content": [
                "所思在建业，欲往大江深。",
                "日夕望京口，烟波愁我心。",
                "心驰茅山洞，目极枫树林。",
                "不见少微隐，星霜劳夜吟。"
            ]
        },
        {
            "title": "送张参明经举兼向泾州觐省",
            "content": [
                "十五彩衣年，承欢慈母前。",
                "孝廉因岁贡，怀橘向秦川。",
                "四座推文举，中郎许仲宣。",
                "泛舟江上别，谁不仰神仙。"
            ]
        },
        {
            "title": "仲夏归汉南园寄京邑耆旧",
            "content": [
                "一作仲夏归汉南园寄京邑旧游",
                "尝读高士传，最嘉陶征君。",
                "日耽田园趣，自谓羲皇人。",
                "予复何为者，栖栖徒问津。",
                "中年废丘壑，上国旅风尘。",
                "忠欲事明主，孝思侍老亲。",
                "归来当炎夏，耕稼不及春。",
                "扇枕北窗下，采芝南涧滨。",
                "因声谢朝列，吾慕颖阳真。"
            ]
        },
        {
            "title": "湖中旅泊寄阎九司户防",
            "content": [
                "一作襄阳旅泊寄阎九司户",
                "桂水通百越，扁舟期晓发。",
                "荆云蔽三巴，夕望不见家。",
                "襄王梦行雨，才子谪长沙。",
                "长沙饶瘴疠，胡为苦留滞？",
                "久别思款颜，承欢怀接袂。",
                "接袂杳无由，徒增旅泊愁。",
                "清猿不可听，沿月下湘流。"
            ]
        },
        {
            "title": "岁暮海上作",
            "content": [
                "仲尼既已殁，余亦浮于海。",
                "昏见斗柄回，方知岁星改。",
                "虚舟任所适，垂钓非有待。",
                "为问乘槎人，沧洲复谁在？"
            ]
        },
        {
            "title": "题云门山寄越府包户曹、徐起居",
            "content": [
                "一作游龙门寺寄越府包户曹、徐起居",
                "我行适诸越，梦寐怀所欢。",
                "久负独往愿，今来恣游盘。",
                "台岭践磴石，耶溪溯林湍。",
                "舍舟入香界，登阁憩旃檀。",
                "晴山秦望近，春水镜湖宽。",
                "远行伫应接，卑位徒劳安。",
                "白云日夕滞，沧海去来观。",
                "故国眇天末，良朋在朝端。",
                "迟尔同携手，何时方挂冠？"
            ]
        },
        {
            "title": "入峡寄弟",
            "content": [
                "吾昔与汝辈，读书常闭门。",
                "未尝冒湍险，岂顾垂堂言。",
                "自此历江湖，辛勤难具论。",
                "往来行旅弊，开凿禹功存。",
                "壁立千峰峻，淙流万壑奔。",
                "我来凡几宿，无夕不闻猿。",
                "浦上摇归恋，舟中失梦魂。",
                "泪沾明月峡，心断鶺鸰原。",
                "离阔星难聚，秋深露易繁。",
                "因君下南楚，书此寄乡园。"
            ]
        },
        {
            "title": "屿赠白云先生王迥",
            "content": [
                "悠悠清水江，水落沙屿出。",
                "回潭石下深，绿筿岸傍密。",
                "鲛人潜不见，渔父歌自逸。",
                "忆与君别时，泛舟如昨日。",
                "夕阳开返照，中坐兴非一。",
                "南望鹿门山，归来恨如失。"
            ]
        },
        {
            "title": "题长安主人壁",
            "content": [
                "久废南山田，叨陪东阁贤。①",
                "欲随平子去，犹未献甘泉。②",
                "枕席琴书满，褰帏远岫连。③",
                "我来如昨日，庭树忽鸣蝉。",
                "促织惊寒女，秋风感长年。④",
                "授衣当九月，无褐竟谁怜。"
            ]
        },
        {
            "title": "白云先生迥见访①",
            "content": [
                "闲归日无事，云卧昼不起。②",
                "有客款柴扉，自云巢居子。",
                "居闲好芝术，采药来城市。③",
                "家在鹿门山，常游涧泽水。",
                "手持白羽扇，脚步青芒履。",
                "闻道鹤书徵，临流还洗耳。④"
            ]
        },
        {
            "title": "涧南园即事贻皎上人",
            "content": [
                "弊庐在郭外，素产唯田园。①",
                "左右林野旷，不闻朝市喧。②",
                "钓竿垂北涧，樵唱入南轩。",
                "书取幽栖事，将寻静者论。"
            ]
        },
        {
            "title": "早梅",
            "content": [
                "园中有早梅，年例犯寒开。",
                "少妇争攀折，将归插镜台。①",
                "犹言看不足，更欲剪刀裁。"
            ]
        },
        {
            "title": "采樵作①",
            "content": [
                "采樵入深山，山深树重叠。②",
                "桥崩卧查拥，路险垂藤接。③",
                "日落伴将稀，山风拂薜衣。③",
                "长歌负轻策，平野望烟归。"
            ]
        },
        {
            "title": "从张丞相游纪南城猎戏赠裴迪张参军①",
            "content": [
                "从禽非吾乐，不好云梦田。",
                "岁暮登城望，偏令相思悬。②",
                "公卿有几几，车骑何翩翩。②",
                "世禄金张贵，官曹幕府贤。③",
                "顺时行杀气，飞刃争割鲜。④",
                "十里届宾馆，徵声匝妓筵。⑥",
                "高标回落日，平楚散芳烟。⑦",
                "何意狂歌客，从公亦在旃。⑧"
            ]
        },
        {
            "title": "送陈七赴西军",
            "content": [
                "吾观非常者，碌碌在目前。",
                "君负鸿鹄志，蹉跎书剑年。",
                "一闻边烽动，万里忽争先。",
                "余亦赴京国，何当献凯还。①"
            ]
        },
        {
            "title": "送吴悦游韶阳①",
            "content": [
                "五色怜凤雏，南飞适鹧鸪。楚人不相识，何处求椅梧。",
                "去去日千里，茫茫天一隅。安能与斥鷃，决起但枪榆。"
            ]
        },
        {
            "title": "送丁大凤进士举①",
            "content": [
                "吾观鹪鹩赋，君负王佐才。②",
                "惜无金张援，十上空归来。③",
                "弃置乡园老，翻飞羽翼摧。",
                "故人今在位，歧路莫迟回。"
            ]
        },
        {
            "title": "田园作①",
            "content": [
                "弊庐隔尘喧，惟先养恬素。",
                "卜邻近三径，植果盈千树。②",
                "粤余任推迁，三十犹未遇。",
                "书剑时将晚，丘园日已暮。③",
                "晨兴自多怀，昼坐常寡悟。",
                "冲天羡鸿鸪，争食羞鸡鹜。",
                "望断金马门，劳歌采樵路。④",
                "乡曲无知己，朝端乏亲故。",
                "谁能为扬雄，一荐甘泉赋。"
            ]
        },
        {
            "title": "入峡寄弟",
            "content": [
                "吾昔与尔辈，读书常闭门。未尝冒湍险，岂顾垂堂言。",
                "自此历江湖，辛勤难具论。往来行旅弊，开凿禹功存。",
                "壁立千峰峻，潈流万壑奔。我来凡几宿，无夕不闻猿。",
                "浦上摇归恋，舟中失梦魂。泪沾明月峡，心断鶺鴒原。",
                "离阔星难聚，秋深露已繁。因君下南楚，书此示乡园。"
            ]
        },
        {
            "title": "万山潭",
            "content": [
                "垂钓坐磐石，水清心益闲。①",
                "鱼行潭树下，猿挂岛藤间。②",
                "游女昔解佩，传闻于此山。",
                "求之不可得，沿月棹歌还。"
            ]
        },
        {
            "title": "晚泊浔阳望香炉峰①",
            "content": [
                "挂席几千里，名山都未逢。②",
                "泊舟浔阳郭，始见香炉峰。",
                "尝读远公传，永怀尘外踪。③",
                "东林精舍近，日暮但闻钟。"
            ]
        },
        {
            "title": "家园卧疾毕太祝曜见寻①",
            "content": [
                "伏枕旧游旷，笙歌劳梦思。②",
                "平生重交结，迨此令人疑。",
                "冰室无暖气，炎云空赫曦。③",
                "隙驹不暂驻，日听凉禅悲。",
                "壮图哀未立，斑白恨吾衰。④",
                "夫子自南楚，缅怀嵩汝期。⑤"
            ]
        },
        {
            "title": "仲夏归汉南园寄京邑旧游①",
            "content": [
                "尝读高士传，最嘉陶徵君。②",
                "日耽田园趣，自谓羲皇人。③",
                "余复何为者，栖栖徒问津。",
                "中年废丘壑，上国旅风尘。④",
                "忠欲事明主，孝思侍老亲。",
                "归来当炎夏，耕稼不及春。⑤",
                "扇枕北窗下，采芝南涧滨。",
                "因声谢同列，吾慕颍阳真。⑥"
            ]
        },
        {
            "title": "秋宵月下有怀",
            "content": [
                "秋空明月悬，光彩露沾湿。",
                "惊鹊栖未定，飞萤卷帘入。①",
                "庭槐寒影疏，邻杵夜声急。②",
                "佳期旷何许！望望空伫立。"
            ]
        },
        {
            "title": "登望楚山最高顶",
            "content": [
                "山水观形胜，襄阳美会稽。",
                "最高唯望楚，曾未一攀跻。",
                "石壁疑削成，众山比全低。",
                "晴明试登陟，目极无端倪。",
                "云梦掌中小，武陵花处迷。②",
                "暝还归骑下，萝月映深溪。③"
            ]
        },
        {
            "title": "襄阳公宅饮①",
            "content": [
                "窈窕夕阳佳，丰茸春色好。",
                "欲觅淹留处，无过狭斜道。②",
                "绮席卷龙须，香杯浮玛瑙。③",
                "北林积修树，南池生别岛。④",
                "手拨金翠花，心迷玉红草。⑤",
                "谈天光六义，发论明三倒。⑥",
                "座非陈子惊，门还魏公扫。⑦",
                "荣辱应无间，欢娱当共保。⑧"
            ]
        },
        {
            "title": "与王昌龄宴王十一①",
            "content": [
                "归来卧青山，常梦游清都。漆园有傲吏，惠好在招呼。",
                "书幌神仙箓，画屏山海图。酌霞复对此，宛似入蓬壶。"
            ]
        },
        {
            "title": "齿坐呈山南诸隐",
            "content": [
                "习公有遗坐，高在白云陲。①",
                "樵子不见识，山僧赏自知。②",
                "以余为好事，携手一来窥。",
                "竹露闲夜滴，松风清昼吹。",
                "从来抱微尚，况复感前规。③",
                "于此无奇策，苍生奚以为。"
            ]
        },
        {
            "title": "同张明府清镜叹①",
            "content": [
                "妾有盘龙镜，清光常昼发。",
                "自从生尘埃，有若雾中月。",
                "愁来试取照，坐叹生白发。②",
                "寄语边塞人，如何久离别！"
            ]
        },
        {
            "title": "宴包二融宅①",
            "content": [
                "闲居枕清洛，左右接大野。",
                "门庭无杂宾，车辙多长者。",
                "是时方盛夏，风物自萧洒。②",
                "五月休沐归，相携竹林下。③",
                "开襟成欢趣，对酒不能罢。④",
                "烟暝栖鸟迷，余将归白社。⑤"
            ]
        },
        {
            "title": "夜登孔伯昭南楼时沈太清朱升在座",
            "content": [
                "谁家无风月，此地有琴尊。山水会稽郡，诗书孔氏门。",
                "再来值秋杪，高阁夜无喧。华烛罢然蜡，清弦方奏鹍。",
                "沈生隐侯胤，朱子买臣孙。好我意不浅，登兹共话言。"
            ]
        },
        {
            "title": "洗然弟竹亭①",
            "content": [
                "吾与二三子，平生结交深。俱怀鸿鹄志，昔有鶺鴒心。",
                "逸气假毫翰，清风在竹林。达是酒中趣，琴上偶然音。"
            ]
        },
        {
            "title": "宿扬子津寄润州长山刘隐士①",
            "content": [
                "所思在梦寐，欲往大江深。",
                "日夕望京口，烟波愁我心。",
                "心驰茅山洞，目极枫树林。②",
                "不见少微星，风霜徒夜吟。③"
            ]
        },
        {
            "title": "江上别流人",
            "content": [
                "以我越乡客，逢君谪居者。①",
                "分飞黄鹤楼，流落苍梧野。②",
                "驿使乘云去，征帆沿溜下。",
                "不知从此分，还袂何时把。"
            ]
        },
        {
            "title": "送辛大不及①",
            "content": [
                "送君不相见，日暮独愁余。②",
                "江上空徘徊，天边迷处所。③",
                "郡邑经樊邓，山河入嵩汝。④",
                "蒲轮去渐遥，石径徒延伫。⑤"
            ]
        },
        {
            "title": "庭橘",
            "content": [
                "明发览群物，万木何阴森。",
                "凝霜渐渐水，庭橘似悬金。",
                "女伴争攀摘，摘窥碍叶深。",
                "并生怜共蒂，相示感同心。",
                "骨刺红罗被，香黏翠羽簪。",
                "擎来玉盘里，全胜在幽林。"
            ]
        },
        {
            "title": "送从弟邕下第後寻会稽",
            "content": [
                "疾风吹征帆，倏尔向空没。",
                "千里去俄顷，三江坐超忽。①",
                "向来共欢娱，日夕成楚越。",
                "落羽更分飞，谁能不惊骨。"
            ]
        },
        {
            "title": "将适天台留别临安李主薄",
            "content": [
                "枳棘君尚栖，匏瓜吾岂系？",
                "念离当夏首，漂泊指炎裔。①",
                "江海非惰游，田园失归计。②",
                "定山既早发，渔浦亦宵济。",
                "泛泛随波澜，行行任舻□［木世］。③",
                "故林日已远，群木坐成翳。",
                "羽人在丹丘，吾亦从此逝。"
            ]
        },
        {
            "title": "南归阻雪",
            "content": [
                "我行滞宛许，日夕望京豫。②",
                "旷野莽茫茫，乡山在何处？",
                "孤烟村际起，归雁天边去。",
                "积雪覆平皋，饥鹰捉寒兔。③",
                "少年弄文墨，属意在章句。④",
                "十上耻还家，徘徊守归路。⑤"
            ]
        },
        {
            "title": "经七里滩①",
            "content": [
                "余奉垂堂诫，千金非所轻。②",
                "为多山水乐，频作泛舟行。",
                "五岳追尚子，三湘吊屈平。③",
                "湖经洞庭阔，江入新安清。",
                "复闻严陵濑，乃在兹湍路。④",
                "叠障数百里，沿洄非一趣。",
                "彩翠相氛氲，别流乱奔注。",
                "钓矶平可坐，苔磴滑难步。⑤",
                "猿饮石下潭，鸟还日边树。",
                "观奇恨来晚，倚棹惜将暮。",
                "挥手弄潺［水旁＋爰］。从兹洗尘虑。"
            ]
        },
        {
            "title": "自浔阳泛舟经明海①",
            "content": [
                "大江分九派，淼漫成水乡。②",
                "舟子乘利涉，往来至浔阳。③",
                "因之泛五湖，流浪经三湘。④",
                "观涛壮枚发，吊屈痛沉湘。⑤",
                "魏阙心恒在，金门诏不忘。⑥",
                "遥怜上林雁，冰泮已回翔。⑦"
            ]
        },
        {
            "title": "田家元日",
            "content": [
                "昨夜斗回北，今朝岁起东。",
                "我年已强仕，无禄尚忧农。①",
                "桑野就耕父，荷锄随牧童。②",
                "田家占气候，共说此年丰。"
            ]
        },
        {
            "title": "秋登兰山寄张五",
            "content": [
                "一作九月九日岘山寄张子容",
                "北山白云里，隐者自怡悦。",
                "相望试登高，心随雁飞灭",
                "愁因薄暮起，兴是清秋发。",
                "时见归村人，沙行渡头歇。",
                "天边树若荠，江畔舟如月。",
                "何当载酒来，共醉重阳节。"
            ]
        },
        {
            "title": "越中逢天台太一子①",
            "content": [
                "仙穴逢羽人，停舻向前拜。②",
                "问余涉风水，何处远行迈？③",
                "登陆寻天台，顺流下吴会。",
                "兹山夙所尚，安得闻灵怪。④",
                "上逼青天高，俯临沧海大。⑤",
                "鸡鸣见日出，每与仙人会。⑥",
                "来去赤城中，逍遥白云外。",
                "莓苔异人间，瀑布当空界。⑦",
                "福庭长不死，华顶旧称最。⑧",
                "永愿从之游，何当济所届。⑨"
            ]
        },
        {
            "title": "适越留别谯县张主薄申屠少府①",
            "content": [
                "朝乘汴河流，夕次谯县界。②",
                "幸因西风吹，得与故人会。③",
                "君学梅福隐，余随伯鸾迈。④",
                "别後能相思，浮云在吴会。⑤"
            ]
        },
        {
            "title": "示孟郊",
            "content": [
                "蔓草蔽极野，兰芝结孤根。",
                "众音何其繁，伯牙独不喧。",
                "当时高深意，举世无能分。",
                "钟期一见知，山水千秋闻。",
                "尔其保静节，薄俗徒云云。",
                ""
            ]
        },
        {
            "title": "题云门山，寄越府包户曹、徐起居",
            "content": [
                "我行适诸越，梦寐怀所欢。",
                "久负独往愿，今来恣游盘。",
                "台岭践嶝石，耶溪溯林湍。②",
                "舍舟入香界，登阁憩旃檀。③",
                "晴山秦望近，春水镜湖宽。④",
                "远怀伫应接，卑位徒劳安。⑤",
                "白云日夕滞，沧海去来观。⑥",
                "故国眇天末，良朋在朝端。⑦",
                "迟尔同携手，何时方挂冠？⑧"
            ]
        },
        {
            "title": "书怀贻京邑同好①",
            "content": [
                "维先自邹鲁，家世重儒风。②",
                "诗体袭遗训，趋庭沾末躬。",
                "昼夜常自强，词翰颇亦工。③",
                "三十既成立，吁嗟命不通。",
                "慈亲向羸老，喜惧在深衷。",
                "甘脆朝不足，箪瓢夕屡空。④",
                "执鞭慕夫子，捧檄怀毛公。⑤",
                "感激遂弹冠，安能守固穷。",
                "当途诉知己，投刺匪求蒙。⑥",
                "秦楚邈离异，翻飞何日同。"
            ]
        },
        {
            "title": "登江中孤屿赠白云先生王迥",
            "content": [
                "悠悠清江水，水落沙屿出。",
                "回潭石下深，绿筱岸傍密。",
                "鲛人潜不见，渔父歌自逸。",
                "忆与君别时，泛舟如昨日。",
                "夕阳开晚照，中坐兴非一。",
                "南望鹿门山，归来恨如失。",
                ""
            ]
        },
        {
            "title": "大堤行寄万七",
            "content": [
                "大堤行乐处，车马相驰突。",
                "岁岁春草生，踏青二三月。",
                "王孙挟珠弹，游女矜罗袜。",
                "携手今莫同，江花为谁发。",
                ""
            ]
        },
        {
            "title": "岘潭作①",
            "content": [
                "石潭傍隈□［左耳旁＋奥］，沙岸晓夤缘。②",
                "试垂竹竿钓，果得查头鳊。③",
                "美人聘金错，纤手脍红鲜。④",
                "因谢陆内史，莼羹何足传。"
            ]
        },
        {
            "title": "晚春卧疾寄张八子容",
            "content": [
                "南陌春将晚，北窗犹卧病。林园久不游，草木一何盛。",
                "狭迳花障迷，闲庭竹扫净。翠羽戏兰苕，赪鳞动荷柄。",
                "念我平生好，江乡远从政。云山阻梦思，衾枕劳歌咏。",
                "歌咏复何为，同心恨别离。世途皆自媚，流俗寡相知。",
                "贾谊才空逸，安仁鬓欲丝。遥情每东注，奔晷复西驰。",
                "常恐填沟壑，无由振羽仪。穷通若有命，欲向论中推。",
                ""
            ]
        },
        {
            "title": "山中逢道士云公",
            "content": [
                "春余草木繁，耕种满田园。",
                "酌酒聊自劝，农夫安与言。",
                "忽闻荆山子，时出桃花源。①",
                "采樵过北谷，卖药来西村。",
                "村烟日云夕，榛路有归客。",
                "杖策前相逢，沂然是畴昔。",
                "邂逅欢觏止，殷勤叙离隔。",
                "谓予搏扶桑，轻举振六翮。②",
                "奈何偶昌运，独见遗草泽。",
                "既笑接舆狂，仍怜孔丘厄。",
                "物情趋势利，吾道贵闲寂。",
                "偃息西山下，门庭罕人迹。",
                "何时还清溪，从尔炼丹液。"
            ]
        },
        {
            "title": "早发渔浦潭①",
            "content": [
                "东旭早光芒，渚禽已惊聒。②",
                "卧闻渔浦口，桡声暗相拔。",
                "日出气象分，始知江路阔。③",
                "美人常晏起，照影弄流沫。",
                "饮水畏惊猿，祭鱼时见獭。④",
                "舟行自无闷，况值晴景豁。"
            ]
        },
        {
            "title": "岁暮海上作",
            "content": [
                "仲尼既已没，余亦浮于海。",
                "昏见斗柄回，方知岁星改。",
                "虚舟任所适，垂钓非有待。",
                "为问乘槎人，沧洲复何在。",
                ""
            ]
        },
        {
            "title": "湘中旅泊寄阎九司户防①",
            "content": [
                "桂水通百越，扁舟期晓发。②",
                "荆云蔽三巴，夕望不见家。③",
                "襄王梦行雨，才子谪长沙。",
                "长沙饶瘴疬，胡为苦留滞。④",
                "久别思款颜，承欢怀接袂。⑤",
                "接袂杳无由，徒增旅泊愁。",
                "清猿不可听，沿月下湘流。"
            ]
        },
        {
            "title": "登鹿门山怀古",
            "content": [
                "清晓因兴来，乘流越江岘。",
                "沙禽近初识，浦树遥莫辨。",
                "渐到鹿门山，山明翠微浅。",
                "岩潭多屈曲，舟楫屡回转。",
                "昔闻庞德公，采药遂不返。",
                "金涧养芝术，石床卧苔藓。",
                "纷吾感耆旧，结缆事攀践。",
                "隐迹今尚存，高风邈已远。",
                "白云何时去，丹桂空偃蹇。",
                "探讨意未穷，回艇夕阳晚。",
                ""
            ]
        },
        {
            "title": "彭蠡湖中望庐山",
            "content": [
                "太虚生月晕，舟子知天风。",
                "挂席候明发，眇漫平湖中。",
                "中流见匡阜，势压九江雄。",
                "黤黕容霁色，峥嵘当晓空。",
                "香炉初上日，瀑布喷成虹。",
                "久欲追尚子，况兹怀远公。",
                "我来限于役，未暇息微躬。",
                "淮海途将半，星霜岁欲穷。",
                "寄言岩栖者，毕趣当来同。",
                ""
            ]
        },
        {
            "title": "疾愈过龙泉寺精舍，呈易、业二公",
            "content": [
                "停午闻山钟，起行散愁疾。",
                "寻林采芝去，转谷松翠密。",
                "傍见精舍开，长廊饭僧毕。",
                "石渠流雪水，金子耀霜橘。",
                "竹房思旧游，过憩终永日。",
                "入洞窥石髓，傍崖采蜂蜜。",
                "日暮辞远公，虎溪相送出。",
                ""
            ]
        },
        {
            "title": "耶溪泛舟",
            "content": [
                "落景余清晖，轻桡弄溪渚。",
                "泓澄爱水物，临泛何容与。",
                "白首垂钓翁，新妆浣纱女。",
                "看看未相识，脉脉不得语。",
                ""
            ]
        },
        {
            "title": "游明禅师西山兰若",
            "content": [
                "西山多奇状，秀出倚前楹。",
                "停午收彩翠，夕阳照分明。",
                "吾师住其下，禅坐证无生。",
                "结庐就嵌窟，剪苕通往行。",
                "谈空对樵叟，授法与山精。",
                "日暮方辞去，田园归冶城。",
                ""
            ]
        },
        {
            "title": "初春汉中漾舟",
            "content": [
                "漾舟逗何处，神女汉皋曲。①",
                "雪罢冰复开，春潭千丈绿。",
                "轻舟恣来往，探玩无厌足。②",
                "波影摇妓钗，沙光逐人目。③",
                "倾杯鱼鸟醉，联句莺花续。④",
                "良会难再逢，日入须秉烛。⑤"
            ]
        },
        {
            "title": "题终南翠微寺空上人房①",
            "content": [
                "翠微终南里，雨後宜返照。",
                "闭关久沈冥，杖策一登眺。",
                "遂造幽人室，始知静者妙。",
                "儒道虽异门，云林颇同调。",
                "两心喜相得，毕景共谈笑。②",
                "暝还高窗眠，时见远山烧。",
                "缅怀赤城标，更忆临海峤。③",
                "风泉有清音，何必苏门啸。④"
            ]
        },
        {
            "title": "宿天台桐柏观",
            "content": [
                "海行信风帆，夕宿逗云岛。",
                "缅寻沧洲趣，近爱赤城好。",
                "扪萝亦践苔，辍棹恣探讨。",
                "息阴憩桐柏，采秀弄芝草。",
                "鹤唳清露垂，鸡鸣信潮早。",
                "愿言解缨络，从此去烦恼。",
                "高步陵四明，玄踪得二老。",
                "纷吾远游意，乐彼长生道。",
                "日夕望三山，云涛空浩浩。",
                ""
            ]
        },
        {
            "title": "云门寺西六七里闻符公兰若最幽与薛八同往①",
            "content": [
                "谓余独迷方，逢子亦在野。",
                "结交指松柏，问法寻兰若。",
                "小溪劣容舟，怪石屡惊马。②",
                "所居最幽绝，所住皆静者。",
                "密筱夹路傍，清泉流舍下。③",
                "上人亦何闻，尘念俱已舍。",
                "四禅合真如，一切是虚假。④",
                "愿承甘露润，喜得惠风洒。",
                "依止此山门，谁能效丘也。⑤"
            ]
        },
        {
            "title": "秦中寄远上人",
            "content": [
                "一丘常欲卧，三径苦无资。",
                "北土非吾愿，东林怀我师。",
                "黄金燃桂尽，壮志逐年衰。",
                "日夕凉风至，闻蝉但益悲！",
                ""
            ]
        },
        {
            "title": "秋登兰山寄张五",
            "content": [
                "北山白云里，隐者自怡悦。",
                "相望试登高，心飞逐鸟灭。",
                "愁因薄暮起，兴是清秋发。",
                "时见归村人，沙行渡头歇。",
                "天边树若荠，江畔舟如月。",
                "何当载酒来？共醉重阳节。",
                ""
            ]
        },
        {
            "title": "夜归鹿门歌",
            "content": [
                "山寺钟鸣昼已昏，渔梁渡头争渡喧。",
                "人随沙路向江村，余亦乘舟归鹿门。",
                "鹿门月照开烟树，忽到庞公栖隐处。",
                "岩扉松径长寂寥，唯有幽人夜来去。",
                ""
            ]
        },
        {
            "title": "夏日南亭怀辛大",
            "content": [
                "山光忽西落，池月渐东上。",
                "散发乘夕凉，开轩卧闲敞。",
                "荷风送香气，竹露滴清响。",
                "欲取鸣琴弹，恨无知音赏。",
                "感此怀故人，终宵劳梦想。",
                ""
            ]
        },
        {
            "title": "题义公禅房",
            "content": [
                "义公习禅寂，结宇依空林。",
                "户外一峰秀，阶前众壑深。",
                "夕阳连雨足，空翠落庭阴。",
                "看取莲花净，方知不染心。",
                ""
            ]
        },
        {
            "title": "宿业师山房待丁大不至",
            "content": [
                "夕阳度西岭，群壑倏已螟。",
                "松月生夜凉，风泉满清听。",
                "樵人归欲尽，烟鸟栖初定。",
                "之子期宿来，孤琴候萝径。",
                ""
            ]
        },
        {
            "title": "宴梅道士山房",
            "content": [
                "林卧愁春尽，开轩览物华。",
                "忽逢青鸟使，邀入赤松家。",
                "金灶初开火，仙桃正发花。",
                "童颜若可驻，何惜醉流霞！",
                ""
            ]
        },
        {
            "title": "留别王维",
            "content": [
                "寂寂竟何待？朝朝空自归。",
                "欲寻芳草去，惜与故人违。",
                "当路谁相假？知音世所稀。",
                "只应守寂寞，还掩故园扉。",
                ""
            ]
        },
        {
            "title": "过故人庄",
            "content": [
                "故人具鸡黍，邀我至田家。",
                "绿树村边合，青山郭外斜。",
                "开轩面场圃，把酒话桑麻。",
                "待到重阳日，还来就菊花。",
                ""
            ]
        },
        {
            "title": "夜归鹿门歌",
            "content": [
                "山寺鸣钟昼已昏，鱼梁渡头争渡喧。",
                "人随沙岸向江村，余亦乘舟归鹿门。",
                "鹿门月照开烟树，忽到庞公栖隐处。",
                "岩扉松径长寂寥，惟有幽人自来去。",
                ""
            ]
        },
        {
            "title": "与诸子登岘山",
            "content": [
                "人事有代谢，往来成古今。",
                "江山留胜迹，我辈复登临。",
                "水落鱼梁浅，天寒梦泽深。",
                "羊公碑尚在，读罢泪沾襟。",
                ""
            ]
        },
        {
            "title": "寻香山湛上人①",
            "content": [
                "朝游访名山，山远在空翠。②",
                "氛氲亘百里，日入行始至。",
                "谷口闻钟声，林端识香气。③",
                "杖策寻故人，解鞍暂停骑。",
                "石门殊豁险，篁迳转森邃。④",
                "法侣欣相逢，清谈晓不寐。",
                "平生慕真隐，累日探灵异。⑤",
                "野老朝入田，山僧暮归寺。⑥",
                "松泉多逸响，苔壁饶古意。⑦",
                "愿言投此山，身世两相弃。"
            ]
        },
        {
            "title": "岁暮归南山",
            "content": [
                "北阙休上书，南山归敝庐。",
                "不才明主弃，多病故人疏。",
                "白发催年老，青阳逼岁除。",
                "永怀愁不寐，松月夜窗虚。",
                ""
            ]
        },
        {
            "title": "临洞庭上张丞相",
            "content": [
                "八月湖水平，涵虚混太清。",
                "气蒸云梦泽，波撼岳阳城。",
                "欲济无舟楫，端居耻圣明。",
                "坐观垂钓者，徒有羡鱼情。",
                ""
            ]
        },
        {
            "title": "送朱大入秦",
            "content": [
                "避人五陵去，宝剑值千金。",
                "分手脱相赠，平生一片心。"
            ]
        },
        {
            "title": "宿建德江",
            "content": [
                "移舟泊烟渚，日暮客愁新。",
                "野旷天低树，江清月近人。",
                ""
            ]
        },
        {
            "title": "秋登兰山寄张五",
            "content": [
                "北山白山里，隐者自怡悦。",
                "相望试登高，心随雁飞灭。",
                "愁因薄暮起，兴是清秋发。",
                "时见归村人，沙行渡头歇。",
                "天边树若荠，江畔舟如月。",
                "何当载酒来，共醉重阳节。",
                ""
            ]
        },
        {
            "title": "春晓",
            "content": [
                "春眠不觉晓，处处闻啼鸟。",
                "夜来风雨声，花落知多少。",
                ""
            ]
        }
    ]
}