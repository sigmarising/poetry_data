{
    "dynasty": "魏晋",
    "author": "徐干",
    "intro": "",
    "items": [
        {
            "title": "室思",
            "content": [
                "思君见巾栉，以益我劳勤。",
                "安得鸿鸾羽，觏此心中人。",
                "诚心亮不遂，搔首立悁悁。",
                "何言一不见，复会无因缘。",
                "故如比目鱼，今隔如参辰。"
            ]
        },
        {
            "title": "室思",
            "content": [
                "人靡不有初，想君能终之。",
                "别来历年岁，旧恩何可期。",
                "重新而忘故，君子所尤讥。",
                "寄身虽在远，岂忘君须臾。",
                "既厚不为薄，想君时见思。"
            ]
        },
        {
            "title": "室思",
            "content": [
                "浮云何洋洋，愿因通我辞。",
                "飘摇不可寄，徙倚徒相思。",
                "人离皆复会，君独无返期。",
                "自君之出矣，明镜暗不治。",
                "思君如流水，何有穷已时。"
            ]
        },
        {
            "title": "室思",
            "content": [
                "沉阴结愁忧，愁忧为谁兴？",
                "念与君相别，各在天一方。",
                "良会未有期，中心摧且伤。",
                "不聊忧餐食，慊慊常饥空。",
                "端坐而无为，仿佛君容光。"
            ]
        },
        {
            "title": "室思",
            "content": [
                "惨惨时节尽，兰叶复凋零。",
                "喟然长叹息，君期慰我情。",
                "辗转不能寐，长夜何绵绵。",
                "蹑履起出户，仰观三星连。",
                "自恨志不遂，泣涕如涌泉。"
            ]
        },
        {
            "title": "于清河见挽船士新婚与妻别诗",
            "content": [
                "与君结新婚。",
                "宿昔当别离。",
                "凉风动秋草。",
                "蟋蟀鸣相随。",
                "冽冽寒蝉吟。",
                "蝉吟抱枯枝。",
                "枯枝时飞扬。",
                "身体忽迁移。",
                "不悲身迁移。",
                "但惜岁月驰。",
                "岁月无穷极。",
                "会合安可知。",
                "愿为双黄鹄。",
                "比翼戏清池。"
            ]
        },
        {
            "title": "室思",
            "content": [
                "峨峨高山首，悠悠万里道。",
                "君去日已远，郁结令人老。",
                "人生一世间，忽若暮春草。",
                "时不可再得，何为自愁恼？",
                "每诵昔鸿恩，贱躯焉足保。"
            ]
        },
        {
            "title": "答刘桢诗",
            "content": [
                "与子别无几。",
                "所经未一旬。",
                "我思一何笃。",
                "其愁如三春。",
                "虽路在咫尺。",
                "难涉如九关。",
                "陶陶朱夏德。",
                "草木昌且繁。"
            ]
        },
        {
            "title": "赠五官中郎将诗",
            "content": [
                "贻尔新诗。"
            ]
        },
        {
            "title": "情诗",
            "content": [
                "高殿郁崇崇，广厦凄泠泠。",
                "微风起闺闼，落日照阶庭。",
                "踟躇云屋下，啸歌倚华楹。",
                "君行殊不返，我饰为谁容。",
                "炉薰阖不用，镜匣上尘生。",
                "绮罗失常色，金翠暗无精。",
                "嘉肴既忘御，旨酒亦常停。",
                "顾瞻空寂寂，唯闻燕雀声。",
                "忧思连相属，中心如宿醒。"
            ]
        },
        {
            "title": "室思（六首其五）",
            "content": [
                "思君见巾栉，以益我劳勤。",
                "安得鸿鸾羽，觏此心中人。",
                "诚心亮不遂，搔首立悁悁。",
                "何言一不见，复会无因缘。",
                "故如比目鱼，今隔如参辰。",
                ""
            ]
        },
        {
            "title": "室思（六首其六）",
            "content": [
                "人靡不有初，想君能终之。",
                "别来历年岁，旧恩何可期。",
                "重新而忘故，君子所尤讥。",
                "寄身虽在远，岂忘君须臾。",
                "既厚不为薄，想君时见思。",
                ""
            ]
        },
        {
            "title": "室思（六首其三）",
            "content": [
                "浮云何洋洋，愿因通我辞。",
                "飘摇不可寄，徙倚徒相思。",
                "人离皆复会，君独无返期。",
                "自君之出矣，明镜暗不治。",
                "思君如流水，何有穷已时。",
                ""
            ]
        },
        {
            "title": "室思（六首其一）",
            "content": [
                "沉阴结愁忧，愁忧为谁兴？",
                "念与君相别，各在天一方。",
                "良会未有期，中心摧且伤。",
                "不聊忧餐食，慊慊常饥空。",
                "端坐而无为，仿佛君容光。",
                ""
            ]
        },
        {
            "title": "室思（六首其四）",
            "content": [
                "惨惨时节尽，兰叶复凋零。",
                "喟然长叹息，君期慰我情。",
                "辗转不能寐，长夜何绵绵。",
                "蹑履起出户，仰观三星连。",
                "自恨志不遂，泣涕如涌泉。",
                ""
            ]
        },
        {
            "title": "室思（六首其二）",
            "content": [
                "峨峨高山首，悠悠万里道。",
                "君去日已远，郁结令人老。",
                "人生一世间，忽若暮春草。",
                "时不可再得，何为自愁恼？",
                "每诵昔鸿恩，贱躯焉足保。",
                ""
            ]
        }
    ]
}