{
    "dynasty": "魏晋",
    "author": "刘桢",
    "intro": "刘桢（?-217）字公干，东汉东平（今属山东）人。为曹操丞相掾属。其诗风格劲挺，不重雕饰。今存诗十五首。有《刘公干集》。曹丕《与吴质书》云：“其五言诗之善者，妙绝时人。”钟嵘《诗品》云：“自陈思以下，桢称独步。”后人将其与曹植并称“曹刘”。辑有集4卷，已佚。",
    "items": [
        {
            "title": "诗",
            "content": [
                "散礼风雨起。"
            ]
        },
        {
            "title": "诗",
            "content": [
                "揽衣出巷去。素盖何翩翩。"
            ]
        },
        {
            "title": "诗",
            "content": [
                "皦月垂素光。玄云为仿髴。"
            ]
        },
        {
            "title": "诗",
            "content": [
                "玄云起高岳。终朝弥八方。"
            ]
        },
        {
            "title": "诗",
            "content": [
                "大厦云构。"
            ]
        },
        {
            "title": "诗",
            "content": [
                "朝发白马。暮宿韩陵。"
            ]
        },
        {
            "title": "诗",
            "content": [
                "和风从东来。玄云起西山。夜中发此气。明旦飞甘泉。"
            ]
        },
        {
            "title": "诗",
            "content": [
                "初春含寒气。阳气匿其晖。灰风从天起。砂石纵横飞。"
            ]
        },
        {
            "title": "诗",
            "content": [
                "青青女萝草。世依高松枝。幸蒙庇养恩。分惠不可赀。风雨虽急疾。根株不倾移。"
            ]
        },
        {
            "title": "诗",
            "content": [
                "旦发邺城东。莫次溟水旁。三军如邓林。武士攻萧庄。"
            ]
        },
        {
            "title": "诗",
            "content": [
                "翩翩野青雀。栖窜茨棘蕃。朝食平田粒。夕饮曲池泉。猥出蓬莱中。乃至丹丘边。"
            ]
        },
        {
            "title": "诗",
            "content": [
                "昔君错畦畤。东土有素木。条柯不盈寻。一尺再三曲。隐生置翳林。控倊自迫速。得托芳兰苑。列植高山足。"
            ]
        },
        {
            "title": "诗",
            "content": [
                "天地无期竟。民生甚局促。为称百年寿。谁能应此录。低昂倐忽去。烱若风中烛。"
            ]
        },
        {
            "title": "射鸢诗",
            "content": [
                "鸣鸢弄双翼。飘飘薄青云。我后横怒起。意气凌神仙。发机如惊焱。三发两鸢连。流血洒墙星。飞毛从风旋。庶士同声赞。君射一何妍。"
            ]
        },
        {
            "title": "斗鸡诗",
            "content": [
                "丹鸡被华采。双距如锋芒。",
                "愿一扬炎威。会战此中唐。",
                "利爪探玉除。瞋目含火光。",
                "长翘惊风起。劲翮正敷张。",
                "轻举奋勾喙。电击复还翔。"
            ]
        },
        {
            "title": "杂诗",
            "content": [
                "职事相填委。文墨纷消散。",
                "驰翰未暇食。日昃不知晏。",
                "沉迷簿领间。回回自昏乱。",
                "释此出西域。登高且游观。",
                "方塘含白水。中有凫与雁。",
                "安得肃肃羽。从尔浮波澜。"
            ]
        },
        {
            "title": "赠从弟",
            "content": [
                "凤皇集南岳。徘徊孤竹根。于心有不厌。奋翅凌紫氛。岂不常勤苦。羞与黄雀群。何时当来仪。将须圣明君。"
            ]
        },
        {
            "title": "赠从弟（三首其一）",
            "content": [
                "泛泛东流水。磷磷水中石。",
                "苹藻生其涯。华叶纷扰溺。",
                "采之荐宗庙。可以羞嘉客。",
                "岂无园中葵。懿此出深泽。",
                ""
            ]
        },
        {
            "title": "赠徐干诗",
            "content": [
                "猥蒙惠咳吐。贶以雅颂声。高义厉青云。灼灼有表经。"
            ]
        },
        {
            "title": "赠徐干诗",
            "content": [
                "谁谓相去远。隔此西掖垣。拘限清切禁。中情无由宣。思子沉心曲。长叹不能言。起坐失次第。一日三四迁。步出北寺门。遥望西苑园。细柳夹道生。方塘含清源。轻叶随风转。飞鸟何翻翻。乖人易感动。涕下与衿连。仰视白日光。皦皦高且悬。兼烛八纮内。物类无颇偏。我独抱深感。不得与比焉。"
            ]
        },
        {
            "title": "赠五官中郎将诗之四",
            "content": [
                "凉风吹沙砾。霜气何皑皑。明月照缇幕。华灯散炎辉。赋诗连篇章。极夜不知归。君侯多壮思。文雅纵横飞。小臣信顽卤。僶俛安能追。"
            ]
        },
        {
            "title": "赠五官中郎将诗之三",
            "content": [
                "秋日多悲怀。感慨以长叹。终夜不遑寐。叙意于濡翰。明灯曜闰中。清风凄已寒。白露涂前庭。应门重其关。四节相推斥。岁月忽已殚。壮士远出征。戎事将独难。涕泣洒衣裳。能不怀所欢。"
            ]
        },
        {
            "title": "赠五官中郎将诗之二",
            "content": [
                "余婴沉痼疾。窜身清漳滨。自夏涉玄冬。弥旷十余旬。常恐游岱宗。不复见故人。所亲一何笃。步址慰我身。清谈同日夕。情盻叙忧勤。便复为别辞。游车归西邻。素叶随风起。广路扬埃尘。逝者如流水。哀此遂离分。追问何时会。要我以阳春。望慕结不解。贻尔新诗文。勉哉修令德。北面自宠珍。"
            ]
        },
        {
            "title": "赠五官中郎将诗之一",
            "content": [
                "昔我从元后。整驾至南乡。过彼丰沛郡。与君共翱翔。四节相推斥。季冬风且凉。众宾会广坐。明镫熺炎光。清歌制妙声。万舞在中堂。金罍含甘醴。羽觞行无方。长夜忘归来。聊且为太康。四牡向路驰。欢悦诚未央。"
            ]
        },
        {
            "title": "公燕诗",
            "content": [
                "永日行游戏。欢乐犹未央。",
                "遗思在玄夜。相与复翱翔。",
                "辇车飞素盖。从者盈路傍。",
                "月出照园中。珍木郁苍苍。",
                "清川过石渠。流波为鱼防。",
                "芙蓉散其华。菡萏溢金塘。",
                "灵鸟宿水裔。仁兽游飞梁。",
                "华馆寄流波。豁达来风凉。",
                "生平未始闻。歌之安能详。",
                "投翰长叹息。绮丽不可忘。"
            ]
        },
        {
            "title": "赠从弟（三首其二）",
            "content": [
                "亭亭山上松，瑟瑟谷中风。",
                "风声一何盛，松枝一何劲。",
                "冰霜正惨凄，终岁常端正。",
                "岂不罹凝寒，松柏有本性。",
                ""
            ]
        }
    ]
}