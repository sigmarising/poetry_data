{
    "dynasty": "魏晋",
    "author": "左思",
    "intro": "左思（250? - 305?）\r\n    西晋诗人。字太冲。临淄（今山东淄博）人。出身儒学世家。貌丑口讷，不好交游。晋武帝泰始八年（272）前后，以妹左棻被选入宫，举家移居洛阳，官秘书郎，列入当时文人集团“二十四友”。以《三都赋》名动京师，洛阳一时为之纸贵。元康末年，辞官退居故里，长期专意典籍。病逝于冀州。\r\n    今存诗14首。《咏史》诗8首，一篇之中，不专咏一人一事，而是错综史实，融合古今，连类引喻，借古讽今。咏史与咏怀浑然一体，或抒发怀才不遇的悲愤情怀（其二、其七、其八），或表现为国立功的生活志向（其一、其三），或抨击门阀制度以示对士族的蔑视（其四、其五、其六）。注重内在感情的深切抒写，发泄了广大寒士的愤懑，回荡着壮志难酬的悲凉。钟嵘称“文典以怨，颇为精切，得讽谕之致”（《诗品》），认为这是一组讽谕性的政治抒情诗，虽引用典故史实，但自然贴切，绝少雕琢之痕迹，不同于陆机之繁富；气韵深沉，骨力苍茫，又异于潘岳之清绮。钟嵘称其风格为“左思风力”，气势雄健豪放，笔调劲拔矫峭，境界高远浑厚，直接继承了建安风骨，开启后世咏史诗之先河，对陶渊明发生过较大影响，代表了西晋诗歌创作的最高成就。赋存2篇。《三都赋》体制宏大，事类广博，文采富丽，为后期大赋的重要作品。作品旧传有集5卷，大多散佚。余收录于严可均所辑《全上古三代秦汉三国六朝文》和逯钦立所辑《左太冲集》。",
    "items": [
        {
            "title": "咏史",
            "content": [
                "主父宦不达，骨肉还相薄。",
                "买臣困樵采，伉俪不安宅。",
                "陈平无产业，归来翳负郭。",
                "长卿还成都，壁立何寥廓。",
                "四贤岂不伟，遗烈光篇籍。",
                "当其未遇时，忧在填沟壑。",
                "英雄有迍邅，由来自古昔。",
                "何世无奇才，遗之在草泽。"
            ]
        },
        {
            "title": "咏史",
            "content": [
                "郁郁涧底松，离离山上苗。",
                "以彼径寸茎，荫此百尺条。",
                "世胄蹑高位，英俊沉下僚。",
                "地势使之然，由来非一朝。",
                "金张籍旧业，七叶珥汉貂。",
                "冯公岂不伟，白首不见招。"
            ]
        },
        {
            "title": "咏史",
            "content": [
                "习习笼中鸟，举翮触四隅。",
                "落落穷巷士，抱影守空庐。",
                "出门无通路，枳棘塞中涂。",
                "计策弃不收，块若枯池鱼。",
                "外望无寸禄，内顾无斗储。",
                "亲戚还相蔑，朋友日夜疏。",
                "苏秦北游说，李斯西上书。",
                "俯仰生荣华，咄嗟复雕枯。",
                "饮河期满腹，贵足不愿余。",
                "巢林栖一枝，可为达士模。"
            ]
        },
        {
            "title": "咏史",
            "content": [
                "吾希段干木，偃息藩魏君。",
                "吾慕鲁仲连，谈笑却秦军。",
                "当世贵不羁，遭难能解纷。",
                "功成耻受赏，高节卓不群。",
                "临组不肯绁，对圭宁肯分。",
                "连玺耀前庭，比之犹浮云。"
            ]
        },
        {
            "title": "咏史",
            "content": [
                "弱冠弄柔翰，卓荦观群书。",
                "著论准过秦，作赋拟子虚。",
                "边城苦鸣镝，羽檄飞京都。",
                "虽非甲胄士，畴昔览穰苴。",
                "长啸激清风，志若无东吴。",
                "铅刀贵一割，梦想骋良图。",
                "左眄澄江湘，右盼定羌胡。",
                "功成不受爵，长揖归田庐。"
            ]
        },
        {
            "title": "咏史",
            "content": [
                "荆轲饮燕市，酒酣气益震。",
                "哀歌和渐离，谓若傍无人。",
                "虽无壮士节，与世亦殊伦。",
                "高眄邈四海，豪右何足陈。",
                "贵者虽自贵，视之若埃尘。",
                "贱者虽自贱，重之若千钧。"
            ]
        },
        {
            "title": "咏史",
            "content": [
                "济济京城内，赫赫王侯居。",
                "冠盖荫四术，朱轮竟长衢。",
                "朝集金张馆，暮宿许史庐。",
                "南邻击钟磬，北里吹笙竽。",
                "寂寂扬子宅，门无卿相舆。",
                "寥寥空宇中，所讲在玄虚。",
                "言论准宣尼，辞赋拟相如。",
                "悠悠百世后，英名擅八区。"
            ]
        },
        {
            "title": "咏史",
            "content": [
                "皓天舒白日，灵景耀神州。",
                "列宅紫宫里，飞宇若云浮。",
                "峨峨高门内，蔼蔼皆王侯。",
                "自非攀龙客，何为欻来游。",
                "被褐出阊阖，高步追许由。",
                "振衣千仞冈，濯足万里流。"
            ]
        },
        {
            "title": "咏史诗",
            "content": [
                "梁习持魏郎。",
                "秦兵不敢出。",
                "李牧为赵将。",
                "疆场得清谧。"
            ]
        },
        {
            "title": "悼离赠妹诗二首 二",
            "content": [
                "穆穆令妹。",
                "有德有言。",
                "才丽汉班。",
                "明朗楚樊。",
                "默识若记。",
                "下笔成篇。",
                "行显中闺。",
                "名播八蕃。",
                "以兰之芳。",
                "以膏之明。",
                "永去骨肉。",
                "内充紫庭。",
                "至情至念。",
                "惟父惟兄。",
                "悲其生离。",
                "泣下交颈。",
                "桓山之鸟。",
                "四子同巢。",
                "将飞将散。",
                "悲鸣忉忉。",
                "惟彼禽鸟。",
                "犹有号咷。",
                "况我同生。",
                "载忧载劳。",
                "将离将别。",
                "置酒中袖口。",
                "衔杯不饮。",
                "涕洟纵横。",
                "会日何短。",
                "隔日何长。",
                "仰瞻曜灵。",
                "爱此寸光。",
                "何以为赠。",
                "勉以列图。",
                "何以为诫。",
                "申以诗书。",
                "去去在近。",
                "上下欷歔。",
                "含辞满胸。",
                "郁愤不舒。",
                "燕燕之诗。",
                "伫立以泣。",
                "送尔涉涂。",
                "涕泗交集。",
                "云往雨绝。",
                "瞻望弗及。",
                "延伫中衢。",
                "愊忆呜唈。",
                "既乖既离。",
                "驰情仿髴。",
                "何寝不梦。",
                "何行不想。",
                "静言永念。",
                "形留神往。",
                "优思成疚。",
                "结在精爽。",
                "其思伊何。",
                "发言流泪。",
                "其疢伊何。",
                "寤寐惊悸。",
                "咏尔文辞。",
                "玩尔手笔。",
                "执书当面。",
                "聊以永日。"
            ]
        },
        {
            "title": "悼离赠妹诗二首 一",
            "content": [
                "郁郁岱青。",
                "海渎所经。",
                "阴精神灵。",
                "为祥为祯。",
                "峨峨令妹。",
                "应期挺生。",
                "如兰之秀。",
                "如芝之荣。",
                "总角岐嶷。",
                "龆龀夙成。",
                "比德古烈。",
                "异世同声。",
                "厥德伊何。",
                "塞渊其虑。",
                "厥声伊何。",
                "日新其誉。",
                "幽思泉涌。",
                "乃诗乃赋。",
                "飞翰云浮。",
                "摛藻星布。",
                "光曜邦族。",
                "名驰时路。",
                "翼翼羣媛。",
                "是瞻是慕。",
                "匪惟见慕。",
                "善诱善导。",
                "斟酌诸姬。",
                "言成典诰。",
                "匪唯辞章。",
                "多才多巧。",
                "黼黻文绣。",
                "几微要妙。",
                "积德弥高。",
                "用心弥奥。",
                "伊我之闇。",
                "晞妹之曜。",
                "惟我惟妹。",
                "寔惟同生。",
                "早丧先妣。",
                "恩百常情。",
                "女子有行。",
                "实远父兄。",
                "骨肉之思。",
                "固有归宁。",
                "何悟离拆。",
                "隔以天庭。",
                "自我不见。",
                "于今二龄。",
                "岂唯二龄。",
                "相见未克。",
                "虽同京宇。",
                "殊邈异国。",
                "越鸟巢南。",
                "胡马仰北。",
                "自然之恋。",
                "禽兽罔革。",
                "仰瞻参商。",
                "沉忧内塞。",
                "何以抒怀。",
                "告情翰墨。"
            ]
        },
        {
            "title": "招隐",
            "content": [
                "杖策招隐士，荒途横古今。",
                "岩穴无结构，丘中有鸣琴。",
                "白云停阴冈，丹葩曜阳林。",
                "石泉漱琼瑶，纤鳞或浮沉。",
                "非必丝与竹，山水有清音。",
                "何事待啸歌，灌木自悲吟。",
                "秋菊兼糇粮，幽兰间重襟。",
                "踌躇足力烦，聊欲投吾簪。"
            ]
        },
        {
            "title": "招隐",
            "content": [
                "经始东山庐，果下自成榛。",
                "前有寒泉井，聊可莹心神。",
                "峭茜青葱间，竹柏得其真。",
                "弱叶栖霜雪，飞荣流余津。",
                "爵服无常玩，好恶有屈伸。",
                "结绶生缠牵，弹冠去埃尘。",
                "惠连非吾屈，首阳非吾仁。",
                "相与观所尚，逍遥撰良辰。"
            ]
        },
        {
            "title": "杂诗",
            "content": [
                "秋风何冽冽，白露为朝霜。",
                "柔条旦夕劲，绿叶日夜黄。",
                "明月出云崖，皦皦流素光。",
                "披轩临前庭，嗷嗷晨雁翔。",
                "高志局四海，块然守空堂。",
                "壮齿不恒居，岁暮常慨慷。"
            ]
        },
        {
            "title": "咏史（八首其七）",
            "content": [
                "主父宦不达，骨肉还相薄。",
                "买臣困樵采，伉俪不安宅。",
                "陈平无产业，归来翳负郭。",
                "长卿还成都，壁立何寥廓。",
                "四贤岂不伟，遗烈光篇籍。",
                "当其未遇时，忧在填沟壑。",
                "英雄有迍邅，由来自古昔。",
                "何世无奇才，遗之在草泽。",
                ""
            ]
        },
        {
            "title": "咏史（八首其二）",
            "content": [
                "郁郁涧底松，离离山上苗。",
                "以彼径寸茎，荫此百尺条。",
                "世胄蹑高位，英俊沉下僚。",
                "地势使之然，由来非一朝。",
                "金张籍旧业，七叶珥汉貂。",
                "冯公岂不伟，白首不见招。",
                ""
            ]
        },
        {
            "title": "咏史（八首其八）",
            "content": [
                "习习笼中鸟，举翮触四隅。",
                "落落穷巷士，抱影守空庐。",
                "出门无通路，枳棘塞中涂。",
                "计策弃不收，块若枯池鱼。",
                "外望无寸禄，内顾无斗储。",
                "亲戚还相蔑，朋友日夜疏。",
                "苏秦北游说，李斯西上书。",
                "俯仰生荣华，咄嗟复雕枯。",
                "饮河期满腹，贵足不愿余。",
                "巢林栖一枝，可为达士模。",
                ""
            ]
        },
        {
            "title": "咏史（八首其三）",
            "content": [
                "吾希段干木，偃息藩魏君。",
                "吾慕鲁仲连，谈笑却秦军。",
                "当世贵不羁，遭难能解纷。",
                "功成耻受赏，高节卓不群。",
                "临组不肯绁，对圭宁肯分。",
                "连玺耀前庭，比之犹浮云。",
                ""
            ]
        },
        {
            "title": "咏史（八首其六）",
            "content": [
                "荆轲饮燕市，酒酣气益震。",
                "哀歌和渐离，谓若傍无人。",
                "虽无壮士节，与世亦殊伦。",
                "高眄邈四海，豪右何足陈。",
                "贵者虽自贵，视之若埃尘。",
                "贱者虽自贱，重之若千钧。",
                ""
            ]
        },
        {
            "title": "咏史（八首其四）",
            "content": [
                "济济京城内，赫赫王侯居。",
                "冠盖荫四术，朱轮竟长衢。",
                "朝集金张馆，暮宿许史庐。",
                "南邻击钟磬，北里吹笙竽。",
                "寂寂扬子宅，门无卿相舆。",
                "寥寥空宇中，所讲在玄虚。",
                "言论准宣尼，辞赋拟相如。",
                "悠悠百世后，英名擅八区。",
                ""
            ]
        },
        {
            "title": "咏史（八首其一）",
            "content": [
                "弱冠弄柔翰，卓荦观群书。",
                "著论准过秦，作赋拟子虚。",
                "边城苦鸣镝，羽檄飞京都。",
                "虽非甲胄士，畴昔览穰苴。",
                "长啸激清风，志若无东吴。",
                "铅刀贵一割，梦想骋良图。",
                "左眄澄江湘，右盼定羌胡。",
                "功成不受爵，长揖归田庐。",
                ""
            ]
        },
        {
            "title": "咏史（八首其五）",
            "content": [
                "皓天舒白日，灵景耀神州。",
                "列宅紫宫里，飞宇若云浮。",
                "峨峨高门内，蔼蔼皆王侯。",
                "自非攀龙客，何为欻来游。",
                "被褐出阊阖，高步追许由。",
                "振衣千仞冈，濯足万里流。",
                ""
            ]
        },
        {
            "title": "娇女诗",
            "content": [
                "吾家有娇女，皎皎颇白皙。",
                "小字为纨素，口齿自清历。",
                "鬓发覆广额，双耳似连璧。",
                "明朝弄梳台，黛眉类扫迹。",
                "浓朱衍丹唇，黄吻澜漫赤。",
                "娇语若连琐，忿速乃明劃。",
                "握笔利彤管，篆刻未期益。",
                "执书爱绨素，诵习矜所获。",
                "其姊字惠芳，面目粲如画。",
                "轻妆喜楼边，临镜忘纺织。",
                "举觯拟京兆，立的成复易。",
                "玩弄眉颊间，剧兼机杼役。",
                "从容好赵舞，延袖象飞翮。",
                "上下弦柱际，文史辄卷襞。",
                "顾眄屏风画，如见已指摘。",
                "丹青日尘暗，明义为隐赜。",
                "驰骛翔园林，果下皆生摘。",
                "红葩缀紫蒂，萍实骤抵掷。",
                "贪华风雨中，眒忽数百适。",
                "务蹑霜雪戏，重綦常累积。",
                "并心注肴馔，端坐理盘槅。",
                "翰墨戢函案，相与数离逖。",
                "动为垆钲屈，屣履任之适。",
                "止为荼菽据，吹吁对鼎铄。",
                "脂腻漫白袖，烟薰染阿锡。",
                "衣被皆重地，难与沉水碧。",
                "任其孺子意，羞受长者责。",
                "瞥闻当与杖，掩泪俱向壁。"
            ]
        }
    ]
}