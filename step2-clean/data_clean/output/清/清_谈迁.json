{
    "dynasty": "清",
    "author": "谈迁",
    "intro": "",
    "items": [
        {
            "title": "广陵",
            "content": [
                "南朝旧事一芜城，故国飘零百感生。",
                "柳影天涯随去辇，杨花江上变浮萍。",
                "远山依旧横新黛，断岸还看散冷萤。",
                "今日广陵思往事，十年前亦号承平。"
            ]
        },
        {
            "title": "渡江",
            "content": [
                "大江骇浪限东南，当日降帆有旧惭。",
                "击楫空闻多慷慨，投戈毕竟为沉酣。",
                "龙天浩劫馀孤塔，海岳书生别旧庵。",
                "闻道佛狸曾驻马，岂因佳味有黄柑？"
            ]
        }
    ]
}