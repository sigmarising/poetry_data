{
    "dynasty": "清",
    "author": "查慎行",
    "intro": "（1650--1727） 清诗人。字悔馀，号初白，原名嗣琏，字夏重，浙江海 宁人。康熙时举人，赐进士出身，官编修。曾从黄宗羲、钱澄之问学。其诗多纪行旅，善用白描手法。《白杨堤晚泊》、《麻阳运船行》等篇，对民间疾苦有所反映。晚年有不少歌功颂德之作。也能词。所著有《敬业堂诗集》、《补注东坡编年诗》等。",
    "items": [
        {
            "title": "大林寺 上人茅斋",
            "content": [
                "盘烟下层霄，山骨微负士。",
                "阴阴日光淡。",
                "漠漠风气古。",
                "宝树压桥低，一溪环菜圃。",
                "香山旧吟地，花径兼宿莽。",
                "废寺亦荒凉，半间用茅补。",
                "孤清耐久坐，客至何必主。",
                "林静无匿声，虚檐应樵斧。"
            ]
        },
        {
            "title": "秦邮道中即目",
            "content": [
                "不知淫潦啮城根，但看泥沙记水痕。",
                "去郭几家犹傍柳？边淮一带已无村。",
                "长堤冻裂功难就，浊浪侵南势易奔。",
                "贱买河鱼还废箸，此中多少未招魂？"
            ]
        },
        {
            "title": "读白耷山人诗",
            "content": [
                "人谓狂生本不狂，漆身吞炭事何常？",
                "乱余宾客搜亡命，赦后英雄耻故乡。",
                "宝剑尘封三尺水，麻鞵寒踏九州霜。",
                "随身一掬澜翻泪，不哭穷途哭战场。"
            ]
        },
        {
            "title": "晓过鸳湖",
            "content": [
                "晓风催我挂帆行，绿涨春芜岸欲平。",
                "长水塘南三日雨，菜花香过秀州城。"
            ]
        },
        {
            "title": "早过淇县",
            "content": [
                "高登桥下水汤汤，朝涉河边露气凉。",
                "行过淇园天未晓，一痕残月杏花香。"
            ]
        },
        {
            "title": "渡黄河",
            "content": [
                "地势豁中州，黄河掌上流。",
                "岸低沙易涸，天远树全浮。",
                "梁宋回头失，徐淮极目收。",
                "身轻往来便，自叹不如鸥。"
            ]
        },
        {
            "title": "渡百里湖",
            "content": [
                "湖面宽千顷，湖流浅半篙。",
                "远帆如不动，原树竞相高。",
                "岁已占秋旱，民犹望雨膏。",
                "涸鳞如可活，吾敢畏波涛？"
            ]
        },
        {
            "title": "绣山岩",
            "content": [
                "过尽顽疆乱石堆，绣山一穴忽天开。 ",
                "明知不是秦人洞，容得渔舟日往事。"
            ]
        },
        {
            "title": "中秋夜洞庭对月歌",
            "content": [
                "长风霾云莽千里，云气蓬蓬天冒水。",
                "风收云散波乍平，倒转青天作湖底。",
                "初看落日沈波红，素月欲升天敛容。",
                "舟人回首尽东望，吞吐故在冯夷宫。",
                "须臾忽自波心上，镜面横开十余丈。",
                "月光浸水水浸天，一派空明互回荡。",
                "此时骊龙潜最深，目眩不得衔珠吟。",
                "巨鱼无知作腾踔，鳞甲一动千黄金。",
                "人间此境知难必，快意翻从偶然得。",
                "遥闻渔父唱歌来，始觉中秋是今夕。"
            ]
        },
        {
            "title": "中秋夜洞庭湖对月歌",
            "content": [
                "长风霾云莽千里，云气蓬蓬天冒水。",
                "风收云散波乍平，倒转青天作湖底。",
                "初看落日沉波红，素月欲升天敛容。",
                "舟人回首尽东望，吞吐故在冯夷宫。",
                "须臾忽自波心上，镜面横开十余丈。",
                "月光浸水水浸天，一派空明互回荡。",
                "此时骊龙潜最深，目炫不得衔珠吟。",
                "巨鱼无知作腾踔，鳞甲一动千黄金。",
                "人间此境知难必，快意翻从偶然得。",
                "遥闻渔父唱歌来，始觉中秋是今夕。"
            ]
        },
        {
            "title": "早过大通驿",
            "content": [
                "夙雾才醒后，朝阳未吐间。",
                "翠烟遥辨市，红树忽移湾。",
                "风软一江水，云轻九子山。",
                "画家浓淡意，斟酌在荆关。"
            ]
        },
        {
            "title": "雨过桐庐",
            "content": [
                "江势西来弯复弯，乍惊风物异乡关。",
                "百家小聚还成县，三面无城却倚山。",
                "帆影依依枫叶外，滩声汩汩碓床间。",
                "雨蓑烟笠严陵近，惭愧清流照客颜。"
            ]
        },
        {
            "title": "邺下杂咏",
            "content": [
                "一赋何曾敌两京，也知土木费经营。",
                "浊漳确是无情物，流尽繁华只此声。"
            ]
        },
        {
            "title": "初入黔境土人皆居悬岩峭壁间缘梯上下与猿猱",
            "content": [
                "巢居风俗故依然，石穴高当万木颠。",
                "几地流移还有伴，旧时井灶断无烟。",
                "余生兵革逃难稳，绝塞田畴瘠可怜。",
                "为报长官宽赋敛，猕猿家息久如悬。"
            ]
        },
        {
            "title": "官柳",
            "content": [
                "种柳河干比《伐檀》，",
                "黄流今已报安澜。",
                "可怜一路青青色，",
                "直到淮南总属官！"
            ]
        },
        {
            "title": "度仙霞关题天雨庵壁",
            "content": [
                "虎啸猿啼万壑哀，北风吹雨过山来。",
                "人从井底盘旋上，天向关门豁达开。",
                "地险昔曾当剧贼，时平谁敢说雄才？",
                "煎茶好领闲僧意，知是芒鞋到几回！"
            ]
        },
        {
            "title": "舟夜书所见",
            "content": [
                "月黑见渔灯，孤光一点萤。",
                "微微风簇浪，散作满河星。",
                ""
            ]
        },
        {
            "title": "三闾祠",
            "content": [
                "平远江山极目回，古祠漠漠背城开。",
                "莫嫌举世无知己，未有庸人不忌才。",
                "放逐肯消亡国恨？岁时犹动楚人哀！",
                "湘兰沅芷年年绿，想见吟魂自往来。"
            ]
        },
        {
            "title": "青溪口号",
            "content": [
                "渔家小儿女，",
                "见郎娇不避。",
                "日暮并舟归，",
                "鸬鹚方晒翅。"
            ]
        },
        {
            "title": "青溪口号",
            "content": [
                "溪女不画眉，",
                "爱听画眉鸟。",
                "夹岸一声啼，",
                "晓山青未了。"
            ]
        },
        {
            "title": "青溪口号",
            "content": [
                "桥坏笮系绳，",
                "水浅牛可跨。",
                "牛背度溪人，",
                "须眉绿如画。"
            ]
        },
        {
            "title": "青溪口号",
            "content": [
                "来船桅竿高，",
                "去船橹声好。",
                "上水厌滩多，",
                "下水惜滩少。"
            ]
        },
        {
            "title": "寒夜次潘岷原韵",
            "content": [
                "一片西风作楚声，卧闻落叶打窗鸣。",
                "不知十月江寒上，陡觉三更布被轻。",
                "霜压啼鸟惊月上，夜骄饥鼠阚灯明。",
                "还家梦绕江湖阔，薄醉醒来句忽成。"
            ]
        }
    ]
}