{
    "dynasty": "清",
    "author": "黄遵宪",
    "intro": "（1848--1905） 清末诗人。字公度，广东嘉应州（今梅县）人。光绪举 人，历任驻日、英参赞及旧金山、新加坡总领事。后官湖南长宝盐法道、署按察使。参加戊戌变法，奉命出使日本，未行而政变起，罢归。论诗主张“我手写吾口”，以表现“古人未有之物，未辟之境”，倡导“诗界革命”。其诗长于古体，形式变化较多，语言也较通俗。对帝国主义侵略和清统治集团的腐朽颇多暴露，体现出改良政治的要求。所著有《人境庐诗草》、《日本国志》、《日本杂事诗》等。",
    "items": [
        {
            "title": "和钟西耘庶常德祥律门感怀诗",
            "content": [
                "东西南北走舟车，虎穴惊看插邑闾。",
                "七万里戎来集此，五千年史未闻诸。",
                "考工述物搜奇字，鬼谷尊师发秘书。",
                "教训十年民力盛，倘排犀手射鲸鱼。"
            ]
        },
        {
            "title": "和钟西耘庶常德祥律门感怀诗",
            "content": [
                "雷动星驰入贡车，舌人环列护爻闾。",
                "但占风雨都来享，偶断苞茅便问诸。",
                "宅北曾分羲仲命，绥南远赐赵佗书。",
                "盟津八百争朝会，犹记征祥纪白鱼。"
            ]
        },
        {
            "title": "羊城感赋六首",
            "content": [
                "慷慨争挥壮士戈，洗兵竟欲挽天河。",
                "苦烦父老通邛笮，难禁奸民教尉佗。",
                "袄庙火焚氛更恶，鲛人珠尽泪犹多。",
                "纷纷和战都非策，聚铁虽坚奈错何！"
            ]
        },
        {
            "title": "羊城感赋六首",
            "content": [
                "手挽三江尽北流，寇氛难洗越人羞。",
                "黄巢毒竟流天下，陶侃军难进石头。",
                "铤鹿偶然完首尾，烂羊多赖得公侯。",
                "欃枪扫尽红羊换，从此当朝息内忧。"
            ]
        },
        {
            "title": "和钟西耘庶常德祥律门感怀诗",
            "content": [
                "八成无事息兵车，七叶讴吟洽里闾。",
                "岂谓浮云变苍狗，竟教明月蚀詹诸。",
                "骊山烽火成焦土，牛耳牲盘捧载书。",
                "秋草木兰驰道静，白龙微服记为鱼。"
            ]
        },
        {
            "title": "香港感怀十首",
            "content": [
                "盗喜逋逃薮，兵夸曳落河。",
                "官尊大呼药，客聚众娄罗。",
                "王面镌金宝，蛮腰跨革靴。",
                "斑阑衣服异，关吏莫谁何。"
            ]
        },
        {
            "title": "和钟西耘庶常德祥律门感怀诗",
            "content": [
                "狼慌遗种等高车，万族相从到尾间。",
                "魑魅入林逢不若，蛤蟆吞月鉴方诸。",
                "昔闻靺鞨歌西乐，今见佉卢制左书。",
                "始受—廛濠镜地，有明师早漏多鱼。"
            ]
        },
        {
            "title": "香港感怀十首",
            "content": [
                "指北黄龙饮，从西天马来。",
                "飞轮齐鼓浪，祝炮日鸣雷。",
                "中外通喉舌，纵横积货财。",
                "登高遥望海，大地故恢恢。"
            ]
        },
        {
            "title": "和钟西耘庶常德祥律门感怀诗",
            "content": [
                "鸾声阁道碾安车，元老相从话踦闾。",
                "未雨绸缪彻桑土，御冬旨蓄备桃诸。",
                "借筹幸辟同文馆，警鼓惊传奔命书。",
                "相戒鲂鱮休出入，吞声私泣过河鱼。"
            ]
        },
        {
            "title": "羊城感赋六首",
            "content": [
                "早潮晚汐打城门，玉漏声催铜鼓喧。",
                "百货均输成剧邑，五方风气异中原。",
                "舵舟舆轿山川险，帕首  刀府帅尊。",
                "今古茫茫共谁语，越王台下正黄昏。"
            ]
        },
        {
            "title": "香港感怀十首",
            "content": [
                "便积金如斗，能从聚窟消。",
                "蛮云迷宝譬，脂夜荡花妖。",
                "龙女争盘镜，鲛人斗织绡。",
                "珠帘春十里，难遣可怜宵。"
            ]
        },
        {
            "title": "香港感怀十首",
            "content": [
                "酋长虬髯客，豪商碧眼胡。",
                "金轮铭武后，宝塔礼耶稣。",
                "火树银花耀，毡衣绣缕铺。",
                "五丁开凿后，欲界亦仙都。"
            ]
        },
        {
            "title": "香港感怀十首",
            "content": [
                "《博物》张华志，千间广厦开。",
                "摩挲铜狄在，怅望宝山回。",
                "大鸟如人立，长鲸跋浪来。",
                "官山还府海，人力信雄哉！"
            ]
        },
        {
            "title": "香港感怀十首",
            "content": [
                "沸地笙歌海，排山酒肉林。",
                "连环屯万室，尺土过千金。",
                "民气多羶行，夷言学鸟音。",
                "黄标千万积，翻讶屋沉沉。"
            ]
        },
        {
            "title": "和钟西耘庶常德祥律门感怀诗",
            "content": [
                "电掣重轮走水车，风行千里献比闾。",
                "移山未要嗤愚叟，捧土真能塞孟诸。",
                "黑齿雕题征鬼箓，赤文绿字诩天书。",
                "寻常弓矢疑堪用，闻道潮人驱鳄鱼。"
            ]
        },
        {
            "title": "和钟西耘庶常德祥律门感怀诗",
            "content": [
                "执梃降王走传车，先擒月爱后东闾。",
                "难言赤狄初何种，终痛庭坚祀忽诸。",
                "两帝东西争战国，九州大小混方书。",
                "喁喁鹣鲽来无路，久已纵横海大鱼。"
            ]
        },
        {
            "title": "羊城感赋六首",
            "content": [
                "战台祠庙岿然存，双阙嵯峨耸虎门。",
                "谁似伏波饶将略？犹闻蹈海报君恩。",
                "要荒又议珠崖弃，霸业弥思纛屋尊。",
                "最是凋零苏武节，无人海外赋《招魂》！"
            ]
        },
        {
            "title": "香港感怀十首",
            "content": [
                "岂欲珠崖弃，其如城下盟。",
                "帆樯通万国，壁垒遏三城。",
                "虎穴人雄据，鸿沟界末明。",
                "传闻哀痛诏，犹洒泪纵横。"
            ]
        },
        {
            "title": "香港感怀十首",
            "content": [
                "弹指楼台现，飞来何处峰？",
                "为谁刘黎藋，遍地出芜蓉。",
                "方丈三神地，诸侯百里封。",
                "居然成重镇，高垒矗狼烽。"
            ]
        },
        {
            "title": "香港感怀十首",
            "content": [
                "遣使初求地，高皇全盛时。",
                "六州谁铸错？一恸失燕脂。",
                "凿空蚕丛辟，嘘云蜃气奇。",
                "山头风猎猎，犹自误龙旗。"
            ]
        },
        {
            "title": "羊城感赋六首",
            "content": [
                "际海边疆万里开，臣佗大长信奇才。",
                "平蛮看竖擎天柱，朝汉同登浴日台。",
                "南极星辰原北拱，东流海水竞西回。",
                "喁喁鹣鲽波涛阻，独有联翩天马来。"
            ]
        },
        {
            "title": "香港感怀十首",
            "content": [
                "流水游龙外，平波又画桡。",
                "佛犹夸国乐，奴亦挟天骄。",
                "御气毬千尺，驰风马百骁。",
                "街弹巡赤棒，独少市声嚣。"
            ]
        },
        {
            "title": "和钟西耘庶常德祥律门感怀诗",
            "content": [
                "六月中兴赋《出车》，金陵王气复充闾。",
                "华夷共主皆思服，尧舜如天尚病诸。",
                "荡寇重编归汉里，和戎难下绝秦书。",
                "只应文物开王会，珥笔曾夸太史鱼。"
            ]
        },
        {
            "title": "羊城感赋六首",
            "content": [
                "木棉花落絮飞初，歌舞冈前夜雨余。",
                "阁道鸾声都寂寞，市搂蜃气亦空虚。",
                "骑羊漫诩仙人鹤，驱鳄难除海大鱼。",
                "独有十三行外柳，重重深护画搂居。"
            ]
        },
        {
            "title": "夜饮",
            "content": [
                "长风吹月过江来，照我华堂在手杯。",
                "莫管阴晴圆缺事，尽欢三万六千回。"
            ]
        },
        {
            "title": "夜起",
            "content": [
                "千声檐铁百淋铃，雨横风狂暂一停。",
                "正望鸡鸣天下白，又惊鹅击海东青。",
                "沉阴噎噎何多日，残月晖晖尚几星。",
                "斗室苍茫吾独立，万家酣睡几人醒？"
            ]
        },
        {
            "title": "纪事",
            "content": [
                "众人耳目外，重以甘言诱；浓绿茁芽茶，浅碧酿花酒。",
                "斜纹黑普罗，杂俎红毡竓，琐屑到钗钏，取足供媚妇。",
                "上谒士雕龙，下访市屠狗；墨床与侏张，相见辄握手。",
                "指此区区物，是某托转授；怀上花名册，出请纪谁某。",
                "“知君有姻族，知君有甥舅，赖君提挈力，吾党定举首。",
                "”丁宁复丁宁：“幸勿杂然否。",
                "”"
            ]
        },
        {
            "title": "海行杂感",
            "content": [
                "星星世界遍诸天，不计三千与大千。",
                "倘亦乘槎中有客，回头望我地球圆。"
            ]
        },
        {
            "title": "杂感",
            "content": [
                "大块凿混沌，浑浑旋大圜；隶首不能算，知有几万年。",
                "羲轩造书契，今始岁五千；以我视后人，若居三代先。",
                "俗儒好尊古，日日故纸研；六经字所无，不敢入诗篇。",
                "古人弃糟粕，见之口流涎；沿习甘剽盗，妄造丛罪愆。",
                "黄土同抟人，今古何愚贤；即今忽已古，断自何代前？明窗敞流离，高炉蒸香烟；左陈端溪砚，右列薛涛笺；我手写我口，古岂能拘牵！即今流俗语，我若登简编；五千年后人，惊为古斓斑。"
            ]
        },
        {
            "title": "题梁任父同年",
            "content": [
                "寸寸山河寸寸金，瓜离分裂力谁任。",
                "杜鹃再拜忧天泪，精卫无穷填海心。"
            ]
        }
    ]
}