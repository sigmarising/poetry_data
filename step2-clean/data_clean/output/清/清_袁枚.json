{
    "dynasty": "清",
    "author": "袁枚",
    "intro": "（1716-1798），字子才，号简斋，浙江杭州人。乾隆元年丙辰（1736）荐举博学鸿词，四年已未（1739）进士，官江宁知县。辞官后侨居江宁，筑园林于小仓山，号随园。论诗主抒写性情，创性灵说。有《小仓山房集》、《随园诗话》。",
    "items": [
        {
            "title": "偶作五绝句",
            "content": [
                "偶寻半开梅，闲倚一竿竹。",
                "儿童不知春，问草何故绿。"
            ]
        },
        {
            "title": "赤壁",
            "content": [
                "一面东风百万军，当年此处定三分。",
                "汉家火德终烧贼，池上蛟龙竟得云。",
                "江水自流秋渺渺，渔灯犹照获纷纷。",
                "我来不共吹箫客，乌鹊寒声静夜闻。"
            ]
        },
        {
            "title": "遣兴杂诗",
            "content": [
                "小步闲拖六尺藤，空山来往健如僧。",
                "栽花忙处儿呼饭，夜读深时妾屏灯。"
            ]
        },
        {
            "title": "明皇与贵妃",
            "content": [
                "到底君王负旧盟，江山情重美人轻。",
                "玉环领略夫妻味，从此人间不再生。"
            ]
        },
        {
            "title": "消夏诗",
            "content": [
                "不着衣冠近半年，水云深处抱花眠。",
                "平生自想无官乐，第一骄人六月天。"
            ]
        },
        {
            "title": "山中绝句",
            "content": [
                "镇日山腰斸白云，载量烟草活纷纷。",
                "春衫不用金炉热，自向百花香里熏。"
            ]
        },
        {
            "title": "伤心",
            "content": [
                "伤心六十三除夕，都在慈亲膝下过。",
                "今日慈亲成永诀，又逢除夕恨如何？素琴将鼓光阴速，椒酒虚供涕泪多。",
                "只觉当初欢侍日，千金一刻总蹉跎！"
            ]
        },
        {
            "title": "大树",
            "content": [
                "繁枝高拂九霄霜，荫屋常生夏日凉。",
                "叶落每横千亩田，花开曾作六朝香。",
                "不逢大匠材难用，肯住深山寿更长。",
                "奇树有人问名字，为言南国老甘棠。"
            ]
        },
        {
            "title": "春晴",
            "content": [
                "今岁天公大有情，一冬无雪又春晴。",
                "红梅但觉飞香久，绿草何曾借雨生。",
                "双燕翅如迎晓日，百花心更望清明。",
                "风光如此须行乐，莫管头颅白几茎。"
            ]
        },
        {
            "title": "谒岳王墓",
            "content": [
                "江山也要伟人扶，神化丹青即画图。",
                "赖有岳于双少保，人间才觉重西湖。"
            ]
        },
        {
            "title": "寄聪娘",
            "content": [
                "一枝花对足风流， 何事人间万户侯。",
                "生把黄金买别离， 是侬薄幸是侬愁。",
                "",
                ""
            ]
        },
        {
            "title": "范希文",
            "content": [
                "黄阁风裁第一清，宋朝名相半书生。 ",
                "西边经略成何事，尚劝横渠莫论兵。"
            ]
        },
        {
            "title": "寒夜",
            "content": [
                "寒夜读书忘却眠，锦衾香尽炉无烟。",
                "美人含怒夺灯去，问郎知是几更天！"
            ]
        },
        {
            "title": "品画",
            "content": [
                "品画先神韵，论诗重性情。",
                "蛟龙生气尽，不若鼠横行。"
            ]
        },
        {
            "title": "古意",
            "content": [
                "妾自梦香闺， 忘郎在远道。",
                "不惯别离情， 回身向空抱。"
            ]
        },
        {
            "title": "过柴桑乱峰中，蹑梯而上观陶公醉石",
            "content": [
                "先生容易醉，偶尔石上眠。",
                "谁知一拳石，艳传千百年。",
                "金床玉几世恒有，眠者一过人知否？不如此石占桑，胜立穹碑万丈长。"
            ]
        },
        {
            "title": "苔",
            "content": [
                "白日不到处，青春恰自来。",
                "苔花如米小，亦学牡丹开。"
            ]
        },
        {
            "title": "独秀峰",
            "content": [
                "来龙去脉绝无有，突然一峰插南斗。",
                "桂林山水奇八九，独秀峰尤冠其首。",
                "三百六级登其巅，一城烟水来眼前。",
                "青山尚且直如弦，人生孤立何伤焉？"
            ]
        },
        {
            "title": "桐江作",
            "content": [
                "久别天台路已迷，眼前尚觉白云低。",
                "诗人用笔求逋峭，何不看山到浙西？"
            ]
        },
        {
            "title": "桐江作",
            "content": [
                "桐江春水绿如油，两岸青山送客舟。",
                "明秀渐多奇险少，分明山色近杭州。"
            ]
        },
        {
            "title": "到石梁观瀑布",
            "content": [
                "天风肃肃衣裳飘，人声渐小滩声骄。",
                "知是天台古石桥。",
                "一龙独跨山之凹，高耸脊背横伸腰，其下嵌空走怒涛。",
                "涛水来从华顶遥，分为左右瀑两条，到此收束群流交。",
                "五叠六叠势益高，一落千丈声怒号。",
                "如旗如布如狂蛟，非雷非电非笙匏。",
                "银河飞落青松梢，素车白马云中跑。",
                "势急欲下石阻挠，回澜怒立猛欲跳。",
                "逢逢布鼓雷门敲，水犀军向皋兰鏖，三千组练挥银刀，四川崖壁齐动摇。",
                "伟哉铜殿造前朝，五百罗汉如相招。",
                "我本钱塘儿弄潮，到此使人意也消，心花怒开神理超。",
                "高枕龙背持其尻，上视下视行周遭；其奈冷泠雨溅袍，天风吹人立不牢。",
                "北宫虽勇目已逃，恍如子在齐闻韶。",
                "不图为乐如斯妙，得坐一刻胜千朝。",
                "安得将身化巨鳌，看他万古长滔滔！"
            ]
        },
        {
            "title": "箴作诗者",
            "content": [
                "倚马休夸速藻佳，相如终竟压邹枚。",
                "物须见少方为贵，诗到能迟转是才。",
                "清角声高非易奏，优昙花好不轻开。",
                "须知极乐神仙境，修炼多从苦处来。"
            ]
        },
        {
            "title": "咏史",
            "content": [
                "东汉耻机权，君子多硁硁。",
                "悲哉陈与窦，谋疎功不成。",
                "其时凉州反，有人颁孝经；意欲口打贼，贼闻笑不胜。",
                "虽无补国家，尚未远人情。",
                "一变至南宋，佛行而儒名。",
                "希哲学主静，人死不闻声。",
                "魏公败符离，自夸心学精，杀人三十万，於心不曾惊。",
                "似此称理学，何处托生灵。",
                "呜呼孔与孟，九泉涕沾缨。"
            ]
        },
        {
            "title": "绝命词",
            "content": [
                "赋性生来本野流，手提竹杖过通州。",
                "饭篮向晓迎残月，歌板临风唱晚秋。",
                "两脚踢翻尘世路，一肩担尽古今愁。",
                "如今不受嗟来食，村犬何须吠不休。"
            ]
        },
        {
            "title": "遣兴",
            "content": [
                "爱好由来落笔难，一诗千改心始安。",
                "阿婆还是初笄女，头未梳成不许看。"
            ]
        },
        {
            "title": "鸡",
            "content": [
                "养鸡纵鸡食，鸡肥乃烹之。",
                "主人计固佳，不可使鸡知。"
            ]
        },
        {
            "title": "由桂林朔漓江至兴安",
            "content": [
                "江到兴安水最清，青山簇簇水中生。",
                "分明看见青山顶，船在青山顶上行。"
            ]
        },
        {
            "title": "沙沟",
            "content": [
                "沙沟日影烟朦胧，",
                "隐隐黄河出树中。",
                "刚卷车帘还放下，",
                "太阳力薄不胜风。"
            ]
        },
        {
            "title": "马嵬",
            "content": [
                "莫唱当年《长恨歌》，人间亦自有银河。",
                "石壕村里夫妻别，泪比长生殿上多！",
                ""
            ]
        },
        {
            "title": "论诗绝句",
            "content": [
                "不相菲薄不相师，",
                "公道持论我最知；",
                "一代正宗才力薄，",
                "望溪文集阮亭诗。"
            ]
        },
        {
            "title": "湖上杂诗",
            "content": [
                "葛岭花开二月天，",
                "游人来往说神仙。",
                "老夫心与游人异，",
                "不羡神仙羡少年。"
            ]
        },
        {
            "title": "听诗叟",
            "content": [
                "底事听诗听不清，此翁耳壳欠分明。",
                "拟携谢朓惊人句，来向青天颂数声。"
            ]
        },
        {
            "title": "大龙湫之瀑",
            "content": [
                "龙湫之势高绝天，一线瀑走兜罗绵。",
                "五丈收上尚是水，十丈以下全以烟。",
                "况复百丈至千丈，水云烟雾难分焉。"
            ]
        },
        {
            "title": "十二月十五夜",
            "content": [
                "沉沉更鼓急，渐渐人声绝。",
                "吹灯窗更明，月照一天雪。"
            ]
        }
    ]
}