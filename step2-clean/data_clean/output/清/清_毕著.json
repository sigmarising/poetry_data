{
    "dynasty": "清",
    "author": "毕著",
    "intro": "字韬文，江南歙县人。她的父亲守蓟丘剿匪时战死，尸体也被抢走了，大家都说要搬救兵报仇，但是毕著说搬救兵太慢，她连夜率兵去偷袭匪窝，匪首正在饮酒，被她一刀割了脑袋，报了仇。此奇女子也。",
    "items": [
        {
            "title": "村居",
            "content": [
                "席门闲傍水之涯，夫婿安贫不作家。",
                "明日断炊何暇问，且携鸦嘴种梅花。"
            ]
        },
        {
            "title": "纪事",
            "content": [
                "吾父矢报国，战死于蓟丘。",
                "父马为贼乘，父尸为贼收。 ",
                "父仇不能报，有愧秦女休。",
                "乘贼不及防，夜进千貔貅。",
                "杀贼血漉漉，手握仇人头。",
                "贼众自相杀，尸横满坑沟。",
                "父体舆梓归，薄葬荒山陬。",
                "相期智勇士，概焉赋同仇。",
                "蛾贼一扫清，国家固金瓯。"
            ]
        }
    ]
}