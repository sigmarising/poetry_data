{
    "dynasty": "清",
    "author": "纳兰性德",
    "intro": "纳兰性德（1655-1685），本名成德，为避太子讳改性德，字容若，号楞伽山人。满洲正黄旗人，康熙十五年进士，授乾清门侍卫。他是清大学士明珠的公子，文学成就以词为最。共存词三百四十二首，尤以小令见长，时人誉为“清代第一词人”。著有《通志堂集》、《饮水词》等。",
    "items": [
        {
            "title": "浣溪沙  红桥怀古，和王阮亭韵",
            "content": [
                "无恙年年汴水流。一声水调短亭秋。旧时明月照扬州。",
                "曾是长隄牵锦缆，绿杨清瘦至今愁。玉钩斜路近迷楼。"
            ]
        },
        {
            "title": "金缕曲  姜西溟言别，赋此赠之",
            "content": [
                "谁复留君住？叹人生、几翻离合，便成迟暮。最忆西窗同翦烛，却话家山夜雨。不道只、暂时相聚。衮衮长江萧萧木，送遥天、白雁哀鸣去。黄叶下，秋如许。",
                "曰归因甚添愁绪。料强似、冷烟寒月，栖迟梵宇。一事伤心君落魄，两鬓飘萧未遇。有解忆、长安儿女。裘敝入门空太息，信古来、才命真相负。身世恨，共谁语。"
            ]
        },
        {
            "title": "金人捧露盘  净业寺观莲，有怀荪友",
            "content": [
                "藕风轻，莲露冷，断虹收，正红窗、初上帘钩。田田翠盖，趁斜阳鱼浪香浮。此时画阁垂杨岸，睡起梳头。",
                "旧游踪，招提路，重到处，满离忧。想芙蓉湖上悠悠。红衣狼藉，卧看桃叶送兰舟。午风吹断江南梦，梦里菱讴。"
            ]
        },
        {
            "title": "木兰花令  拟古决绝词",
            "content": [
                "人生若只如初见，何事秋风悲画扇？等闲变却故人心，却道故人心易变。",
                "骊山语罢清宵半，泪雨零铃终不怨。何如薄倖锦衣郎，比翼连枝当日愿。"
            ]
        },
        {
            "title": "于中好  七月初四夜风雨，其明日是亡妇生辰",
            "content": [
                "尘满疏帘素带飘，真成暗度可怜宵。几回偷拭青衫泪，忽傍犀奁见翠翘。",
                "惟有恨，转无聊。五更依旧落花朝。衰杨叶尽丝难尽，冷雨凄风打画桥。"
            ]
        },
        {
            "title": "南乡子    为忘妇题照",
            "content": [
                "泪咽更无声",
                "止向从前悔薄情",
                "凭仗丹青重省识",
                "盈盈",
                "一片伤心画不成",
                "",
                "别语忒分明",
                "午夜鹣鹣梦早醒",
                "卿自早醒侬自梦",
                "更更",
                "泣尽风前夜雨铃"
            ]
        },
        {
            "title": "南乡子  为亡妇题照",
            "content": [
                "泪咽却无声。",
                "只向从前悔薄情，",
                "凭仗丹青重省识。",
                "盈盈。一片伤心画不成。",
                "",
                "别语忒分明。",
                "午夜鹣鹣梦早醒。",
                "卿自早醒侬自梦，",
                "更更。泣尽风檐夜雨铃。"
            ]
        },
        {
            "title": "木兰词",
            "content": [
                "人生若只如初见",
                "何事秋风悲画扇",
                "等闲变却故人心",
                "却道故人心易变",
                "",
                "骊山语罢清宵半",
                "泪雨零铃终不怨",
                "何如薄幸锦衣郎",
                "比翼连枝当日愿"
            ]
        },
        {
            "title": "高楼望月",
            "content": [
                "戚戚复戚戚，高楼月如雪。",
                "二八正婵娟，月明翡翠钿。",
                "由来工织锦，生小倚朱弦。",
                "朱弦岂解愁，素手似云浮。",
                "一声落天上，闻者皆泪流。",
                "别郎已经年，望郎出楼前。",
                "青天如海水，碧月如珠圆。",
                "月圆以复缺，不见长安客。",
                "古道白于霜，沙灭行人迹。",
                "月出光在天，月高光在地。",
                "何当同心人，两两不相弃。"
            ]
        },
        {
            "title": "江行",
            "content": [
                "木落江已空，清辉澹鸥鹭。",
                "不见系缆石，寒潮没瓜步。",
                "帆移清枫林，人归白沙渡。",
                "似有山猿啼，窈然潇湘暮。"
            ]
        },
        {
            "title": "梅花落",
            "content": [
                "春色凤城来，寒梅逼岁开。",
                "条风初入树，缥雪渐侵苔。",
                "粉逐莺衣散，香黏蝶翅回。",
                "陇头人未返，急管莫频催"
            ]
        },
        {
            "title": "拟古",
            "content": [
                "朔风吹古柳，时序忽代续。",
                "庭草萎已尽，顾视白日速。",
                "吾本落拓人，无为自拘束。",
                "倜傥寄天地，樊笼非所欲。",
                "嗟载华亭鹤，荣名反以辱。",
                "有客叹二毛，操觚序金谷。",
                "酒空人尽去，聚散何局促。",
                "揽衣起长歌，明月皎如玉。"
            ]
        },
        {
            "title": "拟古",
            "content": [
                "高云媚春日，坐觉鱼鸟亲。",
                "可怜暮春候，病中别故人。",
                "莺啼花乱落，风吹成锦茵。",
                "君去一何速，到家垂柳新。",
                "芙蓉湖上月，照君垂长纶。"
            ]
        },
        {
            "title": "拟古",
            "content": [
                "美人临残月，无言若有思。",
                "含颦但斜睇，吁嗟怜者谁。",
                "予本多情人，寸心聊自持。",
                "浩歌幽兰曲，援琴终不怡。",
                "私恨托远梦，初日照帘帏。"
            ]
        },
        {
            "title": "曹子建七哀",
            "content": [
                "东园桃李姿，是妾嫁君时。",
                "燕婉为夫妇，相爱不相离。",
                "良人忽远征，妾独守空帏。",
                "忧来恒自叹，冀死魂追随。",
                "又念妾死时，谁制万里衣？",
                "幸有双鲤鱼，拟为寄君辞。",
                "终日不成章，含泪自封题。",
                "君若得鲤鱼，剖鱼开素书。",
                "但看行中字，一一与泪俱。"
            ]
        },
        {
            "title": "折杨柳",
            "content": [
                "陌上谁攀折，闺中思复侵。",
                "眼凝清露重，眉敛翠烟深。",
                "羌笛临风曲，悲笳出塞音。",
                "纵垂千万缕，那系别离心。"
            ]
        },
        {
            "title": "拟古",
            "content": [
                "予生未三十，忧愁居其半。",
                "心事如落花，春风吹已断。",
                "行当适远道，作记殊汗漫。",
                "寒食青草多，薄暮烟冥冥。",
                "山桃一夜红，茵箔随飘零。",
                "愿餐玉红草，一醉不复醒。"
            ]
        },
        {
            "title": "芳树",
            "content": [
                "连理无分影，同心岂独芳？",
                "傍檐巢翡翠，临水宿鸳鸯。",
                "叶叶含春思，枝枝向画廊。",
                "君情若比树，妾意复何伤？",
                "陌上谁攀折，闺中思复侵。",
                "眼凝清露重，眉敛翠烟深。",
                "羌笛临风曲，悲笳出塞音。",
                "纵垂千万缕，那系别离心。"
            ]
        },
        {
            "title": "茅斋",
            "content": [
                "闲亭照白日，一室罗古今。",
                "偶焉此栖迟，抱膝悠然吟。",
                "吟罢有余适，散瞩复披襟。",
                "时开玉怀卷，或弹珠柱琴。",
                "檐树吐新花，枝头语珍禽。",
                "花发饶冶色，禽鸣多姣音。",
                "色冶眩春目，音姣伤春心。",
                "夕阳下虞渊，寂莫还空林。",
                "清光复相照，片月西山岭。",
                "东园桃李姿，是妾嫁君时。",
                "燕婉为夫妇，相爱不相离。",
                "良人忽远征，妾独守空帏。",
                "忧来恒自叹，冀死魂追随。",
                "又念妾死时，谁制万里衣？",
                "幸有双鲤鱼，拟为寄君辞。",
                "终日不成章，含泪自封题。",
                "君若得鲤鱼，剖鱼开素书。",
                "但看行中字，一一与泪俱。"
            ]
        },
        {
            "title": "班婕妤怨歌",
            "content": [
                "团团望舒月，皓皓冰蚕绢。",
                "欲却炎天暑，比月裁成扇。",
                "望舒圆易缺，金风换炎节。",
                "风凉秋气寒，匣扇复谁看。",
                "扇弃何足道，感妾伤怀抱。",
                "对月泪如丝，君恩异旧时。"
            ]
        },
        {
            "title": "柳条边",
            "content": [
                "是处垣篱防绝塞，角端西来画疆界。",
                "汉使今行虎落中，秦城合筑龙荒外。",
                "龙荒虎落两依然，护得当时饮马泉。",
                "若使春风知别苦，不应吹到柳条边。"
            ]
        },
        {
            "title": "盛京",
            "content": [
                "拔地蛟龙宅，当关虎豹城。",
                "山连长白秀，江入混同清。",
                "庙社灵风肃，豪强右族更。",
                "明明开创业，休拟作陪京。"
            ]
        },
        {
            "title": "兴京陪祭福陵",
            "content": [
                "龙盘凤翥气佳哉，东指斋宫玉辇来。",
                "影入松楸仙仗远，香升俎豆晓云开。",
                "盛仪备处千官肃，神贶乘时万马回。",
                "豹尾叨陪须献颂，小臣惭愧展微才。"
            ]
        },
        {
            "title": "山海关",
            "content": [
                "雄关阻塞戴灵鳌，控制卢龙胜百牢。",
                "山界万重横翠黛，海当三面涌银涛。",
                "哀笳带月传声切，早雁迎秋度影高。",
                "旧是六师开险处，待陪巡幸扈星旌。"
            ]
        },
        {
            "title": "拟冬日景忠山应制",
            "content": [
                "岧峣铁凤锁琳宫，亲侍銮舆度碧空。",
                "圣主岂因崇象教，宸游直自接鸿蒙。",
                "远山雪有一峰白，别浦枫余几树红。",
                "天意不教常肃杀，伫看宇宙遍春风。"
            ]
        },
        {
            "title": "中元前一夕枕上偶成",
            "content": [
                "酒醒池塘耿不眠，帐纹漠漠隔轻烟。",
                "溪风到竹初疑雨，秋月如弓渐满弦。",
                "残梦远经吹角戍，明河长亘 衣天。",
                "哀蛩饯晓浑多事，也似严更古驿边。"
            ]
        },
        {
            "title": "密云",
            "content": [
                "白檀山下水声秋，地踞潮河最上流。",
                "日暮行人寻堠馆，凉砧一片古檀州。"
            ]
        },
        {
            "title": "古北口",
            "content": [
                "乱山入戟拥孤城，一线人争鸟道行。",
                "地险东西分障塞，云开南北望神京。",
                "新图已入三关志，往事休论十路兵。",
                "都护近来长不调，年年烽火报生平。"
            ]
        },
        {
            "title": "雄县观鱼",
            "content": [
                "渔师临广泽，侍从俯清澜。",
                "瑞入王舟好，仁知圣网宽。",
                "拨鳞飞白雪，行鲙缕金盘。",
                "在藻同周宴，时容万姓看。"
            ]
        },
        {
            "title": "扈跸霸州",
            "content": [
                "霸山重镇奠神京，鸾辂春游淑景明。",
                "万呱银涛冲古岸，四围玉甃护严城。",
                "花乘暖日迎来骑，柳带新膏绾去旌。",
                "八寨雄图今更固，行随赏乐胜蓬瀛。"
            ]
        },
        {
            "title": "扈驾马兰峪赐观温泉恭纪十韵",
            "content": [
                "御天来凤辇，浴日启龙池。",
                "野迥纡皇览，春浓值圣时。",
                "落花萦彩仗，初柳拂朱旗。",
                "行漏三辰拥，停銮万象随。",
                "瑞征泉是醴，喜溢沼生芝。",
                "特许观灵液，相将涉禁墀。"
            ]
        },
        {
            "title": "汤泉应制",
            "content": [
                "身向咸池榜末光，三危露暖不成霜。",
                "金铺照日初涵影，玉求生烟别作香。",
                "地接蓬莱通御气，波翻豆蔻散朝凉。",
                "微臣幸属赓歌日，愿借如川献寿觞。"
            ]
        },
        {
            "title": "汤泉应制",
            "content": [
                "鱼鳞雁齿镜中开，溅沫为霖遍九垓。",
                "不用劫灰求仿佛，便从天汉象昭回。",
                "桑坛法驾乘春转，鹤禁仙镳问寝来。",
                "遥祝海隅同帝泽，年年长听属车雷。"
            ]
        },
        {
            "title": "汤泉应制",
            "content": [
                "六龙初驻浴蓝天，碧瓦朱旗共一川。",
                "润逼仙桃红自舞，醉酣人柳绿犹眠。",
                "吹成暖律回燕谷，散作薰风入舜弦。",
                "最是垂衣深圣德，不须词笔颂甘泉。"
            ]
        },
        {
            "title": "汤泉应制",
            "content": [
                "清时礼乐萃朝端，次第郊原引玉銮。",
                "河岳千年归带砾，寝园三月拜衣冠。",
                "便从畿甸亲民隐，更启神泉示从官。",
                "非独炎灵钟坎德，恩波深处不知寒。"
            ]
        },
        {
            "title": "南海子",
            "content": [
                "红桥夹岸柳平分，雉兔年年不掩群。",
                "飞放何须烦海户，郊南新置羽林军。"
            ]
        },
        {
            "title": "南海子",
            "content": [
                "分弓列戟四门开，游豫长陪万乘来。",
                "七十二桥天汉上，彩虹飞下晾鹰台。"
            ]
        },
        {
            "title": "南海子",
            "content": [
                "相风微动九门开，南陌离宫万柳栽。",
                "草色横粘下马泊，水光平占晾鹰台。",
                "锦鞯欲射波间去，玉辇疑从岛上回。",
                "自是软红惊十丈，天教到此洗尘埃。"
            ]
        },
        {
            "title": "玉泉",
            "content": [
                "芙蓉殿俯御河寒，残月西风并马看。",
                "十里松杉清绝处，不知晓雪在西山。"
            ]
        },
        {
            "title": "玉泉十二韵",
            "content": [
                "地涌西山脉，名标禁御泉。",
                "百层飞作雨，万顷汇成渊。",
                "润下终归海，源高却自天。",
                "萦烟来树杪，带雪落云边。",
                "隐见瑶光曳，琤苁佩响传。",
                "红栋桥宛转，乌榜棹洄沿。",
                "星汉随湾泻，楼台倒影鲜。",
                "蛟龙蟠翠岛，雁鹜起琼田。",
                "镜面晶荧合，珠痕荡漾圆。",
                "翠流初放荇，娇拥半开莲。",
                "睿赏悬孤鉴，馀波溢九璇。",
                "那居真有庆，鱼藻在诗篇。"
            ]
        },
        {
            "title": "扈驾西山",
            "content": [
                "凤翥龙蟠势作环，浮青不断太行山。",
                "九重殿阁葱茏里，一气风云吐纳间。",
                "熊虎自当驰道伏，蛟螭长棒御书闲。",
                "黄图此日论形胜，惭愧频叨侍从班。"
            ]
        },
        {
            "title": "净业寺",
            "content": [
                "红楼高耸碧池深，荷芰生凉豁远襟。",
                "湖色静涵孤刹影，花香暗入定僧心。",
                "经翻佛藏研朱荚，地赐朝家布紫金。",
                "下马长堤一吟望，梵钟杂送海潮音。"
            ]
        },
        {
            "title": "蕉园",
            "content": [
                "见说斋坦闭，前朝大乙祠。",
                "莺边花树树，燕外柳丝丝。",
                "宫御人稀少，词臣例许窥。",
                "今朝陪豹尾，新长万年枝。"
            ]
        },
        {
            "title": "景山",
            "content": [
                "雪里瑶华岛，云端白玉京。",
                "削成千仞势，高出九重城。",
                "绣陌回环绕，红楼宛转迎。",
                "近天多雨露，草木每先荣。"
            ]
        },
        {
            "title": "入直西苑",
            "content": [
                "望里蓬瀛近，行来阆苑齐。",
                "晴霞开碧沼，落月隐金堤。",
                "叶密莺先觉，花繁径不迷。",
                "笙歌回辇处，长在凤城西。"
            ]
        },
        {
            "title": "临江仙",
            "content": [
                "丝雨如尘云著水，嫣香碎拾吴宫。百花冷暖避东风，酷怜娇易散，燕子学偎红。",
                "人说病宜随月减，恹恹却与春同。可能留蝶抱花丛，不成双梦影，翻笑杏梁空。"
            ]
        },
        {
            "title": "赤枣子",
            "content": [
                "风淅淅，雨织织。难怪春愁细细添。记不分明疑是梦，梦来还隔一重帘。"
            ]
        },
        {
            "title": "明月棹孤舟  海淀",
            "content": [
                "一片亭亭空凝伫。趁西风霓裳偏舞。白鸟惊飞，菰蒲叶乱，断续浣纱人语。",
                "丹碧驳残秋夜雨。风吹去采菱越女。辘轳声断，昏鸦欲起，多少博山情绪。"
            ]
        },
        {
            "title": "水调歌头  题西山秋爽图",
            "content": [
                "空山梵呗静，水月影俱沈。悠然一境人外，都不许尘侵。岁晚忆曾游处，犹记半竿斜照，一抹映疏林。绝顶茅庵里，老衲正孤吟。",
                "云中锡，溪头钓，涧边琴。此生著岁两屐，谁识卧游心。准拟乘风归去，错向槐安回首，何日得投簪。布袜青鞋约，但向画图寻。"
            ]
        },
        {
            "title": "于中好",
            "content": [
                "小构园林寂不哗，疏篱曲径仿山家。昼长吟罢风流子，忽听楸枰响碧纱。",
                "添竹石，伴烟霞。拟凭尊酒慰年华。休嗟髀里今生肉，努力春来自种花。"
            ]
        },
        {
            "title": "于中好",
            "content": [
                "独背残阳上小楼，谁家玉笛韵偏幽。一行白雁遥天暮，几点黄花满地秋。",
                "惊节序，叹沉浮，秾华如梦水东流。人间所事堪惆怅，莫向横塘问旧游。"
            ]
        },
        {
            "title": "菩萨蛮",
            "content": [
                "晓寒瘦著西南月，丁丁漏箭余香咽。春已十分宜，东风无是非。",
                "蜀魂羞顾影，玉照斜红冷。谁唱《后庭花》，新年忆旧家。"
            ]
        },
        {
            "title": "琵琶仙  中秋",
            "content": [
                "碧海年年，试问取、冰轮为谁圆缺？吹到一片秋香，清辉了如雪。愁中看好天良夜，知道尽成悲咽。只影而今，那堪重对，旧时明月。",
                "花径里、戏捉迷藏，曾惹下萧萧井梧叶。记否轻纨小扇，又几番凉热。只落得、填膺百感，总茫茫、不关离别。一任紫玉无情，夜寒吹裂。"
            ]
        },
        {
            "title": "清平乐",
            "content": [
                "将愁不去，秋色行难住。六曲屏山深院宇，日日风风雨雨。",
                "雨晴篱菊初香，人言此日重阳。回首凉云暮叶，黄昏无限思量。"
            ]
        },
        {
            "title": "风流子  秋郊射猎",
            "content": [
                "平原草枯矣，重阳后，黄叶树骚骚。记玉勒青丝，落花时节，曾逢拾翠，忽听吹箫。今来是、烧痕残碧尽，霜影乱红凋。秋水映空，寒烟如织，皂雕飞处，天惨云高。",
                "人生须行乐，君知否。容易两鬓萧萧。自与东君作别，刬地无聊。算功名何许，此身博得，短衣射虎，沽酒西郊。便向夕阳影里，倚马挥毫。"
            ]
        },
        {
            "title": "浣溪沙",
            "content": [
                "伏雨朝寒悉不胜，那能还傍杏花行。去年高摘斗轻盈。",
                "漫惹炉烟双袖紫，空将酒晕一衫青。人间何处问多情。"
            ]
        },
        {
            "title": "浣溪沙",
            "content": [
                "残雪凝辉冷画屏。落梅横笛已三更，更无人处月胧明。",
                "我是人间惆怅客，知君何事泪纵横。断肠声里忆平生。"
            ]
        },
        {
            "title": "天仙子  渌水亭秋夜",
            "content": [
                "水浴凉蟾风入袂，鱼鳞触损金波碎。好天良夜酒盈樽，心自醉，愁难睡，西南月落城乌起。"
            ]
        },
        {
            "title": "点绛唇",
            "content": [
                "一种蛾眉，下弦不似初弦好。庚郎未老，何事伤心早？",
                "素壁斜辉，竹影横窗扫。空房悄，乌啼欲晓，又下西楼了。"
            ]
        },
        {
            "title": "采桑子",
            "content": [
                "那能寂寞芳菲节，欲话生平。夜已三更。一阕悲歌泪暗零。",
                "须知秋叶春花促，点鬓星星。遇酒须倾，莫问千秋万岁名。"
            ]
        },
        {
            "title": "于中好  咏史",
            "content": [
                "马上吟成促渡江，分明闲气属闺房。生憎久闭金铺暗，花冷回心玉一床。",
                "添哽咽，足凄凉。谁教生得满身香。只今西海年年月，犹为萧家照断肠。"
            ]
        },
        {
            "title": "虞美人",
            "content": [
                "残灯风灭炉烟冷，相伴唯孤影。判叫狼藉醉清樽，为问世间醒眼是何人。",
                "难逢易散花间酒，饮罢空搔首。闲愁总付醉来眠，只恐醒时依旧到樽前。"
            ]
        },
        {
            "title": "朝中措",
            "content": [
                "蜀弦秦柱不关情，尽日掩云屏。已惜轻翎退粉，更嫌弱絮为萍。",
                "东风多事，余寒吹散，烘暖微酲。看尽一帘红雨，为谁亲系花铃？"
            ]
        },
        {
            "title": "浣溪沙  红",
            "content": [
                "无恙年年汴水流。一声水调短亭秋。旧时明月照扬州。",
                "曾是长隄牵锦缆，绿杨清瘦至今愁。玉钩斜路近迷楼。"
            ]
        },
        {
            "title": "浣溪沙  姜女庙",
            "content": [
                "海色残阳影断霓，寒涛日夜女郎祠。翠钿尘网上蛛丝。",
                "澄海楼高空极目，望夫石在且留题。六王如梦祖龙非。"
            ]
        },
        {
            "title": "望江南  咏弦月",
            "content": [
                "初八月，半镜上青霄。斜倚画阑娇不语，暗移梅影过红桥，裙带北风飘。"
            ]
        },
        {
            "title": "减字木兰花  新月",
            "content": [
                "晚妆欲罢，更把纤眉临镜画。准待分明，和雨和烟两不胜。",
                "莫教星替，守取团圆终必遂。此夜红楼，天上人间一样愁。"
            ]
        },
        {
            "title": "临江仙  孤雁",
            "content": [
                "霜冷离鸿惊失伴，有人同病相怜。拟凭尺素寄愁边，愁多书屡易，双泪落灯前。",
                "莫对月明思往事，也知消减年年。无端嘹唳一声传，西风吹只影，刚是早秋天。"
            ]
        },
        {
            "title": "眼儿媚  咏梅",
            "content": [
                "莫把琼花比澹妆，谁似白霓裳。别样清幽，自然标格，莫近东墙。",
                "冰肌玉骨天分付，兼付与凄凉。可怜遥夜，冷烟和月，疏影横窗。"
            ]
        },
        {
            "title": "渔父",
            "content": [
                "收却纶竿落照红，秋风宁为翦芙蓉。",
                "人淡淡，水濛濛，吹入芦花短笛中。"
            ]
        },
        {
            "title": "浣溪沙",
            "content": [
                "十里湖光载酒游，青帘低映白苹洲。西风听彻采菱讴。",
                "沙岸有时双袖拥，画船何处一竿收。归来无语晚妆楼。"
            ]
        },
        {
            "title": "踏莎行",
            "content": [
                "倚柳题笺，当花侧帽，赏心应比驱驰好。错教双鬓受东风，看吹绿影成丝早。",
                "金殿寒鸦，玉阶春草，就中冷暖和谁道？小楼明月镇长闲，人生何事缁尘老。"
            ]
        },
        {
            "title": "满庭芳",
            "content": [
                "堠雪翻鸦，河冰跃马，惊风吹度龙堆。阴燐夜泣，此景总堪悲。待向中宵起舞，无人处、那有村鸡。只应是，金笳暗拍，一样泪沾衣。",
                "须知今古事，棋枰胜负，翻覆如斯。叹纷纷蛮触，回首成非。剩得几行青史，斜阳下、断碣残碑。年华共，混同江水，流去几时回。"
            ]
        },
        {
            "title": "于中好",
            "content": [
                "雁贴寒云次第飞，向南犹自怨归迟。谁能瘦马关山道，又到西风扑鬓时。",
                "人杳杳，思依依，更无芳树有乌啼。凭将扫黛窗前月，持向今朝照别离。"
            ]
        },
        {
            "title": "于中好",
            "content": [
                "别绪如丝睡不成，那堪孤枕梦边城。因听紫塞三更雨，却忆红楼半夜灯。",
                "书郑重，恨分明，天将愁味酿多情。起来呵手封题处，偏到鸳鸯两字冰。"
            ]
        },
        {
            "title": "于中好",
            "content": [
                "谁道阴山行路难。风毛雨血万人欢。松梢露点沾鹰绁，芦叶溪深没马鞍。",
                "依树歇，映林看。黄羊高宴簇金盘。萧萧一夕霜风紧，却拥貂裘怨早寒。"
            ]
        },
        {
            "title": "清平乐  发汉儿村题壁",
            "content": [
                "参横月落，客绪从谁托。望里家山云漠漠，似有红楼一角。",
                "不如意事年年，消磨绝塞风烟。输与五陵公子，此时梦绕花前。"
            ]
        },
        {
            "title": "清平乐",
            "content": [
                "烟轻雨小，望里青难了。一缕断虹垂树杪，又是乱山残照。",
                "凭高目断征途，暮云千里平芜。日夜河流东下，锦书应托双鱼。"
            ]
        },
        {
            "title": "菩萨蛮",
            "content": [
                "黄云紫塞三千里，女墙西畔啼乌起。落日万山寒，萧萧猎马还。",
                "笳声听不得，入夜空城黑。秋梦不归家，残灯落碎花。"
            ]
        },
        {
            "title": "菩萨蛮",
            "content": [
                "榛荆满眼山城路，征鸿不为愁人住。何处是长安，湿云吹雨寒。",
                "丝丝心欲碎，应是悲秋泪。泪向客中多，归时又奈何。"
            ]
        },
        {
            "title": "点绛唇  黄花城早望",
            "content": [
                "五夜光寒，照来积雪平于栈。西风何限，自起披衣看。",
                "对此茫茫，不觉成长叹。何时旦，晓星欲散，飞起平沙雁。"
            ]
        },
        {
            "title": "南楼令  塞外重九",
            "content": [
                "古木向人秋，惊蓬掠鬓稠。是重阳、何处堪愁。记得当年惆怅事，正风雨，下南楼。",
                "断梦几能留，香魂一哭休。怪凉蝉、空满衾裯。霜落乌啼浑不睡，偏想出，旧风流。"
            ]
        },
        {
            "title": "采桑子  九日",
            "content": [
                "深秋绝塞谁相忆，木叶萧萧。乡路迢迢。六曲屏山和梦遥。",
                "佳时倍惜风光别，不为登高。只觉魂销。南雁归时更寂寥。"
            ]
        },
        {
            "title": "好事近",
            "content": [
                "马首望青山，零落繁华如此。再向断烟衰草，认藓碑题字。",
                "休寻折戟话当年，只洒悲秋泪。斜日十三陵下，过新丰猎骑。"
            ]
        },
        {
            "title": "浪淘沙  望海",
            "content": [
                "蜃阙半模糊，踏浪惊呼。任将蠡测笑江湖。沐日光华还浴月，我欲乘桴。",
                "钓得六鳖无？竿拂珊瑚。桑田清浅问麻姑。水气浮天天接水，那是蓬壶？"
            ]
        },
        {
            "title": "南歌子  古戍",
            "content": [
                "古戍饥乌集，荒城野雉飞。何年劫火剩残灰，试看英雄碧血，满龙堆。",
                "玉帐空分垒，金笳已罢吹。东风回首尽成非，不道兴亡命也，岂人为。"
            ]
        },
        {
            "title": "浣溪沙",
            "content": [
                "已惯天涯莫浪愁，寒云衰草渐成秋。漫因睡起又登楼。",
                "伴我萧萧惟代马，笑人寂寂有牵牛。劳人只合一生休。"
            ]
        },
        {
            "title": "浣溪沙",
            "content": [
                "身向云山那畔行。北风吹断马嘶声。深秋远塞若为情。",
                "一抹晚烟荒戍垒，半竿斜日旧关城。古今幽恨几时平。"
            ]
        },
        {
            "title": "浣溪沙",
            "content": [
                "欲寄愁心朔雁边，西风浊酒惨离颜。黄花时节碧云天。",
                "古戍烽烟迷斥堠，夕阳村落解鞍鞯。不知征战几人还。"
            ]
        },
        {
            "title": "浣溪沙",
            "content": [
                "万里阴山万里沙，谁将绿鬓斗霜华。年来强半在天涯。",
                "魂梦不离金屈戍，画图亲展玉鸦叉。生怜瘦减一分花。"
            ]
        },
        {
            "title": "百字令  宿汉儿村",
            "content": [
                "无情野火，趁西风烧遍、天涯芳草。榆塞重来冰雪里，冷入鬓丝吹老。牧马长嘶，征笳乱动，并入愁怀抱。定知今夕，庾郎瘦损多少。",
                "便是脑满肠肥，尚难消受，此荒烟落照。何况文园憔悴后，非复酒垆风调。回乐峰寒，受降城远，梦向家山绕。茫茫百感，凭高唯有清啸。"
            ]
        },
        {
            "title": "金缕曲  慰西溟",
            "content": [
                "何事添凄咽？但由他、天公簸弄，莫教磨涅。失意每多如意少，终古几人称屈。须知道、福因才折。独卧藜床看北斗，背高城、玉笛吹成血。听谯鼓，二更彻。",
                "丈夫未肯因人热，且乘闲、五湖料理，扁舟一叶。泪似秋霖挥不尽，洒向野田黄蝶。须不羡、承明班列。马迹车尘忙未了，任西风、吹冷长安月。又萧寺，花如雪。"
            ]
        },
        {
            "title": "清平乐  忆梁汾",
            "content": [
                "才听夜雨，便觉秋如许。绕砌蛩螿人不语，有梦转愁无据。",
                "乱山千叠横江，忆君游倦何方。知否小窗红烛。照人此夜凄凉."
            ]
        },
        {
            "title": "梦江南",
            "content": [
                "新来好，唱得虎头词。一片冷香惟有梦，十分清瘦更无诗。标格早梅知。"
            ]
        },
        {
            "title": "金人捧露",
            "content": [
                "藕风轻，莲露冷，断虹收，正红窗、初上帘钩。田田翠盖，趁斜阳鱼浪香浮。此时画阁垂杨岸，睡起梳头。",
                "旧游踪，招提路，重到处，满离忧。想芙蓉湖上悠悠。红衣狼藉，卧看桃叶送兰舟。午风吹断江南梦，梦里菱讴。"
            ]
        },
        {
            "title": "谒金门",
            "content": [
                "风丝袅，水浸碧天清晓。一镜湿云清未了，雨晴春草草。",
                "梦里轻螺谁扫。帘外落花红小。独睡起来情悄悄，寄愁何处好？"
            ]
        },
        {
            "title": "蝶恋花",
            "content": [
                "眼底风光留不住，和暖和香，又上雕鞍去。欲倩烟丝遮别路，垂杨那是相思树。",
                "惆怅玉颜成间阻，何事东风，不作繁华主。断带依然留乞句，斑骓一系无寻处。"
            ]
        },
        {
            "title": "天仙子",
            "content": [
                "月落城乌啼未了，起来翻为无眠早。薄霜庭院怯生衣，心悄悄，红阑绕，此情待共谁人晓？"
            ]
        },
        {
            "title": "南乡子",
            "content": [
                "烟暖雨初收，落尽繁花小院幽。摘得一双红豆子，低头，说著分携泪暗流。",
                "人去似春休，卮酒曾将酹石尤。别自有人桃叶渡，扁舟，一种烟波各自愁。"
            ]
        },
        {
            "title": "浣溪沙",
            "content": [
                "谁道飘零不可怜，旧游时节好花天，断肠人去自经年。",
                "一片晕红才著雨，几丝柔绿乍和烟。倩魂销尽夕阳前。"
            ]
        },
        {
            "title": "浣溪沙",
            "content": [
                "消息谁传到拒霜？两行斜雁碧天长，晚秋风景倍凄凉。",
                "银蒜押帘人寂寂，玉钗敲烛信茫茫。黄花开也近重阳。"
            ]
        },
        {
            "title": "玉连环影",
            "content": [
                "何处几叶萧萧雨。湿尽檐花，花底人无语。掩屏山，玉炉寒。谁见两眉愁聚倚阑干。"
            ]
        },
        {
            "title": "忆江南  宿双林禅院有感",
            "content": [
                "心灰尽，有发未全僧。风雨消磨生死别，似曾相识只孤檠，情在不能醒。",
                "摇落后，清吹那堪听。淅沥暗飘金井叶，乍闻风定又钟声，薄福荐倾城。"
            ]
        },
        {
            "title": "荷叶杯",
            "content": [
                "知己一人谁是？已矣。赢得误他生。有情终古似无情，别语悔分明。",
                "莫道芳时易度，朝暮。珍重好花天。为伊指点再来缘，疏雨洗遗钿。"
            ]
        },
        {
            "title": "生查子",
            "content": [
                "东风不解愁，偷展湘裙衩。独夜背纱笼，影著纤腰画。",
                "爇尽水沉烟，露滴鸳鸯瓦。花骨冷宜香，小立樱桃下。"
            ]
        },
        {
            "title": "木兰花令·拟古决绝词",
            "content": [
                "人生若只如初见，何事秋风悲画扇？等闲变却故人心，却道故人心易变。",
                "骊山语罢清宵半，泪雨零铃终不怨。何如薄倖锦衣郎，比翼连枝当日愿！",
                ""
            ]
        },
        {
            "title": "减字木兰花",
            "content": [
                "烛花摇影，冷透疏衾刚欲醒。待不思量，不许孤眠不断肠。",
                "茫茫碧落，天上人间情一诺。银汉难通，稳耐风波愿始从。"
            ]
        },
        {
            "title": "摊破浣溪沙",
            "content": [
                "风絮飘残已化萍，泥莲刚倩藕丝萦；珍重别拈香一瓣，记前生。",
                "人到情多情转薄，而今真个悔多情；又到断肠回首处，泪偷零。"
            ]
        },
        {
            "title": "浣溪沙",
            "content": [
                "一半残阳下小楼，朱帘斜控软金钩。倚栏无绪不能愁。",
                "有个盈盈骑马过，薄妆浅黛亦风流。见人羞涩却回头。"
            ]
        },
        {
            "title": "浣溪沙",
            "content": [
                "风髻抛残秋草生。高梧湿月冷无声。当时七夕记深盟。",
                "信得羽衣传钿合，悔教罗袜葬倾城。人间空唱雨淋铃。"
            ]
        },
        {
            "title": "落花时",
            "content": [
                "夕阳谁唤下楼梯，一握香荑。回头忍笑阶前立，总无语，也依依。",
                "笺书直恁无凭据，休说相思。劝伊好向红窗醉，须莫及，落花时。"
            ]
        },
        {
            "title": "采桑子",
            "content": [
                "海天谁放冰轮满，惆怅离情。莫说离情，但值良宵总泪零。",
                "只应碧落重相见，那是今生。可奈今生，刚作愁时又忆卿。"
            ]
        },
        {
            "title": "采桑子",
            "content": [
                "彤霞久绝飞琼字，人在谁边。人在谁边，今夜玉清眠不眠。",
                "香销被冷残灯灭，静数秋天。静数秋天，又误心期到下弦。"
            ]
        },
        {
            "title": "如梦令",
            "content": [
                "黄叶青苔归路，屧粉衣香何处。消息竟沉沉，今夜相思几许。秋雨，秋雨，一半因风吹去。"
            ]
        },
        {
            "title": "如梦令",
            "content": [
                "正是辘轳金井，满砌落花红冷。蓦地一相逢，心事眼波难定。谁省，谁省。从此簟纹灯影。",
                ""
            ]
        },
        {
            "title": "清平乐",
            "content": [
                "凄凄切切，惨淡黄花节。梦里砧声浑未歇，那更乱蛩悲咽。",
                "尘生燕子空楼，抛残弦索床头。一样晓风残月，而今触绪添愁。"
            ]
        },
        {
            "title": "浣溪沙",
            "content": [
                "记绾长条欲别难。盈盈自此隔银湾。便无风雪也摧残。",
                "青雀几时裁锦字，玉虫连夜剪春幡。不禁辛苦况相关。"
            ]
        },
        {
            "title": "山花子",
            "content": [
                "林下荒苔道韫家，生怜玉骨委尘沙。愁向风前无处说，数归鸦。",
                "半世浮萍随逝水，一宵冷雨葬名花。魂是柳绵吹欲碎，绕天涯。"
            ]
        },
        {
            "title": "于中好  七月初四",
            "content": [
                "尘满疏帘素带飘，真成暗度可怜宵。几回偷拭青衫泪，忽傍犀奁见翠翘。",
                "惟有恨，转无聊。五更依旧落花朝。衰杨叶尽丝难尽，冷雨凄风打画桥。"
            ]
        },
        {
            "title": "沁园春",
            "content": [
                "丁巳重阳前三日，梦亡妇淡装素服，执手哽咽，语多不复能记。但临别有云：“衔恨愿为天上月，年年犹得向郎圆。”妇素未工诗，不知何以得此也，觉后感赋",
                "瞬息浮生，薄命如斯，低徊怎忘。记绣榻闲时，并吹戏雨；雕阑曲处，同倚斜阳。梦好难留，诗残莫续，赢得更深哭一场。遗容在，只灵飙一转，未许端详。",
                "重寻碧落茫茫。料短发、朝来定有霜。便人间天上，尘缘未断；春花秋叶，触绪还伤。欲结绸缪，翻惊摇落，减尽荀衣昨日香。真无奈，倩声声邻笛，谱出回肠。"
            ]
        },
        {
            "title": "鬓云松令",
            "content": [
                "枕函香，花径漏。依约相逢，絮语黄昏后。时节薄寒人病酒，铲地梨花，彻夜东风瘦。",
                "掩银屏，垂翠袖。何处吹箫，脉脉情微逗。肠断月明红豆蔻，月似当时，人似当时否？"
            ]
        },
        {
            "title": "虞美人  秋夕信步",
            "content": [
                "愁痕满地无人省，露湿琅玕影。闲阶小立倍荒凉。还剩旧时月色在潇湘。",
                "薄情转是多情累，曲曲柔肠碎。红笺向壁字模糊，忆共灯前呵手为伊书。"
            ]
        },
        {
            "title": "虞美人",
            "content": [
                "曲阑深处重相见，匀泪偎人颤。凄凉别后两应同，最是不胜清怨月明中。",
                "半生已分孤眠过，山枕檀痕涴。忆来何事最销魂，第一折技花样画罗裙。"
            ]
        },
        {
            "title": "虞美人",
            "content": [
                "银床淅沥青梧老，屧粉秋蛩扫。采香行处蹙连钱，拾得翠翘何恨不能言。",
                "回廊一寸相思地，落月成孤倚。背灯和月就花阴，已是十年踪迹十年心。"
            ]
        },
        {
            "title": "虞美人",
            "content": [
                "春情只到梨花薄，片片催零落。夕阳何事近黄昏，不道人间犹有未招魂。",
                "银笺别梦当时句，密绾同心苣。为伊判作梦中人，长向画图清夜唤真真。"
            ]
        },
        {
            "title": "临江仙",
            "content": [
                "昨夜个人曾有约，严城玉漏三更。一钩新月几疏星。夜阑犹未寝，人静鼠窥灯。",
                "原是瞿唐风间阻，错教人恨无情。小阑干外寂无声。几回肠断处，风动护花铃。"
            ]
        },
        {
            "title": "金缕曲　亡妇忌日有感",
            "content": [
                "此恨何时已。滴空阶、寒更雨歇，葬花天气。三载悠悠魂梦杳，是梦久应醒矣。料也觉、人间无味。不及夜台尘土隔，冷清清、一片埋愁地。钗钿约，竟抛弃。",
                "重泉若有双鱼寄。好知他、年来苦乐，与谁相倚。我自中宵成转侧，忍听湘弦重理。待结个、他生知已。还怕两人俱薄命，再缘悭、剩月零风里。清泪尽，纸灰起。"
            ]
        },
        {
            "title": "临江仙",
            "content": [
                "点滴芭蕉心欲碎，声声催忆当初。欲眠还展旧时书。鸳鸯小字，犹记手生疏。",
                "倦眼乍低缃帙乱，重看一半模糊。幽窗冷雨一灯孤。料应情尽，还道有情无？"
            ]
        },
        {
            "title": "菩萨蛮",
            "content": [
                "萧萧几叶风兼雨，离人偏识长更苦。欹枕数秋天，蟾蜍下早弦。",
                "夜寒惊被薄，泪与灯花落。无处不伤心，轻尘在玉琴。"
            ]
        },
        {
            "title": "梦江南",
            "content": [
                "昏鸦尽，小立恨因谁?急雪乍翻香阁絮，轻风吹到胆瓶梅，心字已成灰。"
            ]
        },
        {
            "title": "鹧鸪天",
            "content": [
                "雁贴寒云次第飞，",
                "向南犹自怨归迟。",
                "谁能瘦马关山道，",
                "又到西风扑鬓时。",
                "人杳杳，",
                "思依依，",
                "更无芳树有鸟啼。",
                "凭将扫黛窗前月，",
                "持向今朝照别离。"
            ]
        },
        {
            "title": "鹧鸪天",
            "content": [
                "别绪如丝睡不成，",
                "那堪孤枕梦边城。",
                "因听紫塞三更雨，",
                "却忆红楼半夜灯。",
                "书郑重，",
                "恨分明，",
                "天将愁味酿多情。",
                "起来呵手对题处，",
                "偏到鸳鸯两字冰。"
            ]
        },
        {
            "title": "鹧鸪天",
            "content": [
                "背立盈盈故作羞",
                "手挪梅蕊打肩头",
                "欲将离恨寻郎说",
                "待得郎归恨却休",
                "云澹澹，水悠悠",
                "一声横笛锁空楼",
                "何时共泛春溪月",
                "断岸垂杨一叶舟"
            ]
        },
        {
            "title": "昭君怨",
            "content": [
                "暮雨丝丝吹湿，",
                "倦柳愁荷风急。",
                "瘦骨不禁秋，",
                "总成愁。",
                "别有心情怎说？",
                "未是诉愁时节。",
                "谯鼓已三更，",
                "梦须成。"
            ]
        },
        {
            "title": "相见欢",
            "content": [
                "微云一抹遥峰，",
                "冷溶溶，",
                "恰与个人清晓画眉同。",
                "红蜡泪，",
                "青绫被，",
                "水沉浓，",
                "却与黄茅野店听西风。"
            ]
        },
        {
            "title": "相见欢",
            "content": [
                "落花如梦凄迷，",
                "麝烟微，",
                "又是夕阳潜下小楼西。",
                "愁无限，",
                "消瘦尽，",
                "有谁知？",
                "闲教玉笼鹦鹉念郎诗。"
            ]
        },
        {
            "title": "生查子",
            "content": [
                "短焰剔残花，",
                "夜久边声寂。",
                "倦舞却闻鸡，",
                "暗觉青绫湿。",
                "天水接冥蒙，",
                "一角西南白。",
                "欲渡浣花溪，",
                "远梦轻无力。"
            ]
        },
        {
            "title": "生查子",
            "content": [
                "惆怅彩云飞，",
                "碧落知何许？",
                "不见合欢花，",
                "空倚相思树。",
                "总是别时情，",
                "那得分明语。",
                "判得最长宵，",
                "数尽厌厌雨。"
            ]
        },
        {
            "title": "如梦令",
            "content": [
                "纤月黄昏庭院，",
                "语密翻教醉浅。",
                "知否那人心？",
                "旧恨新欢相半。",
                "谁见？",
                "谁见？",
                "珊枕泪痕红泫。"
            ]
        },
        {
            "title": "如梦令",
            "content": [
                "万帐穹庐人醉",
                "星影摇摇欲坠",
                "归梦隔狼河",
                "又被河声搅碎",
                "还睡",
                "还睡",
                "解道醒来无味"
            ]
        },
        {
            "title": "如梦令",
            "content": [
                "木叶纷纷归路，",
                "残月晓风何处。",
                "消息半浮沉，",
                "今夜相思几许。",
                "秋雨，",
                "秋雨，",
                "一半西风吹去。"
            ]
        },
        {
            "title": "清平乐  弹琴峡题壁",
            "content": [
                "泠泠彻夜",
                "谁是知音者",
                "如梦前朝何处也",
                "一曲边愁难写",
                "极天关塞云中",
                "人随雁落西风",
                "唤取红巾翠袖",
                "莫教泪洒英雄"
            ]
        },
        {
            "title": "清平乐",
            "content": [
                "风鬟雨鬓",
                "偏是来无准",
                "倦倚玉阑看月晕",
                "容易语低香近",
                "软风吹过窗纱",
                "心期便隔天涯",
                "从此伤春伤别",
                "黄昏只对梨花"
            ]
        },
        {
            "title": "青衫湿",
            "content": [
                "近来无限伤心事",
                "谁与话长更",
                "从教分付",
                "绿窗红泪",
                "早雁初莺",
                "当时领略",
                "自尽断送",
                "总负多情",
                "忽疑君到",
                "漆灯风飐",
                "痴数春星"
            ]
        },
        {
            "title": "菩萨蛮",
            "content": [
                "一半残阳下小楼，",
                "朱帘斜控软金钩。",
                "倚栏无绪不能愁。",
                "有个盈盈骑马过，",
                "薄妆浅黛亦风流。",
                "见人羞涩却回头。"
            ]
        },
        {
            "title": "菩萨蛮",
            "content": [
                "雾窗寒对遥天暮，",
                "暮天遥对寒窗雾。",
                "花落正啼鸦，",
                "鸦啼正落花。",
                "袖罗垂影瘦，",
                "瘦影垂罗袖。",
                "风翦一丝红，",
                "红丝一翦风。"
            ]
        },
        {
            "title": "菩萨蛮",
            "content": [
                "问君何事轻离别",
                "一年能几团栾月",
                "杨柳乍如丝",
                "故园春尽时",
                "春归归不得",
                "两桨松花隔",
                "旧事逐寒朝",
                "啼鹃恨未消"
            ]
        },
        {
            "title": "菩萨蛮",
            "content": [
                "为春憔悴留春住",
                "那禁半霎催归雨",
                "深巷卖樱桃",
                "雨余红更娇",
                "黄昏清泪阁",
                "忍便花飘泊",
                "消得一声莺",
                "东风三月情"
            ]
        },
        {
            "title": "菩萨蛮",
            "content": [
                "朔风吹散三更雪",
                "倩魂犹恋桃花月",
                "梦好莫催醒",
                "由他好处行",
                "无端听画角",
                "枕畔红冰薄",
                "塞马一声嘶",
                "残星拂大旗"
            ]
        },
        {
            "title": "菩萨蛮",
            "content": [
                "晶帘一片伤心白",
                "云鬟香雾成遥隔",
                "无语问添衣",
                "桐阴月已西",
                "西风鸣络纬",
                "不许愁人睡",
                "只是去年秋",
                "如何泪欲流"
            ]
        },
        {
            "title": "菩萨蛮",
            "content": [
                "隔花才歇帘纤雨，",
                "一声弹指浑无语。",
                "梁燕自只归，",
                "长条脉脉垂。",
                "小屏山色远，",
                "妆薄铅华浅。",
                "独自立瑶阶，",
                "透寒金缕鞋。"
            ]
        },
        {
            "title": "菩萨蛮",
            "content": [
                "催花未歇花奴鼓，",
                "酒醒已见残红舞。",
                "不忍覆余觞，",
                "临风泪数行。",
                "粉香看欲别，",
                "空胜当时月。",
                "月也异当时，",
                "凄清照鬓丝。"
            ]
        },
        {
            "title": "菩萨蛮",
            "content": [
                "春云吹散湘帘雨",
                "絮黏蝴蝶飞还住",
                "人在玉楼中",
                "楼高四面风",
                "柳烟丝一把",
                "暝色笼鸳瓦",
                "休近小阑干",
                "夕阳无限山"
            ]
        },
        {
            "title": "菩萨蛮",
            "content": [
                "春花春月年年客，",
                "怜春又怕春离别。",
                "只为晓风愁，",
                "催花扑玉钩。",
                "娟娟双蛱蝶，",
                "宛转飞花侧。",
                "花底一声歌，",
                "疼花花奈何。"
            ]
        },
        {
            "title": "南乡子·为亡妇题照",
            "content": [
                "泪咽却无声。只向从前悔薄情，凭仗丹青重省识。盈盈。一片伤心画不成。",
                "别语忒分明。午夜鹣鹣梦早醒。卿自早醒侬自梦，更更。泣尽风檐夜雨铃。",
                ""
            ]
        },
        {
            "title": "秣陵怀古",
            "content": [
                "山色江声共寂寥，十三陵树晚萧萧。",
                "中原事业如江左，芳草何须怨六朝。"
            ]
        },
        {
            "title": "柳枝词",
            "content": [
                "池上闲房碧树围，",
                "帘纹如彀上斜晖。",
                "生憎飞絮吹难定，",
                "一出红窗便不归。"
            ]
        },
        {
            "title": "临江仙  寒柳",
            "content": [
                "飞絮飞花何处是",
                "层冰积雪摧残",
                "疏疏一树五更寒",
                "爱他明月好",
                "憔悴也相关",
                "最是繁丝摇落后",
                "转教人忆春山",
                "湔裙梦断续应难",
                "西风多少恨",
                "吹不散眉弯"
            ]
        },
        {
            "title": "浪淘沙",
            "content": [
                "夜雨做成秋",
                "恰上心头",
                "教他珍重护风流",
                "端的为谁添病也",
                "更为谁羞",
                "密意未曾休",
                "密愿难酬",
                "珠帘四卷月当楼",
                "暗忆欢期真似梦",
                "梦也须留"
            ]
        },
        {
            "title": "浪淘沙",
            "content": [
                "红影湿幽窗",
                "瘦尽春光",
                "雨余花外却斜阳",
                "谁见薄衫低髻子",
                "还惹思量",
                "莫道不凄凉",
                "早近持觞",
                "暗思何事断人肠",
                "曾是向他春梦里",
                "瞥遇回廊"
            ]
        },
        {
            "title": "酒泉子",
            "content": [
                "谢却荼蘼",
                "一片月明如水",
                "篆香消",
                "尤未睡",
                "早鸦啼",
                "嫩寒无赖罗衣薄",
                "休傍阑干角",
                "最愁人",
                "灯欲落",
                "雁还飞"
            ]
        },
        {
            "title": "减字木兰花",
            "content": [
                "相逢不语，",
                "一朵芙蓉著秋雨。",
                "小晕红潮，",
                "斜溜鬟心只凤翘。",
                "待将低唤，",
                "直为凝情恐人见。",
                "欲诉幽怀，",
                "转过回栏叩玉钗。"
            ]
        },
        {
            "title": "记征人语",
            "content": [
                "边月无端照别离，",
                "故园何处寄相思。",
                "西风不解征人语，",
                "一夕萧萧满大旗。"
            ]
        },
        {
            "title": "浣溪沙",
            "content": [
                "杨柳千条送马蹄，",
                "北来征雁旧南飞，",
                "客中谁与换春衣。",
                "终古闲情归落照，",
                "一春幽梦逐游丝，",
                "信回刚道别多时。"
            ]
        },
        {
            "title": "浣溪沙",
            "content": [
                "谁念西风独自凉",
                "萧萧黄叶闭疏窗",
                "沉思往事立残阳",
                "被酒莫惊春睡重",
                "赌书消得泼茶香",
                "当时只道是寻常",
                ""
            ]
        },
        {
            "title": "浣溪沙",
            "content": [
                "莲漏三声烛半条，",
                "杏花微鱼湿轻绡，",
                "那将红豆寄无聊？",
                "春色已看浓似酒，",
                "归期安得信如潮，",
                "离魂入夜倩谁招？"
            ]
        },
        {
            "title": "画堂春",
            "content": [
                "一生一代一双人，",
                "争教两处消魂。",
                "相思相望不相亲，",
                "天为谁春？",
                "浆向蓝桥易乞，",
                "药成碧海难奔。",
                "若容相访饮牛津，",
                "相对忘贫。"
            ]
        },
        {
            "title": "河传",
            "content": [
                "春浅，红怨。",
                "掩双环，微雨花间。",
                "画闲，无言暗将红泪弹。",
                "阑珊，香销轻梦还。",
                "斜倚画屏思往事。",
                "皆不是，空作相思字。",
                "忆当时，垂柳丝。",
                "花枝，满庭蝴蝶儿。"
            ]
        },
        {
            "title": "蝶恋花",
            "content": [
                "又到绿杨曾折处，",
                "不语垂鞭，踏遍清秋路。",
                "衰草连天无意绪，",
                "雁声远向萧关去。",
                "不恨天涯行役苦，",
                "只恨西风，吹梦成今古。",
                "明日客程还几许，",
                "沾衣况是新寒雨。"
            ]
        },
        {
            "title": "蝶恋花",
            "content": [
                "辛苦最怜天上月",
                "一夕如环",
                "夕夕都成玦",
                "若似月轮终皎洁",
                "不辞冰雪为卿热",
                "无那尘缘容易绝",
                "燕子依然",
                "软踏帘钩说",
                "唱罢秋坟愁未歇",
                "春丛认取双栖蝶"
            ]
        },
        {
            "title": "蝶恋花",
            "content": [
                "今古河山无定距。",
                "画角声中，牧马频来去。",
                "满目荒凉谁可语？",
                "西风吹老丹枫树。",
                "从前幽怨应无数。",
                "铁马金戈，青冢黄昏路。",
                "一往情深深几许？",
                "深山夕照深秋雨。"
            ]
        },
        {
            "title": "点绛唇",
            "content": [
                "小院新凉，",
                "晚来顿觉罗衫薄。",
                "不成孤酌，",
                "形影空酬酢。",
                "萧寺怜君，",
                "别绪应萧索。",
                "西风恶，",
                "夕阳吹角，",
                "一阵槐花落。"
            ]
        },
        {
            "title": "点绛唇  咏风兰",
            "content": [
                "别样幽芬，",
                "更无浓艳催开处。",
                "凌波欲去，",
                "且为东风住。",
                "忒煞萧疏，",
                "怎耐秋如许？",
                "还留取，",
                "冷香半缕，",
                "第一湘江雨。"
            ]
        },
        {
            "title": "长相思",
            "content": [
                "山一程，水一程，身向榆关那畔行，夜深千帐灯。",
                "风一更，雪一更，聒碎乡心梦不成，故园无此声。",
                ""
            ]
        },
        {
            "title": "采桑子",
            "content": [
                "严宵拥絮频惊起，",
                "扑面霜空。",
                "斜汗朦胧，",
                "冷逼毡帷火不红。",
                "香篝翠被浑闲事，",
                "回首西风。",
                "数盏残钟，",
                "一穗灯花似梦中。"
            ]
        },
        {
            "title": "采桑子",
            "content": [
                "谢家庭院残更立",
                "燕宿雕粱",
                "月度银墙",
                "不辨花丛那瓣香",
                "此情已自成追忆",
                "零落鸳鸯",
                "雨歇微凉",
                "十一年前梦一场"
            ]
        },
        {
            "title": "采桑子",
            "content": [
                "土花曾染湘娥黛，",
                "铅泪难消。",
                "清韵谁敲，",
                "不是犀椎是凤翘。",
                "只应长伴端溪紫，",
                "割取秋潮。",
                "鹦鹉偷教，",
                "方响前头见玉箫。"
            ]
        },
        {
            "title": "采桑子",
            "content": [
                "桃花羞作无情死",
                "感激东风",
                "吹落娇红",
                "飞入窗间伴懊侬",
                "谁怜辛苦东阳瘦",
                "也为春慵",
                "不及芙蓉",
                "一片幽情冷处浓"
            ]
        },
        {
            "title": "采桑子",
            "content": [
                "谁翻乐府凄凉曲",
                "风也萧萧",
                "雨也萧萧",
                "瘦尽灯花又一宵",
                "不知何事萦怀抱",
                "醒也无聊",
                "醉也无聊",
                "梦也何曾到谢桥"
            ]
        },
        {
            "title": "采桑子",
            "content": [
                "明月多情应笑我，",
                "笑我如今，",
                "孤负春心，",
                "独自闲行独自吟。",
                "近来怕说当时事，",
                "结编兰襟。",
                "月浅灯深，",
                "梦里云归何处寻？"
            ]
        },
        {
            "title": "采桑子",
            "content": [
                "凉生露气湘弦润",
                "暗滴花梢",
                "帘影谁摇",
                "燕蹴丝上柳条",
                "舞鹍镜匣开频掩",
                "檀粉慵调",
                "朝泪如潮",
                "昨夜香衾觉梦遥"
            ]
        },
        {
            "title": "采桑子",
            "content": [
                "冷香萦遍红桥梦，",
                "梦觉城笳。",
                "月上桃花，",
                "雨歇春寒燕子家。",
                "箜篌别后谁能鼓，",
                "肠断天涯。",
                "暗损韶华，",
                "一缕茶烟透碧纱。"
            ]
        },
        {
            "title": "采桑子",
            "content": [
                "非关癖爱轻模样，",
                "冷处偏佳。",
                "别有根芽，",
                "不是人间富贵花。",
                "谢娘别后谁能惜，",
                "漂泊天涯。",
                "寒月悲笳，",
                "万里西风瀚海沙。"
            ]
        },
        {
            "title": "采桑子",
            "content": [
                "而今才道当时错",
                "心绪凄迷",
                "红泪偷垂",
                "满眼春风百事非",
                "情知此后来无计",
                "强说欢期",
                "一别如斯",
                "落尽犁花月又西"
            ]
        },
        {
            "title": "采桑子",
            "content": [
                "拨灯书尽红笺也，",
                "依旧无聊。",
                "玉漏迢迢，",
                "梦里寒花隔玉箫。",
                "几竿修竹三更雨，",
                "叶叶萧萧。",
                "分付秋潮，",
                "莫误双鱼到谢桥。"
            ]
        },
        {
            "title": "采桑子",
            "content": [
                "白衣裳凭朱栏立",
                "凉月趖西",
                "点鬓霜微",
                "岁晏知君归不归",
                "残更目断传书雁",
                "尺素还稀",
                "一味相思",
                "准拟相看似旧时"
            ]
        },
        {
            "title": "卜算子  新柳",
            "content": [
                "娇软不胜垂，",
                "瘦怯那禁舞。",
                "多事年年二月风，",
                "翦出鹅黄缕。",
                "一种可怜生，",
                "落日和烟雨。",
                "苏小门前长短条，",
                "即渐迷行处。"
            ]
        },
        {
            "title": "金缕曲·赠梁汾",
            "content": [
                "德也狂生耳。偶然间、淄尘京国，乌衣门第。有酒惟浇赵州土，谁会成生此意。不信道、遂成知己。青眼高歌俱未老，向尊前、拭尽英雄泪。君不见，月如水。",
                "　　共君此夜须沉醉。且由他、娥眉谣诼，古今同忌。身世悠悠何足问，冷笑置之而已。寻思起、从头翻悔。一日心期千劫在，后身缘、恐结他生里。然诺重，君须记。",
                ""
            ]
        }
    ]
}