{
    "dynasty": "金",
    "author": "邓千江",
    "intro": "",
    "items": [
        {
            "title": "望海潮 上兰州守 中州府",
            "content": [
                "云雷天堑，金汤地险，名藩自古皋兰。营屯绣错，山形米聚，喉襟百二秦关。鏖战血犹殷。见阵云冷落，时有雕盘。静塞楼头，晓月依旧玉弓弯。看看定远西还。有元戎阃令，上将斋坛。区脱昼空，兜零夕举，甘泉又报平安。吹笛虎牙间。且宴陪珠履，歌按云鬟。未拓兴灵，醉魂长绕贺"
            ]
        },
        {
            "title": "望海潮",
            "content": [
                "云协天堑，金汤地险，",
                "名藩自古皋兰。",
                "营屯绣错，山形米聚，",
                "襟喉百二秦关。",
                "鏖战血犹殷。",
                "见阵云冷落，时有雕盘。",
                "静塞楼头，晓月依旧玉弓弯。",
                "看看定远西还。",
                "有元戎阃令，上将斋坛。",
                "区脱昼空，兜零夕举，",
                "甘泉又报平安。",
                "吹笛虎牙闲。",
                "且宴陪珠履，歌按云鬟。",
                "招取英灵，毅魄长绕贺兰山。"
            ]
        }
    ]
}