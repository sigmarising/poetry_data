{
    "dynasty": "汉",
    "author": "秦嘉",
    "intro": "秦嘉（? - ?）\r\n    东汉诗人。字士会。陇西（今甘肃临洮）人。桓帝时为郡上计吏，奉使洛阳。妻徐淑病居母家，不得面别，遂赠诗寄书，以表离情。后在京任黄门郎，数年后病卒。现存诗6首，文2段，载于《玉台新咏》和《艺文类聚》。其诗文语言朴素自然，感情真挚动人。",
    "items": [
        {
            "title": "诗",
            "content": [
                "岩石郁嵯峨。"
            ]
        },
        {
            "title": "诗",
            "content": [
                "过辞二亲墓。",
                "振策陟长衢。"
            ]
        },
        {
            "title": "赠妇诗",
            "content": [
                "暧暧白日。",
                "引曜西倾。",
                "啾啾鸡雀。",
                "羣飞赴楹。",
                "皎皎明月。",
                "煌煌列星。",
                "严霜凄怆。",
                "飞雪覆庭。",
                "寂寂独居。",
                "寥寥空室。",
                "飘飘帷帐。",
                "荧荧华烛。",
                "尔不是居。",
                "帷帐何施。",
                "尔不是照。",
                "华烛何为。"
            ]
        },
        {
            "title": "述婚诗",
            "content": [
                "纷彼婚姻。",
                "祸福之由。",
                "卫女兴齐。",
                "褒姒灭周。",
                "战战竞竞。",
                "惧德不仇。",
                "神启其吉。",
                "果获令攸。",
                "我之爱矣。",
                "荷天之休。"
            ]
        },
        {
            "title": "述婚诗",
            "content": [
                "羣祥既集。",
                "二族交欢。",
                "敬兹新姻。",
                "六礼不愆。",
                "羔鴈总备。",
                "玉帛戋戋。",
                "君子将事。",
                "威仪孔闲。",
                "猗兮容兮。",
                "穆矣其言。"
            ]
        },
        {
            "title": "秦嘉答妇诗",
            "content": [
                "哀人易感伤。"
            ]
        },
        {
            "title": "秦嘉妻徐淑答诗一首",
            "content": [
                "妾身兮不令。",
                "婴疾兮来归。",
                "沉滞兮家门。",
                "历时兮不差。",
                "旷废兮侍觐。",
                "情敬兮有违。",
                "君今兮奉命。",
                "远适兮京师。",
                "悠悠兮离别。",
                "无因兮叙怀。",
                "瞻望兮踊跃。",
                "伫立兮徘徊。",
                "思君兮感结。",
                "梦想兮容辉。",
                "君发兮引迈。",
                "去我兮日乖。",
                "恨无兮羽翼。",
                "高飞兮相追。",
                "长吟兮永叹。",
                "泪下兮沾衣。"
            ]
        },
        {
            "title": "赠妇诗",
            "content": [
                "肃肃仆夫征，",
                "锵锵扬和铃。",
                "清晨当引迈，",
                "束带待鸡鸣。",
                "顾看空室中，",
                "仿佛想姿形。",
                "一别怀万恨，",
                "起坐为不宁。",
                "何用叙我心，",
                "遗思致款诚。",
                "宝钗好耀首，",
                "明镜可鉴形。",
                "芳香去垢秽，",
                "素琴有清声。",
                "诗人感木瓜，",
                "乃欲答瑶琼。",
                "愧彼赠我厚，",
                "惭此往物轻。",
                "虽知未足报，",
                "贵用叙我情。"
            ]
        },
        {
            "title": "赠妇诗",
            "content": [
                "皇灵无私亲，",
                "为善荷天禄。",
                "伤我与尔身，",
                "少小罹茕独。",
                "既得结大义，",
                "欢乐苦不足。",
                "念当远离别，",
                "思念叙款曲。",
                "河广无舟梁，",
                "道近隔丘陆。",
                "临路怀惆怅，",
                "中驾正踯躅。",
                "浮云起高山，",
                "悲风激深谷。",
                "良马不回鞍，",
                "轻车不转毂。",
                "针药可屡进，",
                "愁思难为数。",
                "贞士笃终始，",
                "恩义不可属。"
            ]
        },
        {
            "title": "赠妇",
            "content": [
                "人生譬朝露，居世多屯蹇。",
                "忧艰常早至，欢会常苦晚。",
                "念当奉时役，去尔日遥远。",
                "遣车迎子还，空往复空返。",
                "省书情凄怆，临食不能饭。",
                "独坐空房中，谁与相劝勉。",
                "长夜不能眠，伏枕独展转。",
                "忧来如循环，匪席不可卷。"
            ]
        }
    ]
}