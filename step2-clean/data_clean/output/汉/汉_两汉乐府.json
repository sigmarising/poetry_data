{
    "dynasty": "汉",
    "author": "两汉乐府",
    "intro": "乐府本是汉武帝时开始设立的一个掌管音乐的官署，它除了将文人歌功颂德的诗配乐演唱外，还担负采集民歌的任务。这些乐章、歌辞后来统称为“乐府诗”或“乐府”。今存两汉乐府中的民歌仅四十多首，它们多出自于下层人民群众之口，反映了当时某些社会矛盾，有较高的认识价值；同时，其风格直朴率真，不事雕琢，颇具独特的审美意趣。",
    "items": [
        {
            "title": "战城南",
            "content": [
                "战城南，死郭北，野死不葬乌可食。",
                "为我谓乌：且为客豪！",
                "野死谅不葬，俯腐肉安能去子逃？",
                "水深激激，蒲苇冥冥；",
                "枭骑战斗死，驽马徘徊鸣。",
                "梁筑室，何以南？何以北？",
                "禾黍不获君何食？愿为忠臣安可得？",
                "思子良臣，良臣诚可思：",
                "朝行出攻，暮不夜归！?"
            ]
        },
        {
            "title": "有所思",
            "content": [
                "有所思，乃在大海南。",
                "何用问遗君，双珠瑇瑁簪，",
                "用玉绍缭之。",
                "闻君有他心，拉杂摧烧之。",
                "摧烧之，当风扬其灰。",
                "从今以往，勿复相思，相思与君绝！",
                "鸡鸣狗呔，兄嫂当知之。",
                "妃呼豨！",
                "秋风肃肃晨风飔，",
                "东方须臾高知之。"
            ]
        },
        {
            "title": "十五从军征",
            "content": [
                "十五从军征，八十始得归。",
                "道逢乡里人：“家中有阿谁？”",
                "“遥看是君家，松柏冢累累。”",
                "兔从狗窦入，雉从梁上飞。",
                "中庭生旅谷，井上生旅葵。",
                "舂谷持作饭，采葵持作羹。",
                "羹饭一时熟，不知贻阿谁！",
                "出门东向看，泪落沾我衣。",
                ""
            ]
        },
        {
            "title": "上山采蘼芜",
            "content": [
                "上山采蘼芜，下山逢故夫。",
                "长跪问故夫，新人复何如？",
                "新人虽完好，未若故人姝。",
                "颜色类相似，手爪不相如。",
                "新人从门入，故人从閤去。",
                "新人工织缣，故人工织素。",
                "织缣日一匹，织素五丈余。",
                "将缣来比素，新人不如故。"
            ]
        },
        {
            "title": "平陵东",
            "content": [
                "平陵东，松柏桐，不知何人劫义公。",
                "劫义公，在高堂下，交钱百万两走马。",
                "两走马，亦诚难，顾见追吏心中恻。",
                "心中恻，血出漉，归告我家卖黄犊。"
            ]
        },
        {
            "title": "悲歌",
            "content": [
                "悲歌可以当泣，远望可以当归。",
                "思念故乡，郁郁累累。",
                "欲归家无人，欲渡河无船。",
                "心思不能言，肠中车轮转。"
            ]
        },
        {
            "title": "白头吟",
            "content": [
                "皑如山上雪，皎若云间月。",
                "闻君有两意，故来相决绝。",
                "今日斗酒会，明旦沟水头。",
                "躞蹀御沟上，沟水东西流。",
                "凄凄复凄凄，嫁娶不须啼。",
                "愿得一心人，白头不相离。",
                "竹竿何袅袅，鱼尾何簁簁。",
                "男儿重意气，何用钱刀为！",
                ""
            ]
        }
    ]
}