{
    "dynasty": "汉",
    "author": "张衡",
    "intro": "张衡（前76-前39），字平子，南阳西鄂人（今河南省南阳县北）人。东汉安帝时为太史令，顺帝朝迁侍中，出为河间王相，后征拜尚书。卒年六十二。他是当时著名的文学家和科学家，既是《二京赋》的作者又是浑天仪和候风地动仪的发明人。诗歌传四言的《怨篇》、五言的《同声歌》和七言的《四愁诗》各一首。",
    "items": [
        {
            "title": "定情歌",
            "content": [
                "大火流兮草虫鸣。繁霜降兮草木零。秋为期兮时已征。思美人兮愁屏营。"
            ]
        },
        {
            "title": "用广陈君以画徵题",
            "content": [
                "陈君昨从江右归，元龙豪气如虹霓。",
                "清晨访叙契阔，手持锦轴徵余题。",
                "远山近山凡几簇，三两人家住溪曲。",
                "酒旗扔曳朝日晴，渔舟来往烟波缘。",
                "属玉鵁鶄聚暖沙，疏篱老屋带烟霞。",
                "竹边有客烧新笋，林下何人扫落花。",
                "景趣无穷来宛转，一抹岚光见平远。",
                "斯图精致非寻常，妙笔原知归北苑。",
                "君家旧住桥子东，森森乔木含清风。",
                "颍川世系年应远，使节勋名孰兴同。",
                "君视黄金犹土苴，好画如逢不论价。",
                "何当乘兴去相寻，索看新收古名画。"
            ]
        },
        {
            "title": "经史阁四言诗",
            "content": [
                "玄黄氤氲，混沌未死。",
                "道隐冥默，文郁雕跂。",
                "蚩蚩熙熙。结绳而治。",
                "谁凿七窈，鸿蒙拊髀。",
                "马图鸟迹，彷佛文字。",
                "羲轩勋华，授受一理。",
                "典谟训话，浑浑无拟。",
                "天生素王，躬服仁义。",
                "宪章祖述，参赞经纬。",
                "经揭日月，史严辞事。",
                "九流说铃，诸子疣赘。",
                "秦灰小厄，鲁壁阐秘。",
                "白首齐生，口诵臆记。",
                "枝叶扶疏，风流委靡。",
                "汉兴购求，六经大奋。",
                "舒向校雠，班马传纪。",
                "尔雅同风，沿袭世次。",
                "宋三百年，超轶姚姒。",
                "际海薄天，声教渐被。",
                "惟此东邑，蔼蔼多士。",
                "孔墙巍巍，重屋丹绮。",
                "群玉之府，五经之笥。",
                "排签插架，堆案盈几。",
                "藻饰皇猷，驰骋帝轨。",
                "兰薰颜冉，玉洁曾史。",
                "物忌太盛，道有中否。",
                "何物坏宅，有士抱器。",
                "坛荒杏老，墉鼠穴虺。",
                "川竭珠逃，椟破玉毁。",
                "炷灯拭案，篇壒燬。",
                "观鹳雅鸦，鲁鱼亥豕。",
                "斲轮糟粕，负蛉口耳。",
                "忘筌舍蹄，出足弃履。",
                "文未丧天，道不坠地。",
                "起废者谁，孟母之子。",
                "薄言采藻，於彼沼沚。",
                "鸠工损资，不损廪饩。",
                "榱桷得宜，轮奂有炜。",
                "肩摩踵接，出入槐市。",
                "非此乔木，畴克大庇。",
                "非我宗匠，孰主张是。",
                "祖有令德，世济其美。",
                "休声日流，与道终始。"
            ]
        },
        {
            "title": "挽陈东湖先生",
            "content": [
                "德星难再聚，薤露重兴悲。",
                "客忆芹边脍，孙寻膝上饴。",
                "人门惟水竹，拜像见须眉。",
                "吾父亦丁丑，白云增梦思。"
            ]
        },
        {
            "title": "杜鹃",
            "content": [
                "猛为春归苦口嘶，桐花满地绿荫齐。",
                "自从康节先生后，孤汝天津故意啼。"
            ]
        },
        {
            "title": "龙潭瀑布泉",
            "content": [
                "古木千章荫浅滩，干霄危石噀飞湍。",
                "水晶帘下谁安女，乱掷珍珠落玉盘。"
            ]
        },
        {
            "title": "题东老庵",
            "content": [
                "东老遗风且百年，乡评犹叹子孙贤。",
                "金丹数满三千行，玉笈名留十八仙。",
                "座上杯盘由好客，鼎中饘粥且随缘。",
                "相逢咸恨匆匆去，绝胜空回访戴船。"
            ]
        },
        {
            "title": "挽陈东湖先生",
            "content": [
                "四大假合相，六根清净缘。",
                "祗知心是佛，不惜药成仙。",
                "鱼泣衔沙立，鸥疑侧脑眠。",
                "凄其野人奠，秋菊荐寒泉。"
            ]
        },
        {
            "title": "挽陈东湖先生",
            "content": [
                "真病药无功，精魂夺鬼工。",
                "百年终有尽，诸相等成空。",
                "圆落缺陷世，逍遥兜率宫。",
                "一池沤水意，分付蓼花风。"
            ]
        },
        {
            "title": "挽陈东湖先生",
            "content": [
                "清沟名父子，浊世福人家。",
                "二妙手谁抗，一翁颠未华。",
                "天方章猿鹤，岁忽值龙蛇。",
                "公死可无憾，吾生未有涯。",
                "乱世没吾宁，何须满百龄。",
                "云封灵寿杖，天殒少微星。",
                "长夜泉台黑，幽林鬼火青。",
                "西风吹木叶，无语慰飘零。"
            ]
        },
        {
            "title": "诗",
            "content": [
                "愿言不获。终然永思。"
            ]
        },
        {
            "title": "怨诗 其三",
            "content": [
                "同心离居。绝我中肠。"
            ]
        },
        {
            "title": "怨诗 其二",
            "content": [
                "我闻其声。载坐载起。"
            ]
        },
        {
            "title": "怨诗 其一",
            "content": [
                "猗猗秋兰。植彼中阿。有馥其芳。有黄其葩。虽曰幽深。厥美弥嘉。之子之远。我劳如何。"
            ]
        },
        {
            "title": "歌",
            "content": [
                "浩浩阳春发。杨柳何依依。百鸟自南归。翱翔萃我枝。"
            ]
        },
        {
            "title": "叹",
            "content": [
                "大火流兮草虫鸣。繁霜降兮草木零。秋为期兮时已征。思美人兮愁屏营。"
            ]
        },
        {
            "title": "歌",
            "content": [
                "惊雄逝兮孤雌翔。临归风兮思故乡。"
            ]
        },
        {
            "title": "歌",
            "content": [
                "皇皇者凤。通玄知时。萃于山趾。与帝邀期。吉事有祥。惟汉之祺。"
            ]
        },
        {
            "title": "歌",
            "content": [
                "天地烟煴。百卉含蘤。鸣鹤交颈。雎鸠相和。处子怀春。精魂回移。如何淑明。忘我实多。"
            ]
        },
        {
            "title": "同声歌",
            "content": [
                "邂逅承际会。得充君后房。情好新交接。恐日栗}若探汤。不才勉自竭。贱妾职所当。绸缪主中馈。奉礼助蒸尝。思为苑蒻席。在下蔽匡",
                "床。愿为罗衾帱。在上卫风霜。洒扫清枕席。鞮芬以狄香。重户结金扃。高下华镫光。衣解巾粉御。列图陈枕张。素女为我师。仪态盈万",
                "方。众夫所希见。天老教轩皇。乐莫斯夜乐。没齿焉可忘。"
            ]
        },
        {
            "title": "四愁诗",
            "content": [
                "我所思兮在太山，",
                "欲往从之梁父艰。",
                "侧身东望涕沾翰。",
                "美人赠我金错刀，",
                "何以报之英琼瑶。",
                "路远莫致倚逍遥，",
                "何为怀忧心烦劳。",
                "我所思兮在桂林，",
                "欲往从之湘水深。",
                "侧身南望涕沾襟。",
                "美人赠我琴琅玕，",
                "何以报之双玉盘。",
                "路远莫致倚惆怅，",
                "何为怀忧心烦怏。",
                "我所思兮在汉阳，",
                "欲往从之陇阪长。",
                "侧身西望涕沾裳。",
                "美人赠我貂襜褕，",
                "何以报之明月珠。",
                "路远莫致倚踟蹰，",
                "何为怀忧心烦纡。",
                "我所思兮在雁门，",
                "欲往从之雪雰雰。",
                "侧身北望涕沾巾。",
                "美人赠我锦绣段，",
                "何以报之青玉案。",
                "路远莫致倚增叹，",
                "何为怀忧心烦惋。",
                ""
            ]
        }
    ]
}