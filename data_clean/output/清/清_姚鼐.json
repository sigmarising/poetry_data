{
    "dynasty": "清",
    "author": "姚鼐",
    "intro": "（1732--1815） 清散文家。字姬传，一字梦穀，室名惜抱轩，人称惜抱先 生，安徽桐城人。乾隆进士，官至刑部郎中、记名御史。历主江宁、扬州等地书院，凡四十年。治学以经为主，兼及子史、诗文。曾受业于刘大櫆，为“桐城派”主要作家。主张文章必须以“考据”、“词章”为手段，以阐扬儒家的“义理”，并以阳刚、阴柔区别文章的风格。又发展刘大?拟古主张，提倡从模拟古文的“格律声色”入手，进而模拟其“神理气味”。所作多为书序、碑传之属，大抵以程朱理学为依归。所著有《惜抱轩全集》，并选有《古文辞类纂》、《五七言今体诗钞》。",
    "items": [
        {
            "title": "夜抵枞阳",
            "content": [
                "轻帆挂与白云来，棹击中流天倒开。",
                "五月江声千里客，夜深同到射蛟台。",
                "",
                ""
            ]
        },
        {
            "title": "望庐山",
            "content": [
                "我行昨出庐山西，藤竹苍苍阴虎溪。",
                "东林钟声晚出寺，高崖木叶秋平溪。",
                "白云万叠倏然合，窈眇回听清猿啼。",
                "洪州三月忆惝惚，径驾归艇轻于翳。",
                "宫亭湖东日初出，岚彩欲见一片青。",
                "烟迷沧州淼漭万余里，岩风忽落闻天鸡。",
                "屏风叠开张，浸入颇黎。",
                "沧海贯石梁，白日挂丹梯。",
                "松杉上接瀑布落，藤萝下拂云光低。",
                "须臾湖波兴，日晦风凄凄。",
                "香炉峰，摇曳同菰稗。",
                "舟行望远势还出，矫如踏云浮动之苍霓。",
                "山摇海荡不知处，想见枕石醉卧人如泥。",
                "晚泊湖心照南斗，仰视正与石门齐。",
                "莫言灵境近咫尺，帆樯倏过难攀跻。",
                "将游天地之一气，庐山从我到处如提携。"
            ]
        },
        {
            "title": "山行",
            "content": [
                "布谷飞飞劝早耕，",
                "春锄扑扑趁初晴。",
                "千层石树通行路，",
                "一带水田放水声。"
            ]
        }
    ]
}