{
    "dynasty": "清",
    "author": "郑燮",
    "intro": "郑燮，字克柔，号板桥，江苏兴化人，生于1693年，卒于1765年，康熙秀才、雍正举人、乾隆进士。客居扬州，以卖画为生。为“扬州八怪”之一，其诗、书、画世称“三绝”，画擅兰竹。\r\n    板桥先世，三代都是读书人，曾祖新万，庠(xiang)生；祖父清之，儒官，父立本，字立庵，廪(lin)生。\r\n    1693年癸酉，康熙三十二年十月二十五日生于兴化城东门古板桥。4岁，母汪夫人去世；5岁父继聚郝夫人。14岁继母郝夫人卒。少时读书真州毛家桥约于是年前后，20岁从兴化前辈陆种园先生写词。23岁与周邑人徐氏成婚，24岁中秀才，26岁开始教馆。30岁父郑立庵卒，31岁约于本年卖画扬州，陆续约十年时间。其子亦约于本年夭折。39岁1731年辛亥雍正九年，妻徐氏卒。40岁，1732年，壬子雍正十年，秋赴南京参加乡试，中举人，作《得南闱捷音》，43岁二月，扬州北郊与饶五姑娘定情，题《西江月》一阙。\r\n    44岁，1736丙辰，乾隆元年，二月至三月，在京应考，中二甲第八十八名进士。45岁，乳母费氏卒，复得程羽宸资助，纳饶氏。50岁，1742壬戌，乾隆七年，春为范县县令，兼暑朝城县。52岁妾饶氏生子。54岁由范县改任潍县，连任七年。60岁年底，卸去县官职务。\r\n    63岁与李禅、李方膺合作《三友图》。\r\n    73岁4月作《竹石图》，5月3日作《修竹新篁图》。1765年乙酉之年（乾隆三十年）的十二月十二日，病逝于兴化城内升仙荡畔拥绿园中，身后无子，以郑墨之子郑田过继，葬子城东之管阮庄（今大垛镇管阮村）。\r\n    板桥《闲居》云：“荆妻拭砚磨新墨，弱女持笺学楷书”。传说板桥学书，夜间误以指在徐氏体肤上毕恭毕敬练习，徐氏云：“人各有体”。这句话触动了板桥，于是从古人的书体中学一半，撇一半，创立了“六分半书”。\r\n    《七歌》述徐氏生二女一子，30岁后又一女。",
    "items": [
        {
            "title": "题竹石",
            "content": [
                "咬定青山不放松，",
                "立根原在破岩中；",
                "千磨万击还坚韧，",
                "任尔东西南北风。"
            ]
        },
        {
            "title": "绍兴",
            "content": [
                "丞相纷纷诏敕多，绍兴天子只酣歌。 ",
                "金人欲送徽钦返，其奈中原不要何！",
                ""
            ]
        },
        {
            "title": "满江红 思家",
            "content": [
                "我梦扬州，便想到扬州梦我。第一是隋堤绿柳，不堪烟锁。",
                "潮打三更瓜步月，雨荒十里红桥火。更红鲜冷淡不成圆，樱桃颗。　　",
                "何日向，江村躲；何日上，江楼卧。有诗人某某，酒人个个。",
                "花径不无新点缀，沙鸥颇有闲功课。将白头供作折腰人，将毋左。"
            ]
        },
        {
            "title": "画菊与某官留别",
            "content": [
                "进又无能追又难，宦途跼蹐不堪看。 ",
                "吾家颇有东篱菊，归去秋风耐岁寒。"
            ]
        },
        {
            "title": "题画竹",
            "content": [
                "四十年来画竹枝，日间挥写夜间思。 ",
                "冗繁削尽留清瘦，画到生时是熟时。"
            ]
        },
        {
            "title": "题画竹",
            "content": [
                "两枝修竹出重霄，几叶新篁倒挂梢。 ",
                "本是同根复同气，有何卑下有何高！"
            ]
        },
        {
            "title": "兰",
            "content": [
                "此是幽贞一种花，不求闻达只烟霞。 ",
                "采樵或恐通来径，更写高山一片遮。"
            ]
        },
        {
            "title": "盆兰",
            "content": [
                "春兰未了夏兰开，万事催人莫要呆； ",
                "阅尽荣枯是盆盎，几回拔去几回栽。"
            ]
        },
        {
            "title": "竹",
            "content": [
                "一节复一节，千枝攒万叶。 ",
                "我自不开花，免撩蜂与蝶。"
            ]
        },
        {
            "title": "题画兰",
            "content": [
                "兰草已成行，山中意味长。 ",
                "坚贞还自抱，何事斗群芳。"
            ]
        },
        {
            "title": "峭壁兰",
            "content": [
                "峭壁一千尺，兰花在空碧。",
                "下有采樵人，伸手折不得。"
            ]
        },
        {
            "title": "渔家",
            "content": [
                "卖得鲜鱼二百钱，米粮炊饭放归船。 　　",
                "拔来湿苇烧难着，晒在垂杨古岸边。"
            ]
        },
        {
            "title": "由兴化迂曲至高邮七绝句",
            "content": [
                "烟蓑雨笠水云居，鞋样船儿帽样庐。",
                "卖取青钱沽酒得，乱摊荷叶摆鲜鱼。"
            ]
        },
        {
            "title": "予告归里，画竹别潍县绅士民",
            "content": [
                "乌纱掷去不为官，囊橐萧萧两袖寒。 　　",
                "写取一枝清瘦竹，秋风江上作钓竿。"
            ]
        },
        {
            "title": "竹枝词",
            "content": [
                "水流曲曲树重重，树里春山一两峰。",
                "茅屋深藏人不见，数声鸡犬夕阳中。"
            ]
        },
        {
            "title": "竹枝词",
            "content": [
                "几家活计卖青山，石块堆来锦绣斑。 ",
                "薄暮回车人半醉，乱雅声里唱歌还。"
            ]
        },
        {
            "title": "得南闱捷音",
            "content": [
                "忽漫泥金入破篱，举家欢喜又增悲。",
                "一枝桂影功名小，十载征途发达迟。",
                "何处宁亲唯哭墓，无人对镜懒窥帷。",
                "他年纵有毛公檄，捧入华堂却慰谁？"
            ]
        },
        {
            "title": "游白狼山两首",
            "content": [
                "悬岩小阁碧梧桐，似有人声在半空。",
                "百叩铜环浑不应，松花满地午荫浓。"
            ]
        },
        {
            "title": "踏莎行·无题",
            "content": [
                "中表姻亲，诗文情愫，十年幼小娇相护。",
                "不须燕子引人行，画堂到得重重户。",
                "    颠倒思量，朦胧劫数，藕丝不断莲心苦。",
                "分明一见怕销魂，却愁不到销魂处。"
            ]
        },
        {
            "title": "咏雪",
            "content": [
                "一片两片三四片，五六七八九十片。",
                "千片万片无数片，飞入梅花都不见。"
            ]
        },
        {
            "title": "潍县署中画竹呈年伯包大中丞括",
            "content": [
                "衙斋卧听萧萧竹，疑是民间疾苦声。",
                "些小吾曹州县史，一枝一叶总关情。"
            ]
        },
        {
            "title": "道情",
            "content": [
                "老头陀，古庙中，自烧香，自打钟。",
                "兔葵燕麦闲斋供。山门破落无关锁，",
                "斜日苍黄有乱松。秋星闪烁颓垣缝。",
                "黑漆漆蒲团打坐，夜烧茶炉火通红。"
            ]
        },
        {
            "title": "道情",
            "content": [
                "老渔翁，一钓竿。靠山崖，傍水湾。",
                "扁舟来往无牵绊，沙鸥点点轻波远，",
                "荻港潇潇白昼寒。高歌一曲斜阳晚，",
                "一霎时波摇金影，蓦抬头月上东山。"
            ]
        },
        {
            "title": "道情",
            "content": [
                "吊龙逢，哭比干。羡庄周，拜老聃。",
                "未央宫里王孙惨。南来薏苡徒兴谤，",
                "七尺珊瑚只自残。孔明枉做那英雄汉，",
                "早知道茅庐高卧，省多少六出祁山。"
            ]
        },
        {
            "title": "道情",
            "content": [
                "邈唐虞，远夏殷。卷宗周，入暴秦。",
                "争雄七国相兼并。文章两汉空陈迹，",
                "金粉南朝总废尘，李唐赵宋慌忙尽。",
                "最可叹龙蟠虎踞，尽销磨燕子春灯。"
            ]
        },
        {
            "title": "道情",
            "content": [
                "老书生，白屋中；说黄虞，道古风。",
                "许多后辈高科中，门前仆从雄如虎，",
                "陌上旌旗去似龙，一朝势落成春梦，",
                "倒不如蓬门僻巷，教几个小小蒙童。"
            ]
        },
        {
            "title": "赠袁枚",
            "content": [
                "晨星断雁几文人，错落江河湖海滨。",
                "抹去春秋自花实，逼来霜雪更枯筠。",
                "女称绝色邻夸艳，君有奇才我不贫。",
                "不买明珠买明镜，爱他光怪是先秦。"
            ]
        },
        {
            "title": "江晴",
            "content": [
                "雾裹山疑失，雷鸣雨未休。",
                "夕阳开一半，吐出望江楼。"
            ]
        },
        {
            "title": "题屈翁山诗札、石涛石溪八大山人山水",
            "content": [
                "国破家亡鬓总皤，一囊诗画作头陀。",
                "横涂竖抹千千幅，墨点无多泪点多！"
            ]
        },
        {
            "title": "念奴娇 周瑜宅",
            "content": [
                "周郎年少，正雄姿历落，江东人杰。",
                "八十万军飞一炬，风卷滩前黄叶。",
                "楼舻云崩，旌旗电扫，射江流血。",
                "咸阳三月，火光无此横绝。",
                "",
                "想他豪竹哀丝，回头顾曲，虎帐谈兵歇。",
                "公瑾伯符天挺秀，中道君臣惜别。",
                "吴蜀交疏，炎刘鼎沸，老魅成奸黠。",
                "至今遗恨，秦淮夜夜幽咽。"
            ]
        },
        {
            "title": "念奴娇 莫愁湖",
            "content": [
                "鸳鸯二字，是红闺佳话，然乎否否？",
                "多少英雄儿女态，酿出祸胎冤薮。",
                "前殿金莲，後庭玉树，风雨催残骤。",
                "卢家何幸，一歌一曲长久！",
                "",
                "即今湖柳如烟，湖云似梦，湖浪浓于酒。",
                "山下藤萝飘翠带，隔水残霞舞袖。",
                "桃叶身微，莫愁家小，翻借词人口。",
                "风流何罪？无荣无辱无咎。"
            ]
        },
        {
            "title": "念奴娇 石头城",
            "content": [
                "悬岩千尺，借欧刀吴斧，削成城郭。",
                "千里金城回不尽，万里洪涛喷薄。",
                "王浚楼船，旌麾直指，风利何曾泊。",
                "船头列炬，等闲烧断铁索。",
                "",
                "而今春去秋来，一江烟雨，万点征鸿掠。",
                "叫尽六朝兴废事，叫断孝陵殿阁。",
                "山色苍凉，江流悍急，潮打空城脚。",
                "数声渔笛，芦花风起作作。"
            ]
        },
        {
            "title": "念奴娇 长干里",
            "content": [
                "逶迤曲巷，在春城斜角，绿杨荫里。",
                "赭白青黄墙砌石，门映碧溪流水。",
                "细雨饧箫，斜阳牧笛，一径穿桃李。",
                "风吹花落，落花风又吹起。",
                "",
                "更兼处处缲车，家家社燕，江介风光美。",
                "四月樱桃红满市，雪片鲥鱼刀　。",
                "淮水秋清，钟山暮紫，老马耕闲地。",
                "一丘一壑，吾将终老于此。"
            ]
        },
        {
            "title": "念奴娇 台城",
            "content": [
                "秋之为气，正一番风雨，一番萧瑟。",
                "落日鸡鸣山下路，为问台城旧迹。",
                "老蔓藏蛇，幽花贱血，坏堞零烟碧。",
                "有人牧马，城头吹起觱篥。",
                "",
                "当初面代牺牲，食惟菜果，恪守沙门律。",
                "何事饿来翻掘鼠，雀卵攀巢而吸？",
                "再曰荷荷，跏趺竟逝，得亦何妨失？",
                "酸心硬语，英雄泪在胸臆。"
            ]
        },
        {
            "title": "念奴娇 桃叶渡",
            "content": [
                "桥低红板，正秦淮水长，绿杨飘撇。",
                "管领春风陪舞燕，带露含凄惜别。",
                "烟软梨花，雨娇寒食，芳草催时节。",
                "画船箫鼓，歌声缭绕空阔。",
                "",
                "究竟桃叶桃根，古今岂少，色艺称双绝？",
                "一缕红丝偏系左，闺阁几多埋没。",
                "假使夷光，苎萝终老，谁道倾城哲？",
                "王郎一曲，千秋艳说江楫。"
            ]
        },
        {
            "title": "念奴娇 方景两先生庙",
            "content": [
                "乾坤欹侧，藉豪英几辈，半空撑住。",
                "千古龙逢源不死，七窍比干肺腑。",
                "竹杖麻衣，朱袍白刃，朴拙为艰苦。",
                "信心而出，自家不解何故。",
                "",
                "也知稷契皋夔，闳颠散适，岳降维申甫。",
                "彼自承平吾破裂，题目原非一路。",
                "十族全诛，皮囊万段，魂魄雄而武。",
                "世间鼠辈，如何妆得老虎！"
            ]
        },
        {
            "title": "念奴娇 高座寺",
            "content": [
                "暮云明灭，望破楼隐隐，卧钟残院。",
                "院外青山千万叠，阶下流泉清浅。",
                "鸦噪松廊，鼠翻经匣，僧与孤云远。",
                "空梁蛇脱，旧巢无复归燕。",
                "",
                "可怜六代兴亡，生公宝志，绝不关恩怨。",
                "手种菩提心剑戟，先堕释迦轮转。",
                "青史讥弹，传灯笑柄，枉作骑墙汉。",
                "恒沙无量，人间劫数自短。"
            ]
        },
        {
            "title": "念奴娇 胭脂井",
            "content": [
                "辘辘转转，把繁华旧梦，转归何处？",
                "只有青山围故国，黄叶西风菜圃。",
                "拾橡瑶阶，打鱼宫沼，薄暮人归去。",
                "铜瓶百丈，哀音历历如诉。",
                "",
                "过江咫尺迷楼，宇文化及，便是韩擒虎。",
                "井底胭脂联臂出，问尔萧娘何处？",
                "清夜游词，後庭花曲，唱彻江关女。",
                "词场本色，帝王家数然否？"
            ]
        },
        {
            "title": "念奴娇 劳劳亭",
            "content": [
                "劳劳亭畔，被西风一吹，逼成衰柳。",
                "如线如丝无限恨，和风和烟    。",
                "江上征帆，尊前别泪，眼底多情友。",
                "寸言不尽，斜阳脉脉凄瘦。",
                "",
                "半生图利图名，闲中细算，十件常输九。",
                "跳尽胡孙妆尽戏，总被他家哄诱。",
                "马上旌笳，街头乞叫，一样归乌有。",
                "达将何乐？穷更不如株守。"
            ]
        },
        {
            "title": "念奴娇 宏光",
            "content": [
                "宏光建国，是金莲玉树，後来狂客。",
                "草木山川何限痛，只解征歌选色。",
                "燕子衔笺，春灯说谜，夜短嫌天窄。",
                "海云分付，五更拦住红日。",
                "",
                "更兼马阮当朝，高刘作镇，犬豕包巾帻。",
                "卖尽江山犹恨少，只得东南半壁。",
                "国事兴亡，人家成败，运数谁逃得？",
                "太平隆万，此曹久已生出。"
            ]
        },
        {
            "title": "念奴娇 孝陵",
            "content": [
                "东南王气，扫偏安旧习，江山整肃。",
                "老桧苍松盘寝殿，夜夜蛟龙来宿。",
                "翁仲衣冠，狮麟头角，静锁苔痕绿。",
                "斜阳断碣，几人系马而读。",
                "",
                "闻说物换星移，神山风雨，夜半幽灵哭。",
                "不记当年开国日，元主泥人泪簇。",
                "蛋壳乾坤，丸泥世界，疾卷如风烛残。",
                "老僧山畔，烹泉只取一掬。"
            ]
        },
        {
            "title": "题半盆兰蕊图",
            "content": [
                "盆画半藏，兰画半含。",
                "不求发泄，不畏凋残。"
            ]
        },
        {
            "title": "山中雪后",
            "content": [
                "晨起开门雪满山，",
                "雪晴云淡日光寒。",
                "檐流未滴梅花冻，",
                "一种清孤不等闲。"
            ]
        },
        {
            "title": "沁园春",
            "content": [
                "花亦无知，月亦无聊，酒亦无灵。",
                "把夭桃斫断，煞他风景；",
                "鹦哥煮熟，佐我杯羹。",
                "焚砚烧书，椎琴裂画，",
                "毁尽文章抹尽名。",
                "荥阳郑，有慕歌家世，乞食风情。",
                "单寒骨相难更。",
                "笑席帽青衫太瘦生。",
                "看蓬门秋草，年年破巷；",
                "疏窗细雨，夜夜孤灯。",
                "难道天公、还钳恨口，",
                "不许长叹一两声？",
                "颠狂甚，取乌丝百幅，细写凄清。"
            ]
        },
        {
            "title": "道情",
            "content": [
                "老樵夫，自砍柴。捆青松，夹绿槐。",
                "茫茫野草秋山外，丰碑是处成荒冢，",
                "华表千寻卧碧苔。坟前石马磨刀坏。",
                "倒不如闲钱沽酒，醉醺醺山径归来。"
            ]
        },
        {
            "title": "念奴娇",
            "content": [
                "周郎年少，正雄姿历落，江东人杰。",
                "八十万军飞一炬，风卷滩前黄叶。",
                "楼舻云崩，旌旗电扫，射江流血。",
                "咸阳三月，火光无此横绝。",
                "想他豪竹哀丝，回头顾曲，虎帐谈兵歇。",
                "公瑾伯符天挺秀，中道君臣惜别。",
                "吴蜀交疏，炎刘鼎沸，老魅成奸黠。",
                "至今遗恨，秦淮夜夜幽咽。"
            ]
        },
        {
            "title": "念奴娇",
            "content": [
                "鸳鸯二字，是红闺佳话，然乎否否？",
                "多少英雄儿女态，酿出祸胎冤薮。",
                "前殿金莲，後庭玉树，风雨催残骤。",
                "卢家何幸，一歌一曲长久！",
                "即今湖柳如烟，湖云似梦，湖浪浓于酒。",
                "山下藤萝飘翠带，隔水残霞舞袖。",
                "桃叶身微，莫愁家小，翻借词人口。",
                "风流何罪？无荣无辱无咎。"
            ]
        },
        {
            "title": "念奴娇",
            "content": [
                "悬岩千尺，借欧刀吴斧，削成城郭。",
                "千里金城回不尽，万里洪涛喷薄。",
                "王浚楼船，旌麾直指，风利何曾泊。",
                "船头列炬，等闲烧断铁索。",
                "而今春去秋来，一江烟雨，万点征鸿掠。",
                "叫尽六朝兴废事，叫断孝陵殿阁。",
                "山色苍凉，江流悍急，潮打空城脚。",
                "数声渔笛，芦花风起作作。"
            ]
        },
        {
            "title": "念奴娇",
            "content": [
                "逶迤曲巷，在春城斜角，绿杨荫里。",
                "赭白青黄墙砌石，门映碧溪流水。",
                "细雨饧箫，斜阳牧笛，一径穿桃李。",
                "风吹花落，落花风又吹起。",
                "更兼处处缲车，家家社燕，江介风光美。",
                "四月樱桃红满市，雪片鲥鱼刀　。",
                "淮水秋清，钟山暮紫，老马耕闲地。",
                "一丘一壑，吾将终老于此。"
            ]
        },
        {
            "title": "念奴娇",
            "content": [
                "秋之为气，正一番风雨，一番萧瑟。",
                "落日鸡鸣山下路，为问台城旧迹。",
                "老蔓藏蛇，幽花贱血，坏堞零烟碧。",
                "有人牧马，城头吹起觱篥。",
                "当初面代牺牲，食惟菜果，恪守沙门律。",
                "何事饿来翻掘鼠，雀卵攀巢而吸？",
                "再曰荷荷，跏趺竟逝，得亦何妨失？",
                "酸心硬语，英雄泪在胸臆。"
            ]
        },
        {
            "title": "念奴娇",
            "content": [
                "桥低红板，正秦淮水长，绿杨飘撇。",
                "管领春风陪舞燕，带露含凄惜别。",
                "烟软梨花，雨娇寒食，芳草催时节。",
                "画船箫鼓，歌声缭绕空阔。",
                "究竟桃叶桃根，古今岂少，色艺称双绝？",
                "一缕红丝偏系左，闺阁几多埋没。",
                "假使夷光，苎萝终老，谁道倾城哲？",
                "王郎一曲，千秋艳说江楫。"
            ]
        },
        {
            "title": "念奴娇",
            "content": [
                "乾坤欹侧，藉豪英几辈，半空撑住。",
                "千古龙逢源不死，七窍比干肺腑。",
                "竹杖麻衣，朱袍白刃，朴拙为艰苦。",
                "信心而出，自家不解何故。",
                "也知稷契皋夔，闳颠散适，岳降维申甫。",
                "彼自承平吾破裂，题目原非一路。",
                "十族全诛，皮囊万段，魂魄雄而武。",
                "世间鼠辈，如何妆得老虎！"
            ]
        },
        {
            "title": "念奴娇",
            "content": [
                "辘辘转转，把繁华旧梦，转归何处？",
                "只有青山围故国，黄叶西风菜圃。",
                "拾橡瑶阶，打鱼宫沼，薄暮人归去。",
                "铜瓶百丈，哀音历历如诉。",
                "过江咫尺迷楼，宇文化及，便是韩擒虎。",
                "井底胭脂联臂出，问尔萧娘何处？",
                "清夜游词，後庭花曲，唱彻江关女。",
                "词场本色，帝王家数然否？"
            ]
        },
        {
            "title": "念奴娇",
            "content": [
                "劳劳亭畔，被西风一吹，逼成衰柳。",
                "如线如丝无限恨，和风和烟。",
                "江上征帆，尊前别泪，眼底多情友。",
                "寸言不尽，斜阳脉脉凄瘦。",
                "半生图利图名，闲中细算，十件常输九。",
                "跳尽胡孙妆尽戏，总被他家哄诱。",
                "马上旌笳，街头乞叫，一样归乌有。",
                "达将何乐？穷更不如株守。"
            ]
        },
        {
            "title": "念奴娇",
            "content": [
                "宏光建国，是金莲玉树，後来狂客。",
                "草木山川何限痛，只解征歌选色。",
                "燕子衔笺，春灯说谜，夜短嫌天窄。",
                "海云分付，五更拦住红日。",
                "更兼马阮当朝，高刘作镇，犬豕包巾帻。",
                "卖尽江山犹恨少，只得东南半壁。",
                "国事兴亡，人家成败，运数谁逃得？",
                "太平隆万，此曹久已生出。"
            ]
        },
        {
            "title": "念奴娇",
            "content": [
                "东南王气，扫偏安旧习，江山整肃。",
                "老桧苍松盘寝殿，夜夜蛟龙来宿。",
                "翁仲衣冠，狮麟头角，静锁苔痕绿。",
                "斜阳断碣，几人系马而读。",
                "闻说物换星移，神山风雨，夜半幽灵哭。",
                "不记当年开国日，元主泥人泪簇。",
                "蛋壳乾坤，丸泥世界，疾卷如风烛残。",
                "老僧山畔，烹泉只取一掬。"
            ]
        },
        {
            "title": "念奴娇",
            "content": [
                "暮云明灭，望破楼隐隐，卧钟残院。",
                "院外青山千万叠，阶下流泉清浅。",
                "鸦噪松廊，鼠翻经匣，僧与孤云远。",
                "空梁蛇脱，旧巢无复归燕。",
                "可怜六代兴亡，生公宝志，绝不关恩怨。",
                "手种菩提心剑戟，先堕释迦轮转。",
                "青史讥弹，传灯笑柄，枉作骑墙汉。",
                "恒沙无量，人间劫数自短。"
            ]
        }
    ]
}