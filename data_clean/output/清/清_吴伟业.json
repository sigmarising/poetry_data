{
    "dynasty": "清",
    "author": "吴伟业",
    "intro": "吴伟业（1609－1672），字骏公，号梅村，江苏大仓人。明崇祯四年进士，官左庶子。弘光朝，任少詹事。入清顺治时，官国子监祭酒，以母丧告假归里。其诗多以反映现实为主，早期作品风华绚丽，明亡后多激楚苍凉之音，尤擅歌行，既委婉含蓄，又沉着痛快。有《梅村集》。《清史稿》卷484有传。",
    "items": [
        {
            "title": "如梦令",
            "content": [
                "镇日莺愁燕懒，遍地落红谁管？睡起爇沉香，小饮碧螺春盌。帘卷，帘卷，一任柳丝风软。"
            ]
        },
        {
            "title": "生查子·旅思",
            "content": [
                "一尺过江山，万点长淮树。",
                "石上水潺潺，流入青溪去。",
                "",
                "六月北风寒，落叶无朝暮。",
                "度樾与穿云，林黑行人顾。"
            ]
        },
        {
            "title": "怀古兼吊侯朝宗",
            "content": [
                "河洛风尘万里昏，百年心事向夷门。",
                "气倾市侠收奇用，策动宫娥报旧恩。",
                "多见摄衣称上客，几人刎颈送王孙。",
                "死生终负侯赢诺，欲滴椒浆泪满樽。"
            ]
        },
        {
            "title": "临顿儿",
            "content": [
                "临顿谁家儿？生小矜白皙。",
                "阿爷负官钱，弃置何仓卒！",
                "贻我适谁家，朱门临广陌。",
                "嘱侬且好住，跳弄无知识。",
                "独怪临去时，摩首如怜惜。",
                "三年教歌舞，万里离亲戚。",
                "绝技逢侯王，宠异施恩泽。",
                "高堂红氍毹，华灯布瑶席。",
                "授以紫檀槽，吹以白玉笛。",
                "文锦缝我衣，珍珠装我额。",
                "瑟瑟珊瑚枝，曲罢恣狼藉。",
                "我本贫家子，邂逅道抛掷。",
                "一身被驱使，两口无消息。",
                "纵赏千万金，莫救饿死骨。",
                "欢乐居他乡，骨肉诚何益！"
            ]
        },
        {
            "title": "梅村",
            "content": [
                "枳篱茅舍掩苍苔，乞竹分花手自栽。",
                "不好诣人贪客过，惯迟作答爱书来。",
                "闲窗听雨摊诗卷，独树看云上啸台。",
                "桑落酒香卢桔美，钓肥斜系草堂开。"
            ]
        },
        {
            "title": "伍员",
            "content": [
                "投金濑畔敢安居？覆楚亡吴数上书。",
                "手把蜀镂思往事，九原归去愧包胥。"
            ]
        },
        {
            "title": "戏题仕女图",
            "content": [
                "玉关秋尽雁连天，碛里明驼路几千！",
                "夜半李陵台上月，可能还似汉宫圆？"
            ]
        },
        {
            "title": "戏题仕女图",
            "content": [
                "霸越亡吴计已行，论功何物赏倾城？",
                "西施亦有弓藏惧，不独鸱夷变姓名。"
            ]
        },
        {
            "title": "中秋看月有感",
            "content": [
                "今年京口月，犹得杖藜看。",
                "暂息干戈易，重经少壮难。",
                "江声连戍鼓，人影出渔竿。",
                "晚悟盈亏理，愁君白玉盘。"
            ]
        },
        {
            "title": "读史杂感",
            "content": [
                "北寺谗成狱，西园贿拜官。",
                "上书休讨贼，进爵在迎銮。",
                "相国争开第，将军罢筑坛。",
                "空余苏武节，流涕向长安。"
            ]
        },
        {
            "title": "读史杂感",
            "content": [
                "莫定三分计，先求五等封。",
                "国中惟指马，阃外尽从龙。",
                "朝事归诸将，军需仰大农。",
                "淮南数州地，幕府但歌钟。"
            ]
        },
        {
            "title": "鸳湖曲",
            "content": [
                "驾鸯湖畔草粘天，二月春深好放船。",
                "柳叶乱飘千尺雨，桃花斜带一路烟。",
                "烟雨迷离不知处，旧堤却认门前树。",
                "树上流莺三两声，十年此地扁舟住。",
                "主人爱客锦筵开，水闻风吹笑语来。",
                "画鼓队催桃叶伎，玉箫声出柘枝台。",
                "轻靴窄袖娇妆束，脆管繁弦竞追逐。",
                "云鬟子弟按霓裳，雪面参军舞鸜鹆。",
                "酒尽移船曲榭西，满湖灯火醉人归。",
                "朝来别奏新翻曲，更出红妆向柳堤。",
                "欢乐朝朝兼暮暮，七贵三公何足数！",
                "十幅蒲帆几尺风，吹君直上长安路。",
                "长安富贵玉骢骄，侍女薰香护早朝。",
                "分付南湖旧花柳，好留烟月伴归桡。",
                "那知转眼浮生梦，萧萧日影悲风动。",
                "中散弹琴竞未终，山公启事成何用！",
                "东市朝衣一旦休，北邙抔土亦难留。",
                "白杨尚作他人树，红粉知非旧日楼。",
                "烽火名园窜狐兔，画图偷窥老兵怒。",
                "宁使当时没县官，不堪朝市都非故！",
                "我来倚棹向湖边，烟雨台空倍惘然。",
                "芳草乍疑歌扇绿，落英错认舞衣鲜。",
                "人生苦乐皆陈迹，年去年来堪痛惜。",
                "闻笛休嗟石季伦，衔坏且效陶彭泽。",
                "君不见白浪掀天一叶危，收竿还伯转船迟。",
                "世人无限风波苦，输与江湖钓叟知。"
            ]
        },
        {
            "title": "直溪吏",
            "content": [
                "直溪虽乡村，故是尚书里。",
                "短棹经其门，叫声忽盈耳。",
                "一翁被束缚，苦辞橐如洗。",
                "吏指所居堂，即贫谁信尔。",
                "呼人好作计，缓且受鞭垂。 ",
                "穿漏四五间，中已无窗几。",
                "屋梁记日月，仰视殊自耻。",
                "昔也三年成，今也一朝毁。",
                "贻我风雨愁，饱汝歌呼喜。",
                "官逋依旧在，府帖重追起。",
                "旁人共唏嘘，感叹良有以。",
                "东家瓦渐稀，西舍墙半圯。",
                "生涯分应尽，迟速总一理。",
                "居者今何栖，去者将安徙。",
                "明岁留空村，极目唯流水。"
            ]
        },
        {
            "title": "捉船行",
            "content": [
                "官差捉船为载兵，大船买脱中船行。",
                "中船芦港且潜避，小船无知唱歌去。",
                "郡符昨下吏如虎，快桨追风摇急橹。",
                "村人露肘捉头来，背似土牛耐鞭苦。",
                "苦辞船小要何用？争执汹汹路人拥。",
                "前头船见不敢行，晓事篙题敛钱送。",
                "船户家家坏十千，官司查点侯如年。",
                "发回仍索常行费，另派门摊云雇船。",
                "君不见官舫嵬峨无用处，打彭插旗马头住。"
            ]
        },
        {
            "title": "过淮阴有感",
            "content": [
                "登高怅望八公山，琪树丹崖未可攀。",
                "莫想阴符遇黄石，好将鸿宝驻朱颜。",
                "浮生所欠只一死，尘世无由拾九还。",
                "我本淮王旧鸡犬，不随仙去落人间。"
            ]
        },
        {
            "title": "追悼",
            "content": [
                "秋风萧索响空帏，酒醒更残泪满衣。",
                "辛苦共尝偏早去，乱离知否得同归。",
                "君亲有愧吾还在，生死无端事总非。",
                "最是伤心看稚女，一窗灯火照鸣机。"
            ]
        },
        {
            "title": "阻雪",
            "content": [
                "关山虽胜路难堪，才上征鞍又解骖。",
                "十丈黄尘千尺雪，可知俱不似江南。"
            ]
        },
        {
            "title": "下相极东庵读同年北使时诗卷",
            "content": [
                "兰若停骖洒墨成，过河持节事分明。",
                "上林飞雁无还表，头白山僧话子卿。"
            ]
        },
        {
            "title": "古意",
            "content": [
                "欢似机中丝，织作相思树。",
                "侬似衣上花，春风吹不去。"
            ]
        },
        {
            "title": "野望",
            "content": [
                "京江流自急，客思竟何依。",
                "白骨新开垒，青山几何围。",
                "危楼帆雨过，孤塔阵云归。",
                "日暮悲笳起，寒鸦漠漠飞。"
            ]
        },
        {
            "title": "采石矶",
            "content": [
                "石壁千寻险，江流一矢争。",
                "曾闻飞将上，落日吊开平。"
            ]
        },
        {
            "title": "打冰词",
            "content": [
                "北河风高水生骨，玉垒银桥堆几尺。",
                "新戍云中千骑马，横津直渡无行迹。",
                "下流湍悍川途开，吹笳官舫从南来。",
                "帆樯山齐排浪进，牵船百丈声如雷。",
                "雪深没髁衣露肘，背挽头低风塞口。",
                "相逢羡杀顺流船，急问来时河冻否。",
                "溜过湖宽放闸平，长年稳望一帆轻。",
                "夜深侧听流澌响，琐碎玲珑渐结成。",
                "篙滑难施橹枝折，舟人霜满髭须白。",
                "发鼓催船唤打冰，冲寒十指西风裂。",
                "吁嗟河伯何硁硁，白棓如雨终无声。",
                "鱼龙潜逃科斗匿，殊耐鞭杖非穷民。",
                "官舱裘酒自高卧，只话篙师叉手坐。",
                "早办人夫候治装，明日推车冰上过。"
            ]
        },
        {
            "title": "遇南厢园叟感赋八十韵",
            "content": [
                "寒潮冲废垒，火云烧赤冈。",
                "四月到金陵，十日行大航。",
                "平生游宦地，踪迹都遗忘。",
                "道遇一园叟，问我来何方。",
                "犹然认旧役，即事堪心伤。",
                "开门延我坐，破壁低围墙。",
                "却指灌莽中，此即为南厢。",
                "衙舍成丘墟，佃种输租粮。",
                "谋生改衣食，感旧存园庄。",
                "艰难守兹土，不敢之他乡。",
                "我因访故基，步步添思量。",
                "面水背苍崖，中为所居堂。",
                "四海罗生徒，六馆登文章。",
                "松桧皆十围，钟筦声锵锵。",
                "百顷摇澄潭，夹岸栽垂杨。",
                "池上临华轩，菡萏吹芬芳。",
                "谈笑尽贵游，花月倾壶觞。",
                "其南有一亭，梧竹生微凉。",
                "回头望鸡笼，庙貌诸侯王。",
                "左李右邓沐，中坐徐与常。",
                "霜髯见锋骨，老将东瓯汤。",
                "配食十六侯，剑珮森成行。",
                "得之为将相，宁复忧封疆。",
                "北风江上急，万马朝腾骧。",
                "重来访遗迹，落日唯牛羊。",
                "吁嗟中山孙，志气胡勿昂！",
                "生世苟如此，不如死道旁。",
                "惜哉裸体辱，仍在功臣坊。",
                "萧条同泰寺，南枕山之阳。",
                "当时宝志公，妙塔天花香。",
                "改葬施金棺，手诏追褒扬。",
                "袈裟寄灵谷，制度由萧粱。",
                "千尺观象台，太史书桢祥。",
                "北望占旄头，夜夜愁光鋩。",
                "高帝遗衣冠，月出修蒸尝。",
                "图书盈玉几，弓剑堆金床。",
                "承乏忝兼官，再拜陈衣裳。",
                "南内因洒扫，铜龙启未央。",
                "幽花生御榻，苔涩青仓琅。",
                "离宫须望幸，执戟卫中郎。",
                "万事今尽非，东逝如长江。",
                "钟陵十万松，大者参天长。",
                "根节犹青铜，屈曲苍皮僵。",
                "不知何代物，同日遭斧创。",
                "前此千百年，岂独无兴亡！",
                "况自百姓伐，孰者非耕桑！",
                "群生与草木，长养皆吾皇。",
                "人理已澌灭，讲舍宜其荒。",
                "独念四库书，卷轴夸缥缃。",
                "孔庙铜牺尊，斑剥填青黄。",
                "弃掷草莽间，零落谁收藏！",
                "老翁见话久，妇子私相商。",
                "人倦马亦疲，剪韭炊黄粱。",
                "慎莫笑家贫，一一罗酒浆。",
                "从头诉兵火，眼见尤悲怆。",
                "大军从北来，百姓闻惊惶。",
                "下令将入城，传箭需民房。",
                "里正持府帖，佥在御赐廊。",
                "插旗大道边，驱遣谁能当！",
                "但求骨肉完，其敢携筐箱？",
                "扶持杂幼稚，失散呼耶娘。",
                "江南昔未乱，闾左称阜康。",
                "马阮作"
            ]
        },
        {
            "title": "圆圆曲",
            "content": [
                "鼎湖当日弃人间，破敌收京下玉关，",
                "恸哭六军俱缟素，冲冠—怒为红颜。",
                "红颜流落非吾恋，逆贼夭亡自荒宴。",
                "电扫黄巾定黑山，哭罢君亲再相见。",
                "相见初经田窦家，侯门歌舞出如花。",
                "许将戚里箜篌伎，等取将军油壁车。",
                "家本姑苏浣花里，圆圆小字娇罗绮。",
                "梦向夫差苑里游，宫娥拥入君王起。",
                "前身合是采莲人，门前一片横塘水。",
                "横塘双桨去如飞，何处豪家强载归。",
                "此际岂知非薄命，此时唯有泪沾衣。",
                "薰天意气连宫掖，明眸皓齿无人惜。",
                "夺归永巷闭良家，教就新声倾坐客。",
                "坐客飞觞红日暮，一曲哀弦向谁诉？",
                "白晰通侯最少年，拣取花枝屡回顾。",
                "早携娇鸟出樊笼，待得银河几时渡？",
                "恨杀军书抵死催，苦留后约将人误。",
                "相约恩深相见难，一朝蚁贼满长安。",
                "可怜思妇楼头柳，认作天边粉絮看。",
                "遍索绿珠围内第，强呼绛树出雕阑。",
                "若非壮士全师胜，争得蛾眉匹马还？",
                "蛾眉马上传呼进，云鬟不整惊魂定。",
                "蜡炬迎来在战场，啼妆满面残红印。",
                "专征萧鼓向秦川，金牛道上车千乘。",
                "斜谷云深起画楼，散关月落开妆镜。",
                "传来消息满江乡，乌桕红经十度霜。",
                "教曲伎师怜尚在，浣纱女伴忆同行。",
                "旧巢共是衔泥燕，飞上枝头变凤凰。",
                "长向尊前悲老大，有人夫婿擅侯王。",
                "当时只受声名累，贵戚名豪竞延致。",
                "一斛明珠万斛愁，关山漂泊腰肢细。",
                "错怨狂风飏落花，无边春色来天地。",
                "尝闻倾国与倾城，翻使周郎受重名。",
                "妻子岂应关大计，英雄无奈是多情。",
                "全家白骨成灰土，—代红妆照汗青。",
                "君不见馆娃初起鸳鸯宿，",
                "越女如花看不足。",
                "香径尘生乌自啼，屧廊人去苔空绿。",
                "换羽移宫万里愁，珠歌翠舞古梁州。",
                "为君别唱吴宫曲，汉水东南日夜流！"
            ]
        },
        {
            "title": "题冒辟疆名姬董白小像",
            "content": [
                "珍珠无价玉无瑕，",
                "小字贪看问妾家。",
                "寻到白堤呼出见，",
                "月明残雪映梅花。"
            ]
        },
        {
            "title": "临清大雪",
            "content": [
                "白头风雪上长安，",
                "短褐疲驴帽带宽。",
                "辜负故园梅树好，",
                "南枝开放北枝寒。"
            ]
        },
        {
            "title": "过吴江有感",
            "content": [
                "落日松陵道，堤长欲抱城。",
                "塔盘湖势动，桥引月痕生。",
                "市静人逃赋，江宽客避兵。",
                "廿年交旧散，把酒叹浮名。"
            ]
        },
        {
            "title": "悲歌赠吴季子",
            "content": [
                "人生千里与万里，黯然销魂别而已。",
                "君独何为至于此，山非山兮水非水。",
                "生非生兮死非死。十三学经并学史，",
                "生在江南长纨绮，词赋翩翩众莫比，",
                "白璧青蝇见排诋。一朝束缚去，上书难自理。",
                "绝塞千里断行李，送吏泪不止，流人复何倚。",
                "彼尚愁不归，我行定已矣。八月龙沙雪花起，",
                "橐驼垂腰马没耳，白骨皑皑经战垒，",
                "黑河无船渡者几，前忧猛虎后苍  ，",
                "土穴偷生若蝼蚁，大鱼如山不见尾，",
                "张  为风沫为雨，日月倒行入海底，",
                "白昼相逢半人鬼。噫嘻乎悲哉!",
                "生男聪明慎莫喜，仓颉夜哭良有以，",
                "受患只从读书始，君不见，吴季子!"
            ]
        },
        {
            "title": "清凉山赞佛诗 四首",
            "content": [
                "西北有高山，云是文殊台。",
                "台上明月池，干叶金莲开。",
                "花花相映发，叶叶同根栽。",
                "王母携双成，绿盖云中来。",
                "汉王坐法宫，一见光徘徊。",
                "结以同心合，授以九子钗。",
                "翠装雕玉辇，丹髹沉香斋。",
                "护置琉璃屏，立在文石阶。",
                "长恐乘风去，舍我归蓬莱。",
                "从猎往上林，小队城南隈。",
                "雪鹰异凡羽，果马殊群材。",
                "言过乐游苑，进及长杨街。",
                "张宴奏丝桐，新月穿宫槐，",
                "携手忽太息，乐极生微哀。",
                "千秋终寂寞，此日谁追陪。",
                "陛下寿万年，妾命如尘埃。",
                "愿共南山椁，长奉西宫杯。",
                "披香淖博士，侧听私惊猜：",
                "今日乐方乐，斯语胡为哉？",
                "待诏东方生，执戟前诙谐。",
                "熏炉拂黼帐，白露零苍苔。",
                "吾王慎玉体，对酒毋伤怀。",
                "",
                "伤怀惊凉风，深宫鸣蟋蟀。",
                "严霜被琼树，芙蓉凋素质。",
                "可怜千里草，萎落无颜色。",
                "孔雀蒲桃锦，亲自红女织。",
                "殊方初云献，知破万家室。",
                "瑟瑟大秦珠，珊瑚高八尺。",
                "割之施精蓝，干佛庄严饰。",
                "持来付一炬，泉路谁能识！",
                "红颜尚焦土，百万无容惜。",
                "小臣助长号，赐衣或一袭。",
                "只愁许史辈，急泪难时得。",
                "从官进哀诔，黄纸抄名入。",
                "流涕卢郎才，咨嗟谢生笔。",
                "尚方列珍膳，天厨供玉粒。",
                "官家未解菜，对案不能食。",
                "黑衣召志公，白马驮罗什。",
                "焚香内道场，广坐楞伽译。",
                "资彼象教恩，轻我人王力。",
                "微闻金鸡诏，亦由玉妃出。",
                "高原营寝庙，近野开陵邑。",
                "甫望仓舒坟，掩面添凄侧。",
                "戒言秣我马，遨游凌八极。",
                "八极何茫茫，曰往清凉山。",
                "此山蓄灵异．浩气共屈盘。",
                "能蓄太古雪，一洗天地颜。",
                "日驭有不到，缥缈风云寒。",
                "世尊昔示现，说法同阿难。",
                "讲树耸千尺，摇落青琅玕。",
                "诸天过峰头，绛节乘银鸾。",
                "一笑偶下谪，脱却芙蓉冠。",
                "游戏登琼楼，窈窕垂云鬟。",
                "三世俄去来，任作优昙看。",
                "名山初望幸，衔命释道安。",
                "预从最高顶，洒扫七佛坛。",
                "灵境乃杳绝，扪葛劳跻攀。",
                "路尽逢一峰，杰阁围朱阑。",
                "中坐一天人，吐气如栴檀。",
                "寄语汉皇帝，何苦留人间。",
                "烟岚倏灭没，流水空潺湲。",
                "回首长安城，缁"
            ]
        }
    ]
}