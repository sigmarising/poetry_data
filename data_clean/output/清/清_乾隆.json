{
    "dynasty": "清",
    "author": "乾隆",
    "intro": "清高宗弘历(1711～1799)清朝入关后第四代皇帝。满族，爱新觉罗氏，为清世宗胤□第四子。雍正十一年（1733），封和硕宝亲王，十三年八月即位，年号乾隆，习称乾隆帝。在位六十年。嘉庆元年(1796),传位第十五子□琰（嘉庆）,自为太上皇帝,仍掌军国大政,直至去世，实际统治六十四年，是中国历史上掌权时间最长的皇帝。",
    "items": [
        {
            "title": "天宁寺行馆杂咏",
            "content": [
                "三月烟花古所云，扬州自昔管弦纷。",
                "还淳拟欲申明禁，虑碍翻殃谋食群。"
            ]
        },
        {
            "title": "白鹿洞诗",
            "content": [
                "李渤结庐后，绛帐开紫阳。",
                "经纶归性命，道德焕文章。",
                "剖析危微旨，从容礼法场。",
                "祗今传鹿洞，几席有余香。"
            ]
        },
        {
            "title": "时世装，儆戎也",
            "content": [
                "城中好高髻，乡间一尺长。",
                "元和亦有时世装，因之流行遍四方，",
                "不为怡容为戚态，望而可知非兆祥。",
                "所以少傅作诗儆戎变，",
                "虽然当时戎变久矣讵因髻椎面赭之改常。",
                "作善降祥不善必致殃，",
                "应在君臣勤政持纪纲。",
                "区区妇人一时习俗所好尚，",
                "安能贻祸于家邦？",
                "尚忆辛未南巡吴郡县，",
                "妇女装饰原似寻常之所见。",
                "及至丁丑复省方，",
                "吴女人人眉际乌绫作瓜瓣。",
                "马上一过觉可憎，",
                "然而礼不下庶人，",
                "亦弗诃禁令改换。",
                "久将自厌必更易，",
                "似此亦何系世道人心而为灾祥之左券！",
                "五十篇可取者多，",
                "是篇吾谓近俗谚。"
            ]
        },
        {
            "title": "白云寺小憩",
            "content": [
                "白云深处称禅栖， 便访云关一觅题。",
                "密雪埋溪僧未扫， 韶春入树鸟光啼。",
                "三间静室依然也， 五载流阴亦迅兮。",
                "此去鹫峰应不远， 玉丛林里望丹梯。"
            ]
        },
        {
            "title": "黛螺顶",
            "content": [
                "峦回谷抱自重重，螺顶左邻据别峰。",
                "云栈屈盘历霄汉，花宫独涌现芙蓉。",
                "窗前东海初升日，阶下千年不老松。",
                "供养五台曼殊象，阇黎疑未识真宗。"
            ]
        },
        {
            "title": "笑题明月池",
            "content": [
                "盘转山腰至山寺，苍松怪石清绝伦。",
                "寺额明月池三字，寻胜笑昔题非真。",
                "一泓椀大隐石罅，日间那乃瞻水轮。",
                "设云无乃孤名也，却是刻舟求剑人。"
            ]
        },
        {
            "title": "清凉山",
            "content": [
                "雪蹊历历度桥踪，白玉层梯认碧松。",
                "春月景殊秋月景，下方钟和上方钟。",
                "得教触目清裁别，间复翘心□韵重。",
                "只有清凉无改度，迎人翠掩五云峰。"
            ]
        },
        {
            "title": "戒得堂",
            "content": [
                "戒得早成堂，荏苒廿岁徙，",
                "每来必有诗，忆祖兼敕己。",
                "今当归政后，吟咏可罢尔，",
                "然有不可罢，孜孜在训子。",
                "楚南北之军，宵小犯天理，",
                "更切得捷音，惭不可言矣。"
            ]
        },
        {
            "title": "除夕",
            "content": [
                "此日乾隆夕，明朝嘉庆年。",
                "古今难得者，天地锡恩然。",
                "父母敢言谢，心神增益虔。",
                "近成老人说，云十幸能全。"
            ]
        },
        {
            "title": "获鹿再咏",
            "content": [
                "秋鹿合群正此时，乘闲偶尔试虞为。",
                "铁丸穿过牝先倒，药气存伤牡逸弛。",
                "不谓目精尚犹故，分颁众喜有如斯。",
                "苗凶一发歼其两，吉兆捷音希即披。"
            ]
        },
        {
            "title": "由玉河泛舟至万寿山清漪园",
            "content": [
                "玉泉舟下玉河通，日丽风和波不雄。",
                "芷白蒲青景有望，鸢飞鱼跃兴无穷。",
                "清漪水色从新秀，万寿山光即渐融。",
                "行不须臾吟数首，裴家构思或相同。"
            ]
        },
        {
            "title": "题萧云从秋山红树卷",
            "content": [
                "峰势欲开树为遮，崔鬼画态间槎枒。",
                "本来枫经霜染，错认夕阳一片霞。"
            ]
        },
        {
            "title": "题创得斋",
            "content": [
                "西北谷犹迥，晴和爽拂晨。",
                "轻舆试深造，曲蹬宿知循。",
                "山景仍依旧，人情率喜新。",
                "赉筹英吉利，事亦创非陈。"
            ]
        },
        {
            "title": "烟雨楼对荷作",
            "content": [
                "花盛原因开以迟，楼阴一片绮纨披。",
                "屈为信理固宜是，淡弗华高乃在兹。",
                "鹿苑不妨恣游奕，鸳湖岂必较参差。",
                "设如座喻对君子，香树依稀与论诗。"
            ]
        },
        {
            "title": "题文津阁",
            "content": [
                "四阁书城四库藏，再三不碍校讐详。",
                "今兼荟要核以就，此则问津到每常。",
                "摘咏唯公经拣择，立言那肯涉荒唐。",
                "简明目录从头阅，向若已惊徒洋。"
            ]
        },
        {
            "title": "再题石鼓",
            "content": [
                "石鼓韩歌掘臼科，弗知其意所云何？",
                "兹因考古十之质，爰命图真一有窠。",
                "慨叹曾充舂杵用，伤形已阅岁年多。",
                "言行国学历珍弆，重道崇文功不磨。"
            ]
        },
        {
            "title": "五福五代堂题句",
            "content": [
                "敷锡名垂洪范篇，祖功宗德已身肩。",
                "三朝厚幸双文益，八袠初开五代全。",
                "苞茂即今看秩秩，旰宵唯是励乾乾。",
                "奉时布惠宜春日，欣遇多收鲜缓蠲。"
            ]
        },
        {
            "title": "文征明山水",
            "content": [
                "凭栏俯层阁，空阔恰怡神。",
                "祛暑松荫老，点秋枫叶新。",
                "高山森荦峃，流水净涟沦。",
                "佳客携琴至，应为同调人。"
            ]
        },
        {
            "title": "碧云寺",
            "content": [
                "隔岭别为区，精蓝静以俱。",
                "每参相与好，难论有和无。",
                "法雨真优渥，碧云任卷铺。",
                "设云云那碧，迭树岂非乎？"
            ]
        },
        {
            "title": "题张宗苍惠山图",
            "content": [
                "每值南巡春仲月，轻舟必先溯梁溪。",
                "无端一展石渠卷，陡忆群瞻跸路蹊。",
                "过去江乡已渺渺，看来春霭尚凄凄。",
                "宗苍那往惠山在，一例如同古画题。"
            ]
        },
        {
            "title": "纪实",
            "content": [
                "失脚落溪癸卯年，衣衫末湿即登船。",
                "因艰步履盖老耳，弗慎起居为恧然。",
                "问类冯河答子路，事殊赏节骇忠贤。",
                "原如君子过而已，纪实防他讹以传。"
            ]
        },
        {
            "title": "柳浪闻莺",
            "content": [
                "南渡宋家忘北金，相于丝管乐春深。",
                "新莺百啭非无意，河北由来有故林。"
            ]
        },
        {
            "title": "夜雨",
            "content": [
                "夜雨打船窗，恰值清梦醒。",
                "入耳适宜听，披衾不览冷。",
                "即南已增润，忆北牵怀永。",
                "须臾声渐稀，无眠以耿耿。"
            ]
        },
        {
            "title": "宿方山",
            "content": [
                "行馆傍花宫，林峦益致静。",
                "山游薄暮归，篝灯夜方永。",
                "定钟近宵声，弗霜亦念警。",
                "安禅付彼僧，我自娱清省。"
            ]
        },
        {
            "title": "登凤凰楼再依李白凤凰台韵",
            "content": [
                "谪仙当日事狂游，槌碎黄鹤夸风流。",
                "有无较版则且置，格高兴逸吞山邱。",
                "故宫登楼名偶似，远眺欲见蓬瀛洲。",
                "陡思我祖开创艰，守成予责增惕愁。"
            ]
        },
        {
            "title": "盛京旧宫再依皇祖元韵",
            "content": [
                "枚枚青琐与银铺，一例都京制度符。",
                "体从帝王御宫殿，心惟黎庶奠寰区。",
                "酌斟奢俭临中国，环卫旗民壮远图。",
                "敬仰戎衣未解际，依然有暇视规模。"
            ]
        },
        {
            "title": "太庙",
            "content": [
                "左庙遵古制，未遑右社筹。",
                "入京神主奉，于沈故宫留。",
                "别现三官祀，閟堂一律修。",
                "五朝藏册宝，名实正相投。"
            ]
        },
        {
            "title": "赐蔡新",
            "content": [
                "年老君臣似老朋，归来前席喜诚应。",
                "九龄风度于今罕，彦国精神较昔增。",
                "儿辈重瞻绛纱帐，时流都凝玉壶冰。",
                "殷勤问过称无过，曰信斯之吾未能。"
            ]
        },
        {
            "title": "《日下旧闻考》题辞",
            "content": [
                "曾赋皇都与帝都，若兹形胜古今无。",
                "金迁元复其久矣，明筑清修滋盛乎。",
                "御园法宫诚富此，返淳还朴益殷吾。",
                "论成知过渊衷写，更励聰听奕叶图。"
            ]
        },
        {
            "title": "《日下旧闻考》题辞",
            "content": [
                "重考彝尊书以成，七言权当序而行。",
                "名因日下荀鸣鹤，迹逮春明孙北平。",
                "罣漏岂无补所阙，淆讹时有校从精。",
                "百年熙皞繁文物，似胜三都及两京。"
            ]
        },
        {
            "title": "文渊阁赐茶",
            "content": [
                "层阁文华殿后峨，昨春庆宴觉无何。",
                "具瞻楠架四库贮，且喜芸编三面罗。",
                "十载春秋成不日，极天渊海尚余波。",
                "待钞蒇事遗百一，月课督程仍校讹。"
            ]
        },
        {
            "title": "回思一律",
            "content": [
                "践阼回思廿五岁，朝班较我岁都多。",
                "匆匆卌八春秋阅，忽忽康雍文武磨。",
                "几个老臣用由我，其余在列长于他。",
                "蓦然自问率兴事，蒿目焦心愧若何。"
            ]
        },
        {
            "title": "斋居即事",
            "content": [
                "雨后节迟暑尚悭，凉生秘殿远尘寰。",
                "对时已惕阴将长，抚序应知岁渐孱。",
                "心尚清明敢辞老，政关治忽戒偷闲。",
                "斋居永昼闲原有，诗本黄绫手自删。"
            ]
        },
        {
            "title": "古希",
            "content": [
                "古希希圣未从心，负扆遑云久莅临。",
                "惟是惕乾励朝夕，戒其玩愒度光阴。",
                "龙乘不息法一健，象译由来通六音。",
                "爱乐纷哉向何托，积成三万首余吟。"
            ]
        },
        {
            "title": "七旬庆典",
            "content": [
                "御殿庚寅体未仍，山庄聊听庆岗陵。",
                "七旬屈指数今古，六帝因心验法惩。",
                "北塞骈田朝众部，西天欢熹庆神僧。",
                "宜言吉日弗言戚，东望松斋戚不胜。"
            ]
        },
        {
            "title": "鄚州道中作",
            "content": [
                "土郭犹存古鄚州，人家负郭颇称稠。",
                "年年四月集药市，风俗应从民便由。"
            ]
        },
        {
            "title": "诗本",
            "content": [
                "诗本例分上下编，率当一百册余篇。",
                "丁年乐府补空白，戌岁盛京缀帙全。",
                "秋月春风景无问，山情水态句捐妍。",
                "即今祥禫游犹懒，月令搜吟拟阙填。"
            ]
        },
        {
            "title": "法喇——汉语为扒犁即拖床也",
            "content": [
                "服牛乘马取诸随，利器殊方未可移。",
                "似榻似车行以便，曰冰曰雪用皆宜。",
                "孤篷虽逊风帆疾，峻坂无愁衔橛危。",
                "太液拖床龙凤饰，椎轮大辂此堪思。"
            ]
        },
        {
            "title": "寄题千山",
            "content": [
                "千山胜景久芗哉，三度徒教寄咏回。",
                "本异唐宗曾驻辇，空传丁令有遗台。",
                "底须石洞花岩到，原匪探奇问景来。",
                "却笑前遭泐崖处，侵寻应已漶莓苔。"
            ]
        },
        {
            "title": "梁武帝",
            "content": [
                "乘其危  窃其祚，萧衍道成视刘裕。",
                "宫城围  吴兴拒，徒称马袁仍厚遇。",
                "本失正  末奚数，定律兴乐曾何助。",
                "特佞佛  奉象塑，舍身同泰功德慕。",
                "初祖谒  直指处，漆桶弗契乃北去。",
                "祀牺牲  代面素，庙不血食语不惧。",
                "饿台城  应始悟，荷荷那得金仙护。"
            ]
        },
        {
            "title": "时世装",
            "content": [
                "城中好高髻，乡间一尺长。",
                "元和亦有时世装，因之流行遍四方，",
                "不为怡容为戚态，望而可知非兆祥。",
                "所以少傅作诗儆戎变，",
                "虽然当时戎变久矣讵因髻椎面赭之改常。",
                "作善降祥不善必致殃，",
                "应在君臣勤政持纪纲。",
                "区区妇人一时习俗所好尚，",
                "安能贻祸于家邦？",
                "尚忆辛未南巡吴郡县，",
                "妇女装饰原似寻常之所见。",
                "及至丁丑复省方，",
                "吴女人人眉际乌绫作瓜瓣。",
                "马上一过觉可憎，",
                "然而礼不下庶人，",
                "亦弗诃禁令改换。",
                "久将自厌必更易，",
                "似此亦何系世道人心而为灾祥之左券！",
                "五十篇可取者多，",
                "是篇吾谓近俗谚。"
            ]
        },
        {
            "title": "题史可法像",
            "content": [
                "纪文已识一篇笃，予谥仍留两字芳。",
                "凡此无非励臣节，监兹可不慎君纲。",
                "象斯睹矣牍斯抚，月与霁而风与光。",
                "井命复书书卷内，千秋忠迹表维扬。"
            ]
        },
        {
            "title": "安远庙",
            "content": [
                "东岭琳宫接，题门各有名。",
                "匪尊不二法，缘系众藩情。",
                "佛日迎薰朗，慧云收雨征。",
                "金川兹武定，安远永销兵。"
            ]
        },
        {
            "title": "题金廷标琵琶行图",
            "content": [
                "船隐芦洲不见人，四弦风送到江滨。",
                "主宾僮仆齐倾耳，写出寻声暗问神。"
            ]
        },
        {
            "title": "谒孔林酹酒",
            "content": [
                "一抔如五岳，永古此幽宫。",
                "天朗林原气，川流洙泗风。",
                "奠椒溯思处，瞻楷不言中。",
                "万载读书者，水源木本同。"
            ]
        },
        {
            "title": "孝贤皇后陵酹酒",
            "content": [
                "那能恝尔去，仍趁便而来。",
                "言念曾齐案，奚堪更酹杯！",
                "草犹逮春绿，松不是新栽。",
                "旧日玉成侣，依然身傍陪。"
            ]
        },
        {
            "title": "林下戏题",
            "content": [
                "偶来林下坐，嘉荫实清便。",
                "乐彼艰偻指，如予未息肩。",
                "炎曦遮叶渡，爽籁透枝穿。",
                "拟号个中者，还当二十年。"
            ]
        },
        {
            "title": "题刘宗周黄道周集",
            "content": [
                "搜罗四库事磨研，去取其间公道传。",
                "人各抒忠斯可录，言虽触讳忍从捐。",
                "宁同仲达吠尧日，不愧观文报宋年。",
                "平日犯颜急尽节，如之二者实堪怜。"
            ]
        },
        {
            "title": "清凉山",
            "content": [
                "耸翠层峦接碧空，清凉襟袖拂天风。",
                "石头城一西临望，千古兴亡慨叹中。"
            ]
        },
        {
            "title": "雨花台",
            "content": [
                "据阜高台俯井闾，讲经因以得名诸？",
                "维摩已是为糟粕，梁武真成拾唾余。"
            ]
        },
        {
            "title": "题木刻屏风",
            "content": [
                "谁氏园林择胜开，山环抱复水瀠洄。",
                "川横桥喜路不断，岸转船如峰自回。",
                "意入敞亭趣有永，目游高阁望无埃。",
                "分明层叠浅深处，欲问丹青能是哉？"
            ]
        },
        {
            "title": "题郭知达集九家注杜诗",
            "content": [
                "平生结习最于诗，老杜真堪作我师，",
                "书出曾锓实郭集，本仍宝庆及淳熙。",
                "九家正注宜存耳，余氏支辞概去之，",
                "适以遗编搜四库，乃斯古刻见漕司。",
                "希珍际遇殊惊晚，尤物闇章固有时，",
                "重以琳琅续天禄，机闲万遍读何辞。"
            ]
        },
        {
            "title": "溥仁寺瞻礼",
            "content": [
                "兴州最古寺，每到礼应亲。",
                "策马河桥度，垂鞭农务询。",
                "即看优泽霈，实胜小霑频。",
                "屏息法云地，溥仁真溥仁。"
            ]
        },
        {
            "title": "题和阗玉镂东坡夜游图",
            "content": [
                "不眠闲访友，月色正苍凉。",
                "底用秉宵烛，耐堪步野塘。",
                "承天寺将到，积水地何方。",
                "设谓同心孰，依稀似姓张。"
            ]
        },
        {
            "title": "钱陈群故诗以志惜",
            "content": [
                "沈去钱存势已孤，陡观遗奏故人无。",
                "江南忽尔失二老，天子原非友匹夫。",
                "蒙邑应成蝶醒梦，香山那复鹿重扶。",
                "诗邮罢趁北风寄，郢垩怜亡为质吾。"
            ]
        },
        {
            "title": "新正恭奉皇太后幸御园之作",
            "content": [
                "撰辰晓出凤城垣，烟市灯棚景物繁。",
                "甲午今年新甲子，春舆此日驻春园。",
                "璇霄瑞气霏银粟，姬室徽音奉寿萱。",
                "吉旦王师兹进剿，月闻三捷吁天恩。"
            ]
        },
        {
            "title": "观承光殿玉瓮再作歌",
            "content": [
                "元史世祖至元间，初成渎山大玉海，",
                "敕置广寒碧殿中，逮今五百有余载。",
                "青绿间以黑白章，云涛水物相低昂，",
                "五山之珍伴御榻，从臣献寿欢无央。",
                "监院道房曾几历，仍列承光似还璧，",
                "相望琼岛咫尺近，岂必铜仙独泪滴。",
                "和阗玉瓮昨琢成，质文较此都倍赢，",
                "周监在殷殷监夏，一经数典惕予情。"
            ]
        },
        {
            "title": "玉澜堂",
            "content": [
                "又俯西窗蜃，湖天上下空。",
                "只观铺镜影，辽待迭纨风。",
                "暖起浮霄蠓，宽栖度岁鸿。",
                "漫言冰尚冱，澜意满其中。"
            ]
        },
        {
            "title": "立秋日作",
            "content": [
                "已识山中早晚凉，今朝况复立秋当。",
                "如何午热为孤注，疑是金官让末光。",
                "桐叶庭边想影落，草虫砌下觉声杨。",
                "农占晴雨纷如讼，历验原来亦鲜偿。"
            ]
        },
        {
            "title": "镊白",
            "content": [
                "鬃发星星不胜镊，髭须点点尚堪镊，",
                "两歧之物应暗笑，何厚于须薄于发。",
                "好少恶老人情然，亦有不同为变迁，",
                "昨近庆典赐举业，颇有履历增其年。",
                "好恶恶好非颠倒，世间古道今应少，",
                "对隆王昌非所知，但知坊记不言老。"
            ]
        },
        {
            "title": "割麦行",
            "content": [
                "迤南割麦收逮齐，迤北割麦今姑兮，",
                "合家竟日咸毕力，尚有余粮连亩栖。",
                "腰镰手銍躯偻走，惫矣精神各抖擞，",
                "十年—遇可辞劳，遗秉滞穗由他取。",
                "前驱警跸无烦词， 赤子宁避其父过，",
                "为之望哉为之喜， 范云萧缅安藉他。",
                "别有老农茆屋叹，不烦重问情自见，",
                "幸兹割麦逢饱秋， 持鬻却苦价太贱！"
            ]
        },
        {
            "title": "题王蒙秋林散步",
            "content": [
                "不为荷叶皴，只作笋尖矗。",
                "峰脚横秋云，屋头笼古木。",
                "欲变画家格，别开生面目。",
                "策杖一行人，明告此意独。"
            ]
        },
        {
            "title": "题扬雄甘泉赋事",
            "content": [
                "甘泉献赋风枫宸，更著剧秦与美新。",
                "设果出肠明日死，投身天禄又何人？"
            ]
        },
        {
            "title": "阅武",
            "content": [
                "八旗子弟兵，健锐此居营。",
                "聚处无他诱，勤操自致精。",
                "—时看斫阵，异日待干城。",
                "亦已收明效，西师颇著名。"
            ]
        },
        {
            "title": "咏白玉如意",
            "content": [
                "和阗供岁供，制器玉工闲。",
                "虽曰来之易，能忘获以艰。",
                "新年符吉兆，代语得心闲。",
                "永愿洗兵马，休言致白环。"
            ]
        },
        {
            "title": "普陀宗乘庙落成拈香得句",
            "content": [
                "递肖何妨屡普陀，  金刚四句括无多。",
                "层楼金瓦辉香象，  偏袒黄衣演法螺。",
                "虔为祝釐开八秩，  会逢归极仰三摩。",
                "撰良庆落欣瞻礼，  曰罪曰知且付他。"
            ]
        },
        {
            "title": "伊犁将军奏土尔扈特汗渥巴锡率全部归顺诗事",
            "content": [
                "土尔扈特部，昔汗阿玉奇，",
                "今来渥巴锡，明背俄罗斯。",
                "向化非招致，颁恩应博施，",
                "舍楞逃复返，彼亦合无辞。",
                "卫拉昔相忌，携孥往海滨，",
                "终焉怀故土, 遂尔弃殊伦。",
                "弗受将为盗，俾安皆我民，",
                "从今蒙古类，无一不王臣。"
            ]
        },
        {
            "title": "黄瓜",
            "content": [
                "菜盘佳品最燕京，二月尝新岂定评。",
                "压架缀篱偏有致，田家风景绘真情。"
            ]
        },
        {
            "title": "登舟",
            "content": [
                "御舟早候运河滨，陆路行余水路循。",
                "一日之间遇李杜，千秋以上接精神。",
                "麦苗夹岸穗将作，柳叶笼荫絮已频。",
                "最是篷窗心惬处，雨晴绿野出耕人。"
            ]
        },
        {
            "title": "题董其昌天降时雨小卷",
            "content": [
                "小卷常随行笥中，希逢时雨得相同。",
                "今朝润景当前证，始觉传神有独工。"
            ]
        },
        {
            "title": "观钱谦益初学集因题句",
            "content": [
                "平生谈节义，两姓事君王。",
                "进退都无据，文章那有光。",
                "真堪覆酒瓮，屡见咏香囊。",
                "末路逃禅去，原为孟八郎。"
            ]
        },
        {
            "title": "范宽秋林萧寺图",
            "content": [
                "禅有南宗及北宗，画家笔法与之同。",
                "限于地气因殊风，北之巨擘华原翁。",
                "秋山丛樾凡几重，林凹萧寺隐其中。",
                "流泉    如飞虹，是何结撰杰且雄。",
                "故应心醉米南宫，约略境界记所逢，",
                "文殊五台叶斗峰。"
            ]
        },
        {
            "title": "题盘谷寺",
            "content": [
                "乘闲策马款禅扉，流丽千林扬晓辉。",
                "铺谷轻烟白如絮，落崖飞瀑响于徽。",
                "寺犹法性风旛动，室岂维摩花雨霏。",
                "不是济源经考证，至今假藉未知非。"
            ]
        },
        {
            "title": "率题",
            "content": [
                "人夸不似老年象，一笑付之半信疑。",
                "设使廿年前面目，又何须藉尔夸为。"
            ]
        },
        {
            "title": "率题",
            "content": [
                "弗虑己饥弗虑寒，寸心恒为万民殚。",
                "以兹乐少忙频切，白发羞从镜里看。"
            ]
        },
        {
            "title": "东园观麦",
            "content": [
                "迩日雨实佳，今朝晴更好。",
                "麦苗即菁菁，麦穗亦矫矫。",
                "飏风披离离，邀露滟    。",
                "十分纵未定，八分固可保。",
                "夫子鄙学稼，樊迟器量小。",
                "园林有弄田，藉以农功考。",
                "五谷斯其一，其四期尚早。",
                "无不冀有收，冀收宵旰祷。"
            ]
        },
        {
            "title": "新正重华宫侍皇太后宴",
            "content": [
                "元正大礼贺慈宁，翌日重华凤辇停。",
                "左右承颜娱永昼，曾元绕膝乐家庭。",
                "盆中茂树万年柏，阶际才舒两叶蓂。",
                "小部梨园呈法曲，致辞总是祝修龄。"
            ]
        },
        {
            "title": "读杜牧集",
            "content": [
                "茂学本工文，清辞每出群。",
                "虽称有奇节，未觉副高闻。",
                "锦字常悬壁，朱楼喜梦云。",
                "所输老杜者，一饭不忘君。"
            ]
        },
        {
            "title": "烟溪钓艇",
            "content": [
                "飘然蓑笠坐船唇，不挈渔僮独理纶。",
                "傲志羞登隐逸传，钓鱼多有钓名人。"
            ]
        },
        {
            "title": "拈题",
            "content": [
                "信手拈题信口哦，树头叶少树根多。",
                "秋山四壁明无障，野水平湖冻不波，",
                "雉避风藏深草谷，鹿知寒下向阳坡。",
                "授衣时节豳诗咏，蒿目民艰竟若何。"
            ]
        },
        {
            "title": "即景",
            "content": [
                "即景为题信口拈，山庄乐事实无厌。",
                "苍麋岩际行行见，红叶林间渐渐添。",
                "碧宇云稀天廓落，寒潭潦尽水沉潜。",
                "讵惟揽结供吟兴，静会端知理趣兼。"
            ]
        },
        {
            "title": "清闲口号",
            "content": [
                "人言难得是清闲，我略清闲辄赧颜。",
                "设使乐斯更何虑，满招忧亦在其间。"
            ]
        },
        {
            "title": "扫雪",
            "content": [
                "扫雪必行赏，仆台早候之。",
                "未成分寸际，那可饰装为。",
                "今日素真积，培林泽倍滋。",
                "天思诚赐我，分惠亦其宜。"
            ]
        },
        {
            "title": "万松寺",
            "content": [
                "山居白足两三僧，不解参禅不演乘。",
                "粥饭之余无一事，紫衣让尔得相应。"
            ]
        },
        {
            "title": "谒明太祖陵",
            "content": [
                "崛起何嫌本做僧，汉高同杰又多能。",
                "每当巡省临华里，必致勤虔谒孝陵。",
                "一代规模颇称树，百年礼乐未遑兴。",
                "独怜复古非通变，翻使燕兵衅可乘。"
            ]
        },
        {
            "title": "题宋院本金陵图",
            "content": [
                "几经富庶几离乱，富庶欢娱离乱愁。",
                "只有秦淮一片月，溶溶无意照千秋。"
            ]
        },
        {
            "title": "题宋院本金陵图",
            "content": [
                "琼窗绮榭簇勾栏，蜜意酣情各缔欢。",
                "官妓遗风自唐宋，政咸何体污衣冠。"
            ]
        },
        {
            "title": "再游龙井作",
            "content": [
                "清跸重听龙井泉，明将归辔启华旃。",
                "问山得路宜晴后，汲水烹茶正雨前。",
                "入目光景真迅尔，向人花木似依然。",
                "斯诚佳矣予无梦，天姥那希李谪仙。"
            ]
        },
        {
            "title": "免除宿迁县等地部分正赋",
            "content": [
                "忆我三番曾过此，满目民艰恫瘝视。",
                "蠲租加赈不少靳，究亦无能疮痏起。",
                "壬午之岁博咨访，略觉其中悉源委。",
                "因为疏剔六塘河，果然潦尽堪耕耜。",
                "人事尽而天贶随，连岁秋收皆获美。",
                "兹来殊觉大改观，凭舆历览心生喜。",
                "户有盖藏育鸡豚，衣鲜褛裂赡妇子。",
                "不灾不赈奚所加，究欲加思念无已。",
                "因思时巡免正供，十分之三常例耳。",
                "数县瘠土应倍怜，益二至五斯可矣。",
                "国有余用苏茆簷，减一半惟投悬匦。",
                "伫看元气复闾阎，庶协以休以助理。"
            ]
        },
        {
            "title": "过淮安府",
            "content": [
                "漂母祠边暂据鞍，射阳城里彻鸣銮。",
                "竟成减从还轻骑，都为民亲与俗安。",
                "纵喜市头平米价，那无  底叹衣单。",
                "孳生庶更谋生窘，不见其熙只见难。"
            ]
        },
        {
            "title": "清河道中杂咏",
            "content": [
                "迎銮黎庶聚犹多，雨里那曾笠与蓑。",
                "爱敬真如子于父，可无惠保计如何。"
            ]
        },
        {
            "title": "雪",
            "content": [
                "夜报塞天同起云，凌晨玉叶遂翩纷。",
                "无林不作银花影，有嶂皆成冰绮纹。",
                "酒店旗飘近方见，僧房钟响远犹闻。",
                "入关廿里原秋雨，南北寒暄一岭分。"
            ]
        },
        {
            "title": "剑池",
            "content": [
                "山川宇宙来便有，岂信剑飞画作岩。",
                "四字宣尼曾不语，惜哉佳境溷愚凡。"
            ]
        },
        {
            "title": "曲院风荷",
            "content": [
                "几个田田漾细风，乍看绿叶想花红。",
                "昆明湖上浮轻舫，六月春光讶许同。"
            ]
        },
        {
            "title": "过宝带桥有咏",
            "content": [
                "金阊清晓放舟行，宝带春风波漾轻。",
                "孔五十三易疏泄，涨痕犹见与桥平。"
            ]
        },
        {
            "title": "唐寅桃花庵图",
            "content": [
                "吴中爱看吴人画，况是吴人画最高。",
                "世上只期为散木，庵前疑复绽新桃。",
                "松风寒处安茶铫，石冻春深试酒槽。",
                "七字志怀颇见道，宁云溪壑兴堪陶。"
            ]
        },
        {
            "title": "哈萨克陪臣到因携观广陵风景",
            "content": [
                "哈萨朝正贡马频，路遥迟到值南巡。",
                "因教驰驿来江国，便挈行春阅绮闉。",
                "昔岁观光称使者，今番优赉实陪臣。",
                "广陵鄂畚何南北，总我心怀保赤人。"
            ]
        },
        {
            "title": "堤上偶成",
            "content": [
                "运河转漕达都京，策马春风堤上行。",
                "九里岗临御黄坝，曾无长策只心惊。"
            ]
        },
        {
            "title": "戏题听鹂馆",
            "content": [
                "清和渐觉绿阴稠，初听林间黄栗留。",
                "笑我本非高逸者，双柑何必袭风流。"
            ]
        },
        {
            "title": "文征明松荫听瀑图",
            "content": [
                "为爱泉声涤垢思，不簪不履坐厜  。",
                "山庄曾学斯人听，却愧中涓供奉随。"
            ]
        },
        {
            "title": "画舫斋",
            "content": [
                "画舫予所喜，云舟不是舟。",
                "雅宜风澹荡，那共水沉浮。",
                "荷净初过雨，竹凉飒似秋。",
                "分明太液上，借与米家游。"
            ]
        },
        {
            "title": "雨后昆明湖泛舟骋望",
            "content": [
                "半夜嘉霖晓快晴，敕机暇偶泛昆明。",
                "稳同天上坐春水，爽学秋风动石鲸。",
                "出绿柳荫知岸远，入红莲路荡舟轻。",
                "玉峰真似蓬莱岛，只许遥遥镜里呈。"
            ]
        },
        {
            "title": "御午门受俘馘",
            "content": [
                "函首霍占来月竁，倾心素坦款天阊。",
                "理官淑问宁须试，骠骑穷追实可臧。",
                "西海永清武大定，午门三御典昭详。",
                "从今更愿天斯事，休养吾民共乐康。"
            ]
        },
        {
            "title": "坐冰床至悦心殿",
            "content": [
                "筠冲锡宴有余闲，琼岛韶光暖镜间。",
                "尚可翠鸾轻舵试，徐过玉蝀一桥弯。",
                "冻酥岸觉看波漾，春到物知听雁还。",
                "今日悦心真恰当，窗凭积素慰开颜。"
            ]
        },
        {
            "title": "荷露烹茶",
            "content": [
                "秋荷叶上露珠流，柄柄倾来盎盎收。",
                "白帝精灵青女气，惠山竹鼎越窑瓯。",
                "学仙笑彼金盘妄，宜咏欣兹玉乳浮。",
                "李相若曾经识此，底须置驿远驰求。"
            ]
        },
        {
            "title": "红叶",
            "content": [
                "迭嶂青云放晓晴，乍看红叶一枝横。",
                "徘徊体物难成句，几点玫瑰衬绿琼。"
            ]
        },
        {
            "title": "趁凉",
            "content": [
                "谁云广厦不知暑，偶陟高台亦趁凉。",
                "竹解纳风还蔽日，心存无逸却非忙。",
                "收来荷露堪烹茗，伏出燕雏才下梁。",
                "赢得昼长何所事，重翻旧稿一商量。"
            ]
        },
        {
            "title": "桃花寺行宫即目",
            "content": [
                "地近青莲迥绝尘，朅来兴会又从新。",
                "窗含远景正无尽，笔点诸峰自有神。",
                "绿野润霑三月雨，绣岩芳斗一天春。",
                "花源不著通溪水，那虑渔郎忽问津。"
            ]
        },
        {
            "title": "拟古意",
            "content": [
                "中庭一树碧桃花，东西飞落邻人家。",
                "东邻阿娇贮金屋，画眉夫婿金张族。",
                "退朝绮宴花拂筵，欢为簪花回曼睩。",
                "西邻女儿独含悲，良人远戍无归期。",
                "谁谓含悲对花落，花落纷宁如泪垂。",
                "可怜同是残英瓣，一悲一欢不相见。"
            ]
        },
        {
            "title": "秦淮歌",
            "content": [
                "祖龙东巡压王气，通淮凿断方山埭。",
                "痴心虑后五百年，讵知亡秦在二世。",
                "长源因此名秦淮，萦纡建业达水隈。",
                "时塞时疏异沿革，秣陵终免淮为灾。",
                "六朝往事难寻迹，王谢燕飞谁氏宅。",
                "风流江令倦游归，惟见秦淮依旧碧。",
                "杨吴窃据筑金陵，清波溶溶乃贯城。",
                "十六红桥夹两岸，蜀娇越艳扬新声。",
                "千金买笑轻一掷，缠头锦是寒女织。",
                "会称盒子斗新奇，薛鸭袁羊饤珍食。",
                "而今功令禁俳倡，歌楼舞馆都荒凉。",
                "烟花丽景纵逊昔，瘅邪敦朴诚良方。"
            ]
        },
        {
            "title": "咏煎盐者",
            "content": [
                "一历篷芦厂，载观盐灶民。",
                "樵山已遥远，釜海亦艰辛。",
                "火候知应熟，卤浆配欲匀。",
                "可怜终岁苦，享利是他人。"
            ]
        },
        {
            "title": "观采茶作歌",
            "content": [
                "前日采茶我不喜，率缘供览官经理；",
                "今日采茶我爱观，吴民生计勤自然。",
                "云栖取近跋山路，都非吏备清跸处，",
                "无事回避出采茶，相将男妇实劳劬。",
                "嫩荚新芽细拨挑，趁忙谷雨临明朝；",
                "雨前价贵雨后贱，民艰触目陈鸣镳。",
                "由来贵诚不贵伪，嗟哉老幼赴时意；",
                "敝衣粝食曾不敷，龙团凤饼真无味。"
            ]
        },
        {
            "title": "昭庆寺",
            "content": [
                "钱塘门外古昭庆，取便寻幽过野堤。",
                "僧不参禅修净业，佛无定相示全提。",
                "法林自是忘忧所，精舍堪称小隐栖。",
                "而我民艰常满目，岂能耽静对阇黎。"
            ]
        },
        {
            "title": "遇闰",
            "content": [
                "遇闰深山秋益深，每因趁暖一幽寻。",
                "松盘岭复苍中翠，叶落波心静里沉。",
                "鹿度岩边看活画，禽鸣林际听仙音。",
                "养生自是斯间好，勤政名轩敢忘钦。"
            ]
        },
        {
            "title": "山店",
            "content": [
                "山店诛茅亦易成，居民火种复刀耕。",
                "孳豚处处牢堆石，防虎家家栅树荆。",
                "粗粝聊安衣食计，逍遥且免市廛征。",
                "前驱俞骑休呵谯，正欲穷檐悉隐情。"
            ]
        },
        {
            "title": "喜鹊",
            "content": [
                "喜鹊声唶唶，俗云报喜鸣。",
                "我属望雨候，厌听为呼晴。"
            ]
        },
        {
            "title": "菜花",
            "content": [
                "黄萼裳裳绿叶稠，千村欣卜榨新油。",
                "爱他生计资民用，不是闲花野草流。"
            ]
        },
        {
            "title": "题宋宣和池塘秋晚图",
            "content": [
                "鸂鶒双飞鹭拳独，秋塘位置雅相宜。",
                "精思设使通为政，五国应无播越时！"
            ]
        },
        {
            "title": "西师底定伊犁捷音至诗以述事",
            "content": [
                "乘时命将定条枝，天佑人归捷报驰。",
                "无战有征安绝域，壶浆箪食迎王师。",
                "两朝缔构敢石继，百世宁绥有所思。",
                "好雨优霑王宇拓，敬心那为慰心移。"
            ]
        },
        {
            "title": "题宁远祖氏石坊",
            "content": [
                "燧谨寒更烽候朝，鸠工何暇尚逍遥。",
                "若非华表留名姓，谁识元戎事两朝？"
            ]
        },
        {
            "title": "圣水盆",
            "content": [
                "垂崖迸水落丝丝，冬不凝冰事匪奇。",
                "应为仙家修养法，将临玉女洗头时。"
            ]
        },
        {
            "title": "翠云屏",
            "content": [
                "崔巍孤峰削玉华，山枢旁出古槎枒。",
                "何人解事为镌泐，语凿空犹道女蜗。"
            ]
        },
        {
            "title": "松花江捕鱼",
            "content": [
                "松江网鱼亦可观，潭情潦尽澄秋烟，",
                "虞人技痒欲效悃，我亦因之一放船。",
                "施罟    旋近岸，清波可数鲦鲈鲢，",
                "就中鱏鳇称最大，度以寻丈长鬐轩。",
                "波里颓如玉山倒，掷叉百中诚何难，",
                "钩牵绳曳乃就陆，椎牛十五一当焉。",
                "举网邪许集众力，银刀雪戟飞缤翻，",
                "计功受赐即命罢，方虑当秋江水寒。"
            ]
        },
        {
            "title": "柳条边",
            "content": [
                "西接长城东属海，柳条结边画内外，",
                "不关阨塞守藩篱，更匪舂筑劳民惫。",
                "取之不尽山木多，植援因以限人过，",
                "盛京吉林各分界，蒙古执役严谁何。",
                "譬之文囿七十里，围场岂止逾倍蓰，",
                "周防节制存古风，结绳示禁斯足矣。",
                "我来策马循边东，高可逾越疏可通，",
                "麋鹿来往外时获，其设还与不设同。",
                "意存制具细何有，前人之法后人守，",
                "金汤巩固万年清，讵系区区此树柳。"
            ]
        },
        {
            "title": "科尔沁",
            "content": [
                "世笃姻盟拟晋秦，宫中教养喜成人。",
                "诗书大义能明要，妫汭丛祥遂降嫔。",
                "此日真堪呼半子，当年欲笑议和亲。",
                "同来侍宴承欢处，为忆前弦转鼻辛。"
            ]
        },
        {
            "title": "如意湖",
            "content": [
                "塞水恒流此处渟，柳湖莲岛偶募形。",
                "烟容波态皆如画，属意悠然在杳冥。"
            ]
        },
        {
            "title": "习字",
            "content": [
                "间日视阁章，山庄有清暇，",
                "有暇亦何为，读书及习射。",
                "书亦六艺一，自古重墨稼，",
                "棐几铺玉版，嘉荫就松架。",
                "缮性归平易, 变体祛奇诧，",
                "举首瞻奎文，当年此消夏。"
            ]
        },
        {
            "title": "泛月",
            "content": [
                "泛月宜何处，山庄景最新。",
                "夏宵含飒爽，塞水漾明沦。",
                "鹤唳孤松顶，鹿寻曲涧滨。",
                "锤峰玉台迥，温峤早痴人。"
            ]
        },
        {
            "title": "题惠山园八景 寻诗径",
            "content": [
                "岩壑有奇趣，烟云无尽藏。",
                "石栏遮曲径，春水漾方塘。",
                "新会忽于此，幽寻每异常。",
                "自然成迥句，底用锦为囊？"
            ]
        },
        {
            "title": "题惠山园八景 知鱼桥",
            "content": [
                "屧步石桥上，轻鯈出水游。",
                "濠梁真识乐，竿线不须投。",
                "子我嗤多辩，烟波匪外求。",
                "琳池春雨足，菁藻任潜浮。"
            ]
        },
        {
            "title": "阅古楼",
            "content": [
                "宝笈三希萃法珍，好公天下寿贞珉。",
                "楼飞四面开屏障，神聚千秋作主宾。",
                "不杂嬴刘夸博广，略存魏晋要精真。",
                "游丝灯影参元契，大块文章沆瀣津。"
            ]
        },
        {
            "title": "海东青行",
            "content": [
                "鸷鸟种不一，海青称俊绝，",
                "摩空健翮上层霄，千里下击才一瞥。",
                "当其脱韝始纵时，风力未会迟飞掣，",
                "群燕缘扑或坠落，何异淮阴胯下气且折。",
                "鹰鹯之雏可罹，海青之雏得未逢，",
                "闻之育卵大海东，追逐天鹅入云中，",
                "回顾忽失故国踪。海东青，",
                "尔不远为利，尔不高腾空，",
                "安得受制于人垂头仰饲居樊笼！",
                "王孙莫恨未央宫！"
            ]
        },
        {
            "title": "杂诗",
            "content": [
                "水至清无鱼，人至察无徒，",
                "无鱼非水德，无徒势云孤。",
                "鱼岂离于水，潜渊转江湖，",
                "人岂离于世，适将他有图。 ",
                "知一贵知二，通变乃达常，",
                "不逆复不亿，抑亦先觉良。",
                "吹芋三百人，隐笑齐宣王。"
            ]
        },
        {
            "title": "卢沟晓月",
            "content": [
                "茅店寒鸡咿喔鸣，曙光斜汉欲参横。",
                "半钩留照三秋淡，一蝀分波夹镜明。",
                "入定衲憎心共印，怀程客子影犹惊。",
                "迩来每踏沟西道，触景那忘黯尔情。"
            ]
        },
        {
            "title": "萧山道中作",
            "content": [
                "溪窄绿塍阔，水肥乌榜轻。",
                "开篷画芃蒨，挂席剪澄明。",
                "南国春方丽．越天云复晴。",
                "山阴指明日，已是镜中行。"
            ]
        },
        {
            "title": "平湖秋月",
            "content": [
                "春水初生绿似油，新蛾泻影镜光柔。",
                "待予重命行秋棹，饱弄金波万里流。"
            ]
        },
        {
            "title": "苏堤春晓",
            "content": [
                "通守钱塘记大苏，取之无尽适逢吾。",
                "长堤万古传名姓，肯让夷光擅此湖。"
            ]
        },
        {
            "title": "烟雨楼用韩子祁诗韵",
            "content": [
                "春云欲泮旋濛濛，百顷南沏一棹通。",
                "回望还迷堤柳绿，到来才辨榭梅红。",
                "不殊图画倪黄境，真是楼台烟雨中。",
                "欲倩李牟携铁笛，月明度曲水晶宫。"
            ]
        },
        {
            "title": "响屧廊",
            "content": [
                "夹径多长松，度松渐豁敞。",
                "伊昔构曲廊，夷光留屧响。",
                "屧响久不闻，春烟蒙蔓莽。",
                "小草设有知，云见人来往。"
            ]
        },
        {
            "title": "游金山寺用苏轼韵兼效其体",
            "content": [
                "平生不戒游览兴，西浮于洛东观海，",
                "轻舟风利过维扬，此间初识有江在。",
                "巾流嵽嶫如补陀  八功德水澄无波，",
                "精蓝信宿可留憩，层楼阿阁何须多。",
                "青雀黄龙尽收楫，笳吹笙歌送西日，",
                "帆樯远近挂红灯，照入江天星点赤。",
                "髯翁醉醒风雅魄，奇句孤吟深夜黑，",
                "信耶非耶漫强明，律中要使鬼神惊。",
                "六百年来人莫识，我偶拈庚答风物。",
                "滥觞远忆巴岷山，土鼓云门拳石顽，",
                "清赏凭高兴未已，烹茶更试中泠水。"
            ]
        },
        {
            "title": "赐沈德潜",
            "content": [
                "水碧山明吴下春，三年契阔喜相亲。",
                "玉皇案吏今烟客，天子门生更故人。",
                "别后诗裁经细检．当前民瘼听频陈。",
                "老来底越精神健，劫外胎禽雪里筠。"
            ]
        },
        {
            "title": "中河",
            "content": [
                "驻辇近中河，朱栏俯绿波。",
                "群歌漕运利，永赖圣漠多。",
                "继述夫何有，遵循敢更过。",
                "省方得知要，遑复论其他。"
            ]
        },
        {
            "title": "少林寺作",
            "content": [
                "少林干载寺，少室一房山。",
                "禅悦偶重叩，秋岩此乍攀。",
                "树姿纷绮绣，涧响静潺湲。",
                "却见来时路，轘辕云外关。"
            ]
        },
        {
            "title": "经岳武穆祠",
            "content": [
                "翠柏红垣见葆祠，羔豚命祭复过之。",
                "两言臣则师千古，百战兵威震一时。",
                "道济长城谁自坏？临安一木本犹支。",
                "故乡俎豆夫何恨，恨是金牌太促期！"
            ]
        },
        {
            "title": "祖逊墓",
            "content": [
                "佳城之人云姓祖，考迹睪然兴望古。",
                "越石竟让先着鞭，尚忆闻鸡共起舞。",
                "飞扬意气亘千秋，终不能埋三尺土。"
            ]
        },
        {
            "title": "尚书蒋溥奏进所刻御制诗集书此志怀",
            "content": [
                "伊余有结习，对时耽属咏。",
                "赋诗何必多，杜老言诚正，",
                "况乎居九五，所贵行实政。",
                "享帚虞舛缺，综录予所命，",
                "杀青匪素志，既成姑以听。",
                "裒然宛成帙，十二年言行，",
                "其间悯农切，今昔颇可证。",
                "治未臻唐虞，志徒希贤圣，",
                "他年讽兹什，惭否复难定。"
            ]
        },
        {
            "title": "古别离",
            "content": [
                "古别离。乃有天上牵牛织女星分歧。",
                "至今八万六干会，",
                "后会滔滔无止期。",
                "可怜一会才一日，",
                "其余无央数日何以消愁思。",
                "古别离，天上犹如此．",
                "人间可例推，",
                "设使无会晤，",
                "安用苦别离?",
                "古别离，长吁嘻！"
            ]
        },
        {
            "title": "董邦达西湖图",
            "content": [
                "昔传西湖比西子，但闻其名知其美，",
                "夷光千古以上人，岂有真容遗后世。",
                "未见颜色贵耳食．浪以湖山相比拟，",
                "湖山有知应不受，须翁何以答吾语。",
                "吁嗟吾因感世道，臧否雌黄率如此，",
                "岂如即景写西湖，图绘真形匪近似。",
                "岁维二月巡燕晋，留京结撰亲承旨，",
                "归来长卷已构成，俨置余杭在棐几。",
                "十景东西斗奇列，两峰南北争雄峙，",
                "晴光雨色无不宜，推敲好句难穷是。",
                "淀池水富惜无山，田盘山好诎于水，",
                "喜其便近每命游，具美明湖辄遐企。",
                "北门学士家临安，少长六一烟霞里，",
                "既得其秀忘其筌，呼吸湖山传神髓。",
                "此图岂得五合妙，绝妙真教拔萃矣，",
                "明年春月驻翠华，亲印证之究所以。"
            ]
        },
        {
            "title": "淑清院",
            "content": [
                "石径度流泉，奇探小有天。",
                "树垂冰作雨，砌暖玉生烟。",
                "屈膝红墙绕，蜵娟紫阁连。",
                "不如深翠处，精舍作幽偏。"
            ]
        },
        {
            "title": "岳钟琪入觐诗以赐之",
            "content": [
                "剑佩归朝矍铄翁，番巢单骑志何雄！",
                "功志淮蔡无惭李，翼奋渑池不独冯。",
                "早建奇勋能鼓勇，重颁上爵特褒忠。",
                "西南保障资猷略，前席敷陈每日中。"
            ]
        },
        {
            "title": "移顿六韵",
            "content": [
                "逐水频移顿，曾无廿里赊，",
                "建营今似昨，取势正还斜。",
                "垒或多因旧，灶无须更加，",
                "卖蒸原有市，换马要增茶。",
                "内外奚分界，休和久一家，",
                "朝程回首望，烟散满林霞。"
            ]
        },
        {
            "title": "二月十四日喜而有作",
            "content": [
                "止戈为武信其然，我泽如春经略宣。",
                "共喜捷音来玉阙，何殊俘虏自金川。",
                "番酋路左心倾服，军士行间气倍鲜。",
                "单骑汾阳休比拟，都因忠赤格穹天。"
            ]
        },
        {
            "title": "题管道升修竹幽兰图",
            "content": [
                "袅袅猗猗绿水滨，幽香孤节自相亲。",
                "世间尽有丹青手，写照端须似此人。"
            ]
        },
        {
            "title": "珍珠泉",
            "content": [
                "济南多名泉，岳阴水所潴。",
                "其中孰巨擘，趵突与珍珠。",
                "趵突固已佳，稍藉人工夫，",
                "珍珠擅天然，创见讶仙区。",
                "卓冠七十二，分汇大明湖，",
                "几曲绕琼房，一泓映绮疏。",
                "可以涤心志，可以鉴眉须，",
                "圆流有灵孕，颗颗旋相于。",
                "乍如历海峤，鲛人捧出余，",
                "又如对溟渤，三五显方诸。",
                "作霖仰尧题，泽物留神谟，",
                "我来值暮春，农夫正新畲。",
                "看彼芃芃者，欣此涓涓如，",
                "安得符圣言，远近均沾濡。"
            ]
        },
        {
            "title": "杜诗",
            "content": [
                "杜诗于我有何缘，每一见之不忍舍。",
                "寒为衰日可宜冬，暑作雄风足消夏。",
                "于唐拔尔轶卢骆，在汉绰然媲班马。",
                "清词丽句空古今，一一皆从性中写。",
                "呜呼今而有其人，磬折吾当拜风下！"
            ]
        },
        {
            "title": "显通寺恭依皇祖元韵",
            "content": [
                "堵入云重，高盘灵鹫峰。",
                "无先梵网域，最古化人踪。",
                "岚影交窗翠，松阴入座浓。",
                "归舆凹外转，犹听隔林钟。"
            ]
        },
        {
            "title": "木兰祠",
            "content": [
                "克敌垂成不受勋，凛然巾帼是将军。",
                "一般过客留吟句，绝胜钱塘苏小坟。"
            ]
        },
        {
            "title": "竞渡",
            "content": [
                "此俗始荆楚，特以纪岁时，",
                "初因吊忠悃，相沿竞水嬉。",
                "夏五真夏五，风日薰且熙，",
                "况当膏雨霑，应节聊拈题。",
                "昆明闪金波，回堤灿蜀葵，",
                "中流九龙舟，谁肯相参差。",
                "黄帽双飞桨，綵缕五色丝，",
                "纷逐锦标得，悬望霓旌麾。",
                "既闹旋亦寂，凭观有所思，",
                "我观竞之义，所包未可涯。",
                "聊举数端言，以当—解颐，",
                "四时唯其竞，双丸日夜驰，",
                "江河唯其竞，东去不复归。",
                "大鹏竞图南，翼若云天垂，",
                "蟪蛄竞春秋，各各不相知。",
                "其间人更甚，率被名利羁，",
                "大禹竞寸阴，陶侃较分厘，",
                "所趋背膺判，同惧晷刻移。",
                "准竞所以劳，其劳无止期，",
                "故无竞唯人，四方其训之。"
            ]
        },
        {
            "title": "御园耕种",
            "content": [
                "弄田播种近臣从，不比亲耕典秩宗。",
                "布谷有声春已暮，看花无兴草全茸。",
                "劳躬漫谓勤民亟，愁意多缘望雨浓。",
                "丰泽籍田将御苑，年年端是重三农。"
            ]
        },
        {
            "title": "三月初八日幸圆明园",
            "content": [
                "秉时御气暮春初，灵沼灵台艳裔舒。",
                "似毯绿茵承步辇，含胎红杏倚玫除。",
                "下空回雁无忧弋，画水文鳞底用渔。",
                "满眼韶光如有待，东风着意为吹嘘。"
            ]
        },
        {
            "title": "塞上山",
            "content": [
                "层峰高矗觉天低，蔚绿萦丹霁景。",
                "树列周崖成鹿柴，花披乱锦点霜蹊。",
                "经时几欲忘龙塞，佳处还教迟马蹄。",
                "自古诗人多未到，独留生面待谁题。"
            ]
        },
        {
            "title": "题四面云山亭子",
            "content": [
                "四柱构峰巅，松萝作扉闼。",
                "诘曲频攀跻，造极心乃豁。",
                "一览众山小，左挹云容活。",
                "鹤唳与鹿呦，饶伊相问答。"
            ]
        },
        {
            "title": "姜女祠",
            "content": [
                "凄风秃树吼斜阳，尚作悲声配国殇。",
                "千古无心夸节义，一身有死为纲常。",
                "由来此日称姜女，尽道当年哭杞梁。",
                "长见秉彝公懿好，讹传是处也何妨？"
            ]
        },
        {
            "title": "过广宁望医巫闾山恭依皇祖圣祖仁皇帝元韵",
            "content": [
                "海旭凝螺黛，罡风削玉蓉，",
                "灵奇经览乍，圣迹蹑寻重。",
                "过客群停辔，仙人迥矗峰，",
                "徒思山侧径，未抚寺前松。",
                "万古为幽镇，千秋溯舜封，",
                "崇功标地纪，秩祀偶天宗。",
                "嶻嶭疑鶱凤，巉峘突逴龙，",
                "盈眸欣积素，步马迟娄胸。"
            ]
        },
        {
            "title": "辽阳怀古",
            "content": [
                "唐宗战垒久成功，管邴曾闻度海东。",
                "只有千年华表鹤，时看来往白云中。"
            ]
        },
        {
            "title": "山东上年被灾州县颇多",
            "content": [
                "齐鲁民何辜，连年未逢稔，",
                "每念沟壑填，深宫那安枕。",
                "昨始入兖境，所见犹未甚，",
                "寸衷稍自慰，为之食甘腍。",
                "孰知数日来，触景堪愁朕，",
                "村落多萧条，老幼率憯懔。",
                "腹饥嗷鸿哀，衣薄状鹤凚，",
                "纵屡加赈施，未足苏凄凛。",
                "休助古有经，损益道须审，",
                "用是截漕艘，亟命发仓廪。",
                "嗟哉守土臣，旬宣其勤恁。"
            ]
        },
        {
            "title": "御崇政殿",
            "content": [
                "碧海曈昽晓日升，金猊风静瑞烟腾。",
                "元孙黼扆兹重御，列祖威灵实式凭。"
            ]
        },
        {
            "title": "萨尔浒",
            "content": [
                "铁背山头歼杜松，手麾黄钺振军锋。",
                "于今四海无征战，留得艰难缔造踪。"
            ]
        },
        {
            "title": "检近稿偶志",
            "content": [
                "少小学为文，韩苏有卓型，",
                "别裁及诗格，李杜真前旌。",
                "立言人所志。见道羌孰能，",
                "自读宋儒书，始知朱与程。",
                "诏我为学方，主敬与存诚，",
                "空言信何补，要道在躬行。",
                "矧兹继百王，君师任匪轻，",
                "衡门有遗贤，安能致诸廷？",
                "沟壑有饿殍，安能饱以羹？",
                "返己率多惭，佳文何足称。",
                "有时雨未降，披衣宵立庭，",
                "既霑或苦潦。踟蹰复望睛。",
                "黍高稻宜低，夏耘春勤耕，",
                "望杏杏未红，瞻蒲蒲已青。",
                "织妇虑寒心，农夫望岁情，",
                "茅簷艰苦状，仿佛常共赓。",
                "结习难尽除，聊如劳者鸣，",
                "工拙非所论，岁月差可征。",
                "诗史让少陵，我作方农经。"
            ]
        },
        {
            "title": "驻跸吉林境望叩长白山",
            "content": [
                "吉林真吉林，长白郁嵚岑。",
                "作镇曾闻古，钟样亦匪今。",
                "邠岐经处远，云雾望中深。",
                "天作心常忆，明禋志倍钦。"
            ]
        },
        {
            "title": "过蒙古诸部落",
            "content": [
                "猎罢归来父子围，露沾秋草鹿初肥，",
                "折杨共炙倾浑脱，醉趁孤鸿马上飞。"
            ]
        },
        {
            "title": "过蒙古诸部落",
            "content": [
                "小儿五岁会骑驼，乳饼为粮乐则那。",
                "忽落轻莎翻得意，揶揄学父舞天魔。"
            ]
        },
        {
            "title": "过蒙古诸部落",
            "content": [
                "识路牛羊不用牵，下来群饮碧溪泉。",
                "儿童骑马寻亡牯，只在东沟西谷边。"
            ]
        },
        {
            "title": "射熊",
            "content": [
                "寥萧玉宇拂秋风，掌样霜锋好射熊。",
                "却笑汉皇犹赤帝，空输女子是英雄。"
            ]
        },
        {
            "title": "避暑山庄",
            "content": [
                "轩墀敞御园，草树静高原，",
                "游豫思仁祖，庥和逮孝孙。",
                "桥山将酹爵，玉馆此停辕，",
                "罨画山容在，修蛇电影奔。",
                "禽言欣客至，蛩语诉秋繁，",
                "阶篆苔纹暗，碑诗钗脚存。",
                "圣踪犹可想，衷曲向谁论，",
                "倍切乾乾志，虞孤覆载恩。"
            ]
        },
        {
            "title": "望长城作",
            "content": [
                "金墉迤逦倚山尖，想象当时守备严。",
                "但拟天骄祛冒顿，那知民怨萃蒙恬。",
                "千秋形胜因循览，万古兴亡取次觇。",
                "自是天心无定向，从来违顺卜黧黔。"
            ]
        },
        {
            "title": "题唐岱山水便面",
            "content": [
                "尝闻名山有旦评，可览不如可游妙，",
                "可游复不如可民，绘林想亦同兹道。",
                "唐岱笔法老尤健，云烟淡染秋山照，",
                "缚茅蜗舍据佳胜，寒江堪弄严公钓。",
                "峰容树态总天真，碧萝苍石归诗料，",
                "犹疑谷合籁作时，翏翏于喁号万窍。",
                "是中应有肥遁人，召以蒲轮头屡掉，",
                "岂似北山隐士流，移文徒惹稚圭诮。"
            ]
        },
        {
            "title": "家鹤",
            "content": [
                "家鹤唳松荫，声凄故不扬，",
                "野雁叫洲渚，春宇随翱翔。",
                "胡为凌云姿，逊彼栖芦行，",
                "由来受羁束，只为饱稻粱。",
                "垂飞翅己剪，待饲颈空长，",
                "弹舌吊水月，念结烟霞乡。",
                "世事有如此，对之增慨慷。"
            ]
        },
        {
            "title": "夏日题瀛台",
            "content": [
                "文轩梧竹倍凄清，座拥琳瑯爽自生。",
                "高处近天无暑气，人间此地是蓬瀛。",
                "水涵银海月为镜，苔点瑶阶石作枰。",
                "草木敷荣鱼鸟适，由来物物遂生成。"
            ]
        },
        {
            "title": "采莲曲",
            "content": [
                "薰风拂池塘，明霞映洲渚，",
                "荡漾木兰船，采莲不知暑。",
                "莲花如锦叶如盖，芳香自送摇清籁，",
                "疑有天孙为弄梭，不然洛浦飘衣带。",
                "采莲采莲夏复秋，青青苇岸忽白头。",
                "徘徊不觉露华湿，独喜红芳载满舟。"
            ]
        },
        {
            "title": "题郎世宁画马",
            "content": [
                "伯乐今难遇，谁空冀北群？",
                "横风嘶逸韵，意气欲凌云。"
            ]
        },
        {
            "title": "书法中最喜黄庭坚笔意因而有作",
            "content": [
                "羲之称书圣，诸体无不有。",
                "齐梁作者无，李唐推颜柳，",
                "惜哉世已远，赝者十之九。",
                "宋元差可寻，翰墨出亲手。",
                "机暇戒宴安，时或游艺薮，",
                "就中名迹夥，唯爱鲁直叟。",
                "倜傥无安排，潇洒绝尘垢，",
                "譬如百尺松，孤高少群偶。",
                "信笔一规摹，运腕忘妍丑，",
                "所师在神劲，讵论形肖否。",
                "伊余有深意，笔谏曾谨守，",
                "好尚苟不端，丧德良已厚。",
                "所爱汲黯戆，裁诗铭座右。"
            ]
        },
        {
            "title": "苏轼偃松图",
            "content": [
                "东坡先生倔强人，画禅笔阵皆相似。",
                "秃毫特写老松枝，老松枝偃性不死。",
                "譬如壮士头可断，古心劲节焉肯毁。",
                "磕敲应作青铜声，虚堂谡谡寒涛起。"
            ]
        },
        {
            "title": "阅马",
            "content": [
                "平原草色著霜初，试阅天闲万乘余。",
                "凤耳临风多，龙鬐耀日有驔鱼。",
                "漫夸唐牧张千锦，何用周王历八虚。",
                "燕市骊黄抡选遍，遗材犹恐伏盐车。"
            ]
        },
        {
            "title": "中元观河灯",
            "content": [
                "太液澄波镜面平，无边佳景此宵生。",
                "满湖星斗涵秋冷，万朵金莲彻夜明。",
                "逐浪惊鸥光影眩，随风贴苇往来轻。",
                "泛舟何用烧银烛，上下花房映月荣。"
            ]
        },
        {
            "title": "赐大学士张廷玉",
            "content": [
                "喉舌专司历有年，两朝望重志愈坚，",
                "魏公令德光闾里，山甫柔嘉耀简编。",
                "调鼎念常周庶务，劳谦事每效前贤。",
                "古今政绩如悬鉴，时为苍生咨惠鲜。"
            ]
        },
        {
            "title": "河南巡抚雅尔图奏进谷穗盈尺",
            "content": [
                "民天伊古重，宵旰为祈年。",
                "豫省灾伤后，西成企望虔。",
                "喜看盈尺穗，俨历有秋田。",
                "稍解吾民愠，披薰一畅然。"
            ]
        },
        {
            "title": "夏珪秋江风雨图",
            "content": [
                "雨丝风片远连天，一棹渔舟万顷烟，",
                "无事买鱼沽酒客，却绕书画米家船。"
            ]
        },
        {
            "title": "紫光阁阅武举射",
            "content": [
                "抡材临别苑，射策对明廷。",
                "养士百年久，干城九塞宁。",
                "雕弓悬满月，羽箭迅流星。",
                "为问赳桓辈，能通黄石经？"
            ]
        },
        {
            "title": "仇英碧梧翠竹图",
            "content": [
                "石泉窈以清，梧竹复修翠。",
                "诛茅为小楹，延得青山致。",
                "幽人兀然坐，开卷默而识。",
                "仿佛沂水风，吾与点也意。"
            ]
        },
        {
            "title": "冬至斋居偶阅旧稿志怀",
            "content": [
                "静听迢迢宫漏长，斋居暂屏万机忙。",
                "那无诗句娱清景，恰有梅梢送冷香。",
                "案积陈编闲检点，志期旧学重商量。",
                "灰飞子夜调元律，又喜天心复一阳。"
            ]
        },
        {
            "title": "读《贞观政要》",
            "content": [
                "懿德嘉言在简编，忧勤想见廿三年。",
                "烛情已自同悬镜，从谏端知胜转圜。",
                "房杜有容能让直，魏王无事不绳愆。",
                "高山景仰心何限，宇字香生翰墨筵。"
            ]
        },
        {
            "title": "读项羽纪",
            "content": [
                "鹿走荒郊壮士追，蛙声紫色总男儿。",
                "拔山扛鼎兴何暴，齿剑辞骓志不移。",
                "天下不闻歌楚些，帐中唯见叹虞兮。",
                "故乡三户终何在？千载乌江不洗悲。"
            ]
        },
        {
            "title": "高其佩指头画虎",
            "content": [
                "铁岭老人阎李流，画不用笔用指头，",
                "纵横挥洒饶奇趣，晚年手法弥警遒。",
                "为吾染指画苍虎，气横幽壑寒飕飕，",
                "落墨伊始鸦雀避，着色欲罢豺狼愁。",
                "怒似苍鹰厉拳爪，炯然霹雳凝双眸，",
                "万里平川望无极，三株古柏拏龙虬。",
                "老人阅世如云浮，独于画法未肯休，",
                "此图赠我实手迹，笔绘还输第二筹。",
                "高堂昼静风生壁，却忆行围塞北秋。"
            ]
        },
        {
            "title": "题吴梅村集",
            "content": [
                "梅村一卷足风流，往复披寻未肯休。",
                "秋水精神香雪句，西昆幽恩杜陵愁。",
                "裁成蜀锦应惭丽，细比春蚕好更抽。",
                "寒夜短檠相对处，几多诗兴为君收。"
            ]
        }
    ]
}