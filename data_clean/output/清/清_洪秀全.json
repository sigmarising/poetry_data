{
    "dynasty": "清",
    "author": "洪秀全",
    "intro": "",
    "items": [
        {
            "title": "诫曾玉璟",
            "content": [
                "迷途既返速加鞭，",
                "振起雄心赶向前。",
                "尽把凡情丢却去，",
                "方能直上九重天。"
            ]
        },
        {
            "title": "毁冯云山书馆中偶像",
            "content": [
                "神天之外更无神，",
                "何故愚顽假作真！",
                "只为本心浑天却，",
                "焉能超出在凡尘。"
            ]
        },
        {
            "title": "定乾坤诗",
            "content": [
                "龙潜海角恐惊天，",
                "暂且偷闲跃在渊；",
                "等待风云齐聚会，",
                "飞腾六合定乾坤。"
            ]
        },
        {
            "title": "金鸟诗",
            "content": [
                "鸟向晓兮必如我，",
                "太平天子事事可；",
                "身照金鸟灾尽消，",
                "龙虎将军都辅佐。"
            ]
        },
        {
            "title": "述志诗",
            "content": [
                "手握乾坤杀伐权，",
                "斩邪留正解民悬。",
                "眼通西北江山外，",
                "声振东南日月边。",
                "展爪似嫌云路小，",
                "腾身何怕汉程偏。",
                "风雷鼓舞三千浪，",
                "易象飞龙定在天。"
            ]
        },
        {
            "title": "吟剑诗",
            "content": [
                "手持三尺定山河，四海为家共饮和。",
                "擒尽妖邪扫地网，收残奸宄落天罗。",
                "东西南北敦皇极，日月星辰奏凯歌。",
                "虎啸龙吟光世界，太平一平乐如何。"
            ]
        }
    ]
}