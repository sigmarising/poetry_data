{
    "dynasty": "清",
    "author": "蒋士铨",
    "intro": "（1725--1785） 清戏曲作家、文学家。字心馀、清容、苕生，号藏园， 江西铅山人。乾隆二十二年（1757年）进士。曾任翰林院编修。作有杂剧、传奇十六种，均存，其中《临川梦》等九种，合《藏园九种曲》。其诗与袁枚、赵翼并称“江右三大家”。戏曲、诗文等大部分作品均收入《忠雅堂全集》。",
    "items": [
        {
            "title": "响鞋廊",
            "content": [
                "不重雄封重艳情，遗踪犹自慕倾城。",
                "怜伊几两平生屐，踏碎山河是此声！",
                ""
            ]
        },
        {
            "title": "湖上晚归",
            "content": [
                "湿云鸦背重，野寺出新晴。",
                "败叶存秋气，寒钟过雨声。",
                "半檐群鸟入，深树一灯明。",
                "猎猎西风劲，湖心月乍生。"
            ]
        },
        {
            "title": "江泛",
            "content": [
                "二百里江光，群山绕建康。",
                "滔滔随眼白，荡荡接天黄。",
                "战骨多沉海，芦花又戴霜，",
                "六朝先后灭，何处说兴亡！"
            ]
        },
        {
            "title": "岁暮到家",
            "content": [
                "爱子心无尽，归家喜及辰。",
                "寒衣针线密，家信墨痕新。",
                "见面怜清瘦，呼儿问苦辛。",
                "低徊愧人子，不敢叹风尘。"
            ]
        },
        {
            "title": "题画",
            "content": [
                "不写晴山写雨山，似呵明镜照烟鬟。",
                "人间万象模糊好，风马云车便往还。"
            ]
        },
        {
            "title": "水调歌头",
            "content": [
                "偶为共命鸟，都是可怜虫。",
                "泪与秋河相似，点点注天东。",
                "十载楼中新妇，九载天涯夫婿，",
                "首已似飞蓬。",
                "年光愁病里，心绪别离中。",
                "咏春蚕，疑夏雁，泣秋蛩。",
                "几见珠围翠绕，含笑坐东风。",
                "闻道十分消瘦，为我两番磨折。",
                "辛苦念梁鸿。",
                "谁知千里度，各对一灯红。"
            ]
        },
        {
            "title": "开先瀑布",
            "content": [
                "瀑布之水源何来。",
                "划然下裂长峰开.下士目骇自天落。",
                "绝顶乃有千盘回。",
                "青山断缺耸双剑，元气直泻岩头摧。",
                "飞流已出不肯下，一线中折分潆洄。",
                "隐现数折蓄精锐，失势一落如奔雷。",
                "跳波乱击潭水立，怪物潜伏宁髻　。",
                "音声顷刻逐千变，万马赴敌金鼙催。",
                "天光半壁照空谷，此地万古无阴霾。",
                "　　积雪挂千仞，山中猿鹤犹惊猜。",
                "银花下散布水台，混沌凿破山根隈。",
                "擘窠大字洗不尽，铁画满地镌青苔。",
                "太白已往老坡死，我辈且乏徐凝才。",
                "恶诗走笔不敢写，册亭煮汲烧松钗。",
                "来朝竹杖青芒 ，凌风踏碎烟云堆。",
                "飞泉三叠绝倚旁，坐观一洗尘氛怀。"
            ]
        }
    ]
}