{
    "dynasty": "清",
    "author": "曹雪芹",
    "intro": "曹雪芹,（？-1763，一作1764）清小说家。名霑，字梦阮，号雪芹、芹圃、芹溪。为满洲正白旗“包衣”人。自曾祖起，三代任江宁织造，其祖曹寅尤为康熙帝所信用。雍正初年，在统计阶级内部政治斗争牵连下，雪芹家受到重大打击，其父免职，产业被抄，遂随家迁居北京。他早年经历了一段封建大官僚地主家庭的繁华生活，后因家道衰落，趋于艰困。晚期居北京西郊，贫病而卒，年未及五十。性情高傲，嗜酒健谈。具有深厚的文化修养和卓越的艺术才能。他生活在我国已有资本主义生产萌芽的封建末世，在其后期又有机会接触到下层人民，因而对当时社会阶级斗争和思想斗争有较具体的感受，看到了统治阶级的腐朽凶残和内部的分崩离析。曾以十年时间，从事《石头记》（即《红楼梦》）的创作。书中通过一个贵族官僚大家庭的盛衰历史的描写，塑造了许多典型人物形象，对当时社会的黑暗腐败，进行了深刻的解剖和批判，并热情地歌颂了具有异端思想的男女青年，成为我国古典小说中伟大的现实主义作品。但其中也反映了作者为封建制度“补天”的幻想和找不到出路的悲观情绪。据称先后曾增删五次，但未成全书而卒；今流行本一百二十回，后四十回一般认为是高鹗所续。也能诗，又善画石，但作品流传绝少。\r\n---引自《辞海》1989缩印本",
    "items": [
        {
            "title": "第八回回前诗",
            "content": [
                "古鼎新烹凤髓香，那堪翠斝贮琼浆。",
                "莫言绮縠无风韵，试看金娃对玉郎。"
            ]
        },
        {
            "title": "第十三回回前诗",
            "content": [
                "一步行来错，回头已百年。",
                "古今风月鉴，多少泣黄泉。"
            ]
        },
        {
            "title": "第七回回前诗",
            "content": [
                "十二花容色最新，不知谁是惜花人。",
                "相逢若问名何氏，家住江南姓本秦。"
            ]
        },
        {
            "title": "第十七回回前诗",
            "content": [
                "豪华虽足羡，离别却难堪。",
                "博得虚名在，谁人识苦甘？"
            ]
        },
        {
            "title": "第六十四回回前诗",
            "content": [
                "突兀倚苍穹，谁云巧妙工。",
                "滴□岩已竭，神运□常空。",
                "人入嵌□里，春归秋□中。",
                "□翁何处在，孤塔凛高风。"
            ]
        },
        {
            "title": "第四回回前诗",
            "content": [
                "捐躯报国恩，未报身犹在。",
                "眼底物多情，君恩或可待。"
            ]
        },
        {
            "title": "红楼梦曲-留余庆",
            "content": [
                "留余庆，留余庆，",
                "忽遇恩人，",
                "幸娘亲，幸娘亲，",
                "积得阴功。",
                "劝人生，济困扶穷，",
                "休似俺那爱银钱、",
                "忘骨肉的狠舅奸兄！",
                "正是乘除加减，",
                "上有苍穹。",
                "",
                "",
                "",
                "",
                ""
            ]
        },
        {
            "title": "第五回回前诗",
            "content": [
                "春因葳蕤拥绣衾，恍随仙子别红尘。",
                "问谁幻入杂胥境，千古风流造孽人。"
            ]
        },
        {
            "title": "第六回回前诗",
            "content": [
                "朝扣富儿门，富儿犹未足。",
                "虽无千金酬，嗟彼胜骨肉。"
            ]
        },
        {
            "title": "望江南 祝祭晴雯二首",
            "content": [
                "随身伴，",
                "独自意绸缪。",
                "谁料风波平地起，",
                "顿教躯命即时休。",
                "孰与话轻柔？",
                "",
                "东逝水，",
                "无复向西流。",
                "想象更无怀梦草，",
                "添衣还见翠云裘。",
                "脉脉使人愁！",
                "",
                "",
                ""
            ]
        },
        {
            "title": "自题一绝",
            "content": [
                "满纸荒唐言，一把辛酸泪！",
                "都云作者痴，谁解其中味？"
            ]
        },
        {
            "title": "中秋对月有怀",
            "content": [
                "未卜三生愿，频添一段愁。",
                "闷来时敛额，行去几回头。",
                "自顾风前影，谁堪月下俦？",
                "蟾光如有意，先上玉人楼。"
            ]
        },
        {
            "title": "智通寺对联",
            "content": [
                "身后有余忘缩手，",
                "眼前无路想回头。"
            ]
        },
        {
            "title": "正册判词",
            "content": [
                "子系中山狼，",
                "得志便猖狂。",
                "金闺花柳质，",
                "一载赴黄粱。"
            ]
        },
        {
            "title": "正册判词",
            "content": [
                "势败休云贵，",
                "家亡莫论亲。",
                "偶因济刘氏，",
                "巧得遇恩人。"
            ]
        },
        {
            "title": "葬花吟",
            "content": [
                "花谢花飞花满天，红消香断有谁怜？",
                "游丝软系飘春榭，落絮轻沾扑绣帘？",
                "闺中女儿惜春暮，愁绪满怀无释处；",
                "手把花锄出绣闺，忍踏落花来复去？",
                "柳丝榆荚自芳菲，不管桃飘与李飞；",
                "桃李明年能再发，明年闺中知有谁？",
                "三月香巢已垒成，梁间燕子太无情！",
                "明年花发虽可啄，",
                "却不道人去梁空巢也倾。",
                "一年三百六十日，风刀霜剑严相逼；",
                "明媚鲜妍能几时，一朝飘泊难寻觅。",
                "花开易见落难寻，阶前闷杀葬花人；",
                "独倚花锄泪暗洒，洒上空枝见血痕。",
                "杜鹃无语正黄昏，荷锄归去掩重门；",
                "青灯照壁人初睡，冷雨敲窗被未温。",
                "为奴底事倍伤神，半为怜春半恼春：",
                "怜春忽至恼忽去，至又无言去不闻。",
                "昨宵庭外悲歌发，知是花魂与鸟魂？",
                "花魂鸟魂总难留，鸟自无言花自羞；",
                "愿奴胁下生双翼，随花飞到天尽头。",
                "天尽头，何处有香丘？",
                "未若锦囊收艳骨，一抔净土掩风流；",
                "质本洁来还洁去，强于污淖陷渠沟。",
                "尔今死去侬收葬，未卜侬身何日丧？",
                "侬今葬花人笑痴，他年葬侬知是谁？",
                "试看春残花渐落，便是红颜老死时；",
                "一朝春尽红颜老，花落人亡两不知！",
                ""
            ]
        },
        {
            "title": "赞林黛玉",
            "content": [
                "两弯似蹙非蹙肙烟眉，",
                "一双似喜非喜含露目。",
                "态生两靥之愁，",
                "娇袭一身之病。",
                "泪光点点，",
                "娇喘微微。",
                "娴静时如姣花照水，",
                "行动处似弱柳扶风。",
                "心较比干多一窍，",
                "病如西子胜三分。"
            ]
        },
        {
            "title": "簪菊",
            "content": [
                "瓶供篱栽日日忙，",
                "折来休认镜中妆。",
                "长安公子因花癖，",
                "彭泽先生是酒狂。",
                "短鬓冷沾三径露，",
                "葛巾香染九秋霜。",
                "高情不入时人眼，",
                "拍手凭他笑路旁。"
            ]
        },
        {
            "title": "元宵灯谜",
            "content": [
                "能使妖魔胆尽催，身如束帛气如雷。",
                "一声震得人方恐，回首相看已是灰。",
                "　　　　　　——打一玩物"
            ]
        },
        {
            "title": "元宵灯谜",
            "content": [
                "天运无功理不穷，有功无运也难逢。",
                "因何镇日纷纷乱，因为阴阳数不通。",
                "　　　　　　——打一物"
            ]
        },
        {
            "title": "元宵灯谜",
            "content": [
                "阶下儿童仰面时，清明妆点最堪宜。",
                "游丝一断浑无力，莫向东风怨别离。",
                "　　　　　　——打一玩物"
            ]
        },
        {
            "title": "元宵灯谜",
            "content": [
                "朝罢谁携两袖烟？琴边衾里无两缘。",
                "哓筹不用鸡人报，五更无烦侍女添。",
                "焦首朝朝还暮暮，煎心日日复年年。",
                "光阴荏苒须当惜，风月阴晴任变迁。"
            ]
        },
        {
            "title": "元宵灯谜",
            "content": [
                "南面而望，北面而朝。",
                "象忧亦忧，象喜亦喜。",
                "　　　　　　——打一用物"
            ]
        },
        {
            "title": "咏白海棠",
            "content": [
                "珍重芳姿昼掩门，",
                "自携手瓮灌苔盆。",
                "胭脂洗出秋阶影，",
                "冰雪招来露砌魂。",
                "淡极始知花更艳，",
                "愁多焉得玉无痕。",
                "欲偿白帝凭清洁，",
                "不语婷婷日又昏。"
            ]
        },
        {
            "title": "咏白海棠",
            "content": [
                "斜阳寒草带重门，",
                "苔翠盈铺雨后盆。",
                "玉是精神难比洁，",
                "雪为肌骨易销魂。",
                "芳心一点娇无力，",
                "倩影三更月有痕。",
                "莫谓缟仙能羽化，",
                "多情伴我咏黄昏。"
            ]
        },
        {
            "title": "元宵灯谜",
            "content": [
                "有眼无珠腹内空，荷花出水喜相逢。",
                "梧桐叶落分离别，恩爱夫妻不到冬。",
                "　　　　　　——打一用物"
            ]
        },
        {
            "title": "咏白海棠",
            "content": [
                "蘅芷阶通萝薜门，",
                "也宜墙角也宜盆。",
                "花因喜洁难寻偶，",
                "人为悲秋易断魂。",
                "玉烛滴干风里泪，",
                "晶帘隔破月中痕。",
                "幽情欲向嫦娥诉",
                "无奈虚廊夜色昏。"
            ]
        },
        {
            "title": "怡红快绿",
            "content": [
                "深庭长日静，两两出婵娟。",
                "绿蜡春犹卷，红妆夜未眠。",
                "凭栏垂绛袖，倚石护青烟。",
                "对立东风里，主人应解怜。"
            ]
        },
        {
            "title": "杏帘在望",
            "content": [
                "杏帘招客饮，在望有山庄。",
                "菱荇鹅儿水，桑榆燕子梁。",
                "一畦春韭绿，十里稻花香。",
                "盛世无饥馁，何须耕织忙。"
            ]
        },
        {
            "title": "咏白海棠",
            "content": [
                "秋容浅淡映重门，",
                "七节攒成雪满盆。",
                "出浴太真冰作影，",
                "捧心西子玉为魂。",
                "晓风不散愁千点，",
                "宿雨还添泪一痕。",
                "独倚画栏如有意，",
                "清砧怨笛送黄昏。"
            ]
        },
        {
            "title": "仙宫房内对联",
            "content": [
                "幽微灵秀地，",
                "无可奈何天。"
            ]
        },
        {
            "title": "西江月",
            "content": [
                "无故寻愁觅恨，",
                "有时似傻如狂。",
                "纵然生得好皮囊，",
                "腹内原来草莽。",
                "潦倒不通世务，",
                "愚顽怕读文章。",
                "行为偏僻性乖张，",
                "那管世人诽谤！",
                "",
                "富贵不知乐业，",
                "贫穷难耐凄凉。",
                "可怜辜负好韶光，",
                "于国于家无望。",
                "天下无能第一，",
                "古今不肖无双。",
                "寄言纨绔与膏粱：",
                "莫效此儿形状！"
            ]
        },
        {
            "title": "问菊",
            "content": [
                "欲讯秋情众莫知，",
                "喃喃负手叩东篱。",
                "孤标傲世偕谁隐，",
                "一样花开为底迟？",
                "圃露庭霜何寂寞，",
                "鸿归蛩病可相思？",
                "休言举世无谈者，",
                "解语何妨片语时。"
            ]
        },
        {
            "title": "望江南",
            "content": [
                "随身伴，",
                "独自意绸缪。",
                "谁料风波平地起，",
                "顿教躯命即时休。",
                "孰与话轻柔？",
                "东逝水，",
                "无复向西流。",
                "想象更无怀梦草，",
                "添衣还见翠云裘。",
                "脉脉使人愁！"
            ]
        },
        {
            "title": "题自画石",
            "content": [
                "爱此一拳石，玲珑出自然。",
                "溯源应太古，堕世又何年？",
                "有志归完璞，无才去补天。",
                "不求邀众赏，潇洒做顽仙。"
            ]
        },
        {
            "title": "题大观园",
            "content": [
                "衔山抱水建来精，",
                "多少工夫筑始成。",
                "天上人间诸景备，",
                "芳园应锡大观名。"
            ]
        },
        {
            "title": "咏白海棠",
            "content": [
                "半卷湘帘半掩门，",
                "碾冰为土玉为盆。",
                "偷来梨蕊三分白，",
                "借得梅花一缕魂。",
                "月窟仙人缝缟袂，",
                "秋闺怨女拭啼痕。",
                "娇羞默默同谁诉，",
                "倦倚西风夜已昏。"
            ]
        },
        {
            "title": "桃花行",
            "content": [
                "桃花帘外东风软，桃花帘内晨妆懒：",
                "帘外桃花帘内人，人与桃花隔不远；",
                "东风有意揭帘栊，花欲窥人帘不卷。",
                "桃花帘外开仍旧，帘中人比桃花瘦；",
                "花解怜人花也愁，隔帘消息风吹透。",
                "风透湘帘花满庭，庭前春色倍伤情：",
                "闲苔院落门空掩，斜日栏杆人自凭。",
                "凭栏人向东风泣，茜裙偷傍桃花立；",
                "桃花桃叶乱纷纷，花绽新红叶凝碧。",
                "雾裹烟封一万株，烘楼照壁红模糊。",
                "天机烧破鸳鸯锦，春酣欲醒移珊枕。",
                "侍女金盆进水来，香泉影蘸胭脂冷；",
                "胭脂鲜艳何相类，花之颜色人之泪。",
                "若将人泪比桃花，泪自长流花自媚；",
                "泪眼观花泪易干，泪干春尽花憔悴。",
                "憔悴花遮憔悴人，花飞人倦易黄昏；",
                "一声杜宇春归尽，寂寞帘栊空月痕！"
            ]
        },
        {
            "title": "题帕三绝句",
            "content": [
                "其一：",
                "眼空蓄泪泪空垂，暗洒闲抛却为谁？",
                "尺幅鲛绡劳解赠，叫人焉得不伤悲！",
                "其二：",
                "抛珠滚玉只偷潸，镇日无心镇日闲。",
                "枕上袖边难拂拭，任他点点与斑斑。",
                "其三：",
                "彩线难收面上珠，湘江旧迹已模糊，",
                "窗前亦有千竿竹，不识香痕渍也无？"
            ]
        },
        {
            "title": "唐多令",
            "content": [
                "粉堕百花州，",
                "香残燕子楼。",
                "一团团逐对成逑。",
                "飘泊亦如人命薄，",
                "空缱绻，说风流。",
                "草木也知愁，",
                "韶华竟白头！",
                "叹今生谁舍谁收？",
                "嫁与东风春不管，",
                "凭尔去，忍淹留。"
            ]
        },
        {
            "title": "太虚幻境对联",
            "content": [
                "假作真时真亦假，",
                "无为有处有还无。"
            ]
        },
        {
            "title": "石上偈",
            "content": [
                "无才可去补苍天，",
                "枉入红尘若许年。",
                "此系身前身后事，",
                "倩谁记去作奇传？"
            ]
        },
        {
            "title": "秋窗风雨夕",
            "content": [
                "秋花惨淡秋草黄，耿耿秋灯秋夜长。",
                "已觉秋窗秋不尽，那堪风雨助凄凉！",
                "助秋风雨来何速！惊破秋窗秋梦绿。",
                "抱得秋情不忍眠，自向秋屏移泪烛。",
                "泪烛摇摇爇短檠，牵愁照恨动离情。",
                "谁家秋院无风入？何处秋窗无雨声？",
                "罗衾不奈秋风力，残漏声催秋雨急。",
                "连宵脉脉复飕飕，灯前似伴离人泣。",
                "寒烟小院转萧条，疏竹虚窗时滴沥。",
                "不知风雨几时休，已教泪洒窗纱湿。"
            ]
        },
        {
            "title": "琴曲四章",
            "content": [
                "风萧萧兮秋气深，",
                "美人千里兮独沉吟。",
                "望故乡兮何处？",
                "倚栏杆兮涕沾襟。",
                "山迢迢兮水长，",
                "照轩窗兮明月光。",
                "耿耿不寐兮银河渺茫，",
                "罗衫怯怯兮风露凉。",
                "子之遭兮不自由，",
                "予之遇兮多烦忧。",
                "之子与我兮心焉相投，",
                "思古人兮俾无尤。",
                "人生斯世兮如轻尘，",
                "天上人间兮感夙因。",
                "感夙因兮不可オ，",
                "素心如何天上月！"
            ]
        },
        {
            "title": "螃蟹咏",
            "content": [
                "桂霭桐阴坐举殇，",
                "长安涎口盼重阳。",
                "眼前道路无经纬，",
                "皮里春秋空黑黄，",
                "酒未敌腥还用菊，",
                "性防积冷定须姜。",
                "于今落釜成何益，",
                "月浦空余禾黍香。"
            ]
        },
        {
            "title": "宁府上房对联",
            "content": [
                "世事洞明皆学问，",
                "人情练达即文章。"
            ]
        },
        {
            "title": "孽海情天对联",
            "content": [
                "厚地高天，堪叹古今情不尽，",
                "痴男怨女，可怜风月债难偿。"
            ]
        },
        {
            "title": "南柯子",
            "content": [
                "空挂纤纤缕，",
                "徒垂络络丝。",
                "也难绾系也难羁，",
                "一任东西南北各分离。",
                "落去君休惜，",
                "飞来我自知。",
                "莺愁蝶倦晚芳时，",
                "纵是明春再见隔年期！"
            ]
        },
        {
            "title": "梦秦氏赠言",
            "content": [
                "三春过后诸芳尽，",
                "各自须寻各自门。"
            ]
        },
        {
            "title": "临江仙",
            "content": [
                "白玉堂前春解舞，东风卷得均匀。蜂团蝶阵乱纷纷：几曾随逝水？岂必委芳尘？",
                "万缕千丝终不改，任他随聚随分。韶华休笑本无根：好风凭借力，送我上青云。",
                ""
            ]
        },
        {
            "title": "警幻仙姑赋",
            "content": [
                "方离柳坞，乍出花房。",
                "但行处，鸟惊庭树；",
                "将到时，影度回廊。",
                "仙袂乍飘兮，闻麝兰之馥郁；",
                "荷衣欲动兮，听环佩之铿锵。",
                "靥笑春桃兮，云堆翠髻；",
                "唇绽樱颗兮，榴齿含香。",
                "纤腰之楚楚兮，回风舞雪；",
                "珠翠之辉辉兮，满额鹅黄。",
                "出没花间兮，宜嗔宜喜；",
                "徘徊池上兮，若飞若扬。",
                "蛾眉颦笑兮，将言而未语；",
                "莲步乍移兮，待止而欲行。",
                "羡彼之良质兮，冰清玉润；",
                "羡彼之华服兮，闪灼文章。",
                "爱彼之貌容兮，香培玉琢；",
                "美彼之态度兮，凤翥龙翔。",
                "其素若何？春梅绽雪。",
                "其洁若何，秋菊被霜。",
                "其静若何，松生空谷。",
                "其艳若何，霞映澄塘。",
                "其文若何，龙游曲沼。",
                "其神若何，月射寒江。",
                "应惭西子，实愧王嫱。",
                "奇矣哉！",
                "生于孰地，来自何方？",
                "信矣乎！",
                "瑶池不二，紫府无双。",
                "果何人哉？如斯之美也！"
            ]
        },
        {
            "title": "金陵十二钗正册——惜春",
            "content": [
                "勘破三春景不长，缁衣顿改昔年妆。",
                "可怜绣户侯门女，独卧青灯古佛旁。"
            ]
        },
        {
            "title": "金陵十二钗正册——王熙凤",
            "content": [
                "凡鸟偏从末世来，都知爱慕此生才。",
                "一从二令三人木，哭向金陵事更哀。"
            ]
        },
        {
            "title": "金陵十二钗正册——史湘云",
            "content": [
                "富贵又如何？襁褓之间父母违。",
                "展眼吊斜辉，湘江水逝楚云飞。"
            ]
        },
        {
            "title": "金陵十二钗正册——秦可卿",
            "content": [
                "情天情海幻情深，情既相逢必主淫。",
                "漫言不肖皆荣出，造衅开端实在宁。"
            ]
        },
        {
            "title": "金陵十二钗正册——巧姐",
            "content": [
                "势败休云贵，家亡莫论亲。",
                "偶因济村妇，巧得遇恩人。"
            ]
        },
        {
            "title": "金陵十二钗正册——妙玉",
            "content": [
                "欲洁何曾洁？云空未必空。",
                "可怜金玉质，终陷淖泥中。"
            ]
        },
        {
            "title": "金陵十二钗正册——李纨",
            "content": [
                "桃李春风结子完，到头谁似一盆兰。",
                "如冰水好空相妒，枉与他人作笑谈。"
            ]
        },
        {
            "title": "金陵十二钗正册——贾元春",
            "content": [
                "二十年来辨是非，榴花开处照官闱。",
                "三春争及初春景，虎兔相逢大梦归。"
            ]
        },
        {
            "title": "金陵十二钗正册——贾迎春",
            "content": [
                "子孙中山狼，得志便猖狂。",
                "金闺花柳质，一载赴黄梁。"
            ]
        },
        {
            "title": "金陵十二钗正册——贾探春",
            "content": [
                "才自清明志自高，生于末世运偏消。",
                "清明涕泣江边望，千里东风一梦遥!"
            ]
        },
        {
            "title": "金陵十二钗正册——钗、黛",
            "content": [
                "可叹停机德，堪怜咏絮才。",
                "玉带林中挂，金簪雪里埋。"
            ]
        },
        {
            "title": "金陵十二钗又副册——袭人",
            "content": [
                "枉自温柔和顺，空云似桂如兰。",
                "堪羡优伶有富，谁知公子无缘。"
            ]
        },
        {
            "title": "金陵十二钗又副册——晴雯",
            "content": [
                "霁月难逢，彩云易散。",
                "心比天高，身为下贱。",
                "风流灵巧招人怨。",
                "寿夭多因诽谤生，",
                "多情公子空牵念!"
            ]
        },
        {
            "title": "金陵十二钗副册——香菱",
            "content": [
                "根并荷花一茎香，平生遭际实堪伤。",
                "自从两地生孤木，致使香魂返故乡。"
            ]
        },
        {
            "title": "娇杏赞",
            "content": [
                "偶因一着错，",
                "便为人上人。"
            ]
        },
        {
            "title": "寄生草",
            "content": [
                "无我原非你，",
                "从他不解伊。",
                "肆行无碍凭来去。",
                "茫茫着甚悲愁喜？",
                "纷纷说甚亲疏密。",
                "从前碌碌却因何，",
                "到如今，",
                "回头试想真无趣！"
            ]
        },
        {
            "title": "回前诗",
            "content": [
                "浮生着甚苦奔忙，",
                "盛席华筵终散场。",
                "悲喜千般同幻渺，",
                "古今一梦尽荒唐。",
                "漫言红袖啼痕重，",
                "更有情痴抱恨长。",
                "字字看来皆是血，",
                "十年辛苦不寻常。"
            ]
        },
        {
            "title": "红楼梦十二曲——终身误",
            "content": [
                "都道是金玉良缘，俺只念木石前盟。",
                "空对着山中高士晶莹雪，",
                "终不忘世外仙姝寂寞林。",
                "叹人间美中不足今方信。",
                "纵然是齐眉举案，到底意难平。"
            ]
        },
        {
            "title": "红楼梦十二曲——引子",
            "content": [
                "开辟鸿蒙，谁为情种？",
                "都只为风月情浓。",
                "奈何天，伤怀日，寂寥时，试遣愚衷。",
                "因此上演出这悲金悼玉的\"红楼梦\"。"
            ]
        },
        {
            "title": "红楼梦十二曲——虚花悟",
            "content": [
                "将那三春勘破，桃红柳绿待如何？",
                "把这韶华打灭，觅那清淡天和。",
                "说什么天上夭桃盛，云中杏蕊多，",
                "到头来谁见把秋捱过？",
                "则看那白杨村里人呜咽，",
                "青枫林下鬼吟哦，",
                "更兼着连天衰草遮坟墓。",
                "这的是昨贫今富人劳碌，",
                "春荣秋谢花折磨。",
                "似这般生关死劫谁能躲？",
                "闻说道西方宝树唤婆娑，",
                "上结着长生果。"
            ]
        },
        {
            "title": "红楼梦十二曲——喜冤家",
            "content": [
                "中山狼，无情兽，全不念当日根由。",
                "一味的娇奢淫荡贪欢媾。",
                "觑着那侯门艳质同蒲柳，",
                "作贱的公府千金似下流。",
                "叹芳魂艳魄，一载荡悠悠。"
            ]
        },
        {
            "title": "红楼梦十二曲——枉凝眉",
            "content": [
                "一个是阆苑仙葩，一个是美玉无瑕。",
                "若说没奇缘，今生偏又遇着他；",
                "若说有奇缘，如何心事终虚话？",
                "一个枉子嗟呀，一个空劳牵挂。",
                "一个是水中月，一个是镜中花。",
                "想眼中能有多少泪珠儿，",
                "怎禁得秋流到冬，春流到夏！"
            ]
        },
        {
            "title": "红楼梦十二曲——晚韶华",
            "content": [
                "镜里恩情，更那堪梦里功名！",
                "那美韶华去之何迅，再休提绣帐鸳衾。",
                "只这戴朱冠披凤袄，也抵不了无常性命。",
                "虽说是人生莫受老来贫，也须要阴骘积儿孙。",
                "气昂昂头戴簪缨，光灿灿胸悬金印，",
                "威赫赫爵禄高登，昏惨惨黄泉路近！",
                "问古来将相可还存？",
                "也只是虚名儿后人钦敬。"
            ]
        },
        {
            "title": "红楼梦十二曲——世难容",
            "content": [
                "气质美如兰，才华馥比仙。",
                "天生成孤僻人皆罕。",
                "你道是啖肉食腥膻，视绮罗俗厌；",
                "却不知好高人愈妒，过洁世同嫌。",
                "可叹这青灯古殿人将老，",
                "辜负了红粉朱楼春色阑，",
                "到头来依旧是风尘肮脏违心愿。",
                "好一似无瑕白玉遭泥陷，",
                "又何须王孙公子叹无缘？"
            ]
        },
        {
            "title": "红楼梦十二曲——留馀庆",
            "content": [
                "留馀庆，留馀庆，忽遇恩人；",
                "幸娘亲，幸娘亲，积得阴功。",
                "劝人生济困扶穷，",
                "休以俺那爱银钱忘骨肉的狠舅奸兄。",
                "正是乘除加减，上有苍穹!"
            ]
        },
        {
            "title": "红楼梦十二曲——乐中悲",
            "content": [
                "襁褓中，父母叹双亡。",
                "纵居那绮罗丛中谁知娇养？",
                "幸生来英豪阔大宽宏量，",
                "从未将儿女私情，略萦心上。",
                "好一似霁月光风耀玉堂。",
                "厮配得才貌仙郎，",
                "博得个地久天长，",
                "准折得幼年时坎坷形状。",
                "终久是云散高唐，水涸湘江。",
                "这是尘寰中消长数应当，何必枉悲伤?"
            ]
        },
        {
            "title": "红楼梦十二曲——恨无常",
            "content": [
                "喜荣华正好，恨无常又到，",
                "眼睁睁把万事全抛，",
                "荡悠悠芳魂销耗。",
                "望家乡路远山高。",
                "故向爹娘梦里相寻告：",
                "儿命已入黄泉，",
                "天伦呵，须要退步抽身早！"
            ]
        },
        {
            "title": "红楼梦十二曲——好事终",
            "content": [
                "画梁春尽落香尘。",
                "擅风情，秉月貌，",
                "便是败家的根本。",
                "箕裘颓堕皆从敬，",
                "家事消亡首罪宁。",
                "宿孽总因情！"
            ]
        },
        {
            "title": "红楼梦十二曲——分骨肉",
            "content": [
                "一帆风雨路三千，",
                "把骨肉家园，齐来抛闪。",
                "恐哭损残年，",
                "告爹娘休把儿悬念。",
                "自古穷通皆有定，",
                "离合岂无缘？",
                "从今分两地，各自保平安。",
                "奴去也，莫牵连!"
            ]
        },
        {
            "title": "红楼梦十二曲——飞鸟各投林",
            "content": [
                "为官的家业凋零，富贵的金银散尽。",
                "有恩的死里逃生，无情的分明报应。",
                "欠命的命已还，欠泪的泪已尽：",
                "冤冤相报自非轻，分离聚合皆前定。",
                "欲知命短问前生，老来富贵也真侥幸。",
                "看破的遁入空门，痴迷的枉送了性命。",
                "好一似食尽鸟投林，落了片白茫茫大地真干净！"
            ]
        },
        {
            "title": "红楼梦十二曲——聪明累",
            "content": [
                "机关算尽太聪明，反算了卿卿性命。",
                "生前心已碎，死后性空灵。",
                "家富人宁，终有个家亡人散各奔腾。",
                "枉费了意悬悬半世心，",
                "好一似荡悠悠三更梦。",
                "急喇喇似大厦倾，昏惨惨似灯将尽。",
                "呀！一场欢喜忽悲辛，叹人世终难定!"
            ]
        },
        {
            "title": "红楼梦曲",
            "content": [
                "一帆风雨路三千，",
                "把骨肉家园齐来抛闪。",
                "恐哭损残年，",
                "告爹娘，",
                "休把儿悬念。",
                "自古穷通皆有定，",
                "离合岂无缘？",
                "从今分两地，",
                "各自保平安。",
                "奴去也，莫牵连。"
            ]
        },
        {
            "title": "红楼梦曲",
            "content": [
                "为官的，家业凋零；",
                "富贵的，金银散尽；",
                "有恩的，死里逃生；",
                "无情的，分明报应；",
                "欠命的，命已还；",
                "欠泪的，泪已尽：",
                "冤冤相报实非轻，",
                "分离聚合皆前定。",
                "欲知命短问前生，",
                "老来富贵也真侥幸。",
                "看破的，遁入空门；",
                "痴迷的，枉送了性命。",
                "好一似食尽鸟投林，",
                "落了片白茫茫大地真干净！"
            ]
        },
        {
            "title": "好了歌注",
            "content": [
                "陋室空堂，当年笏满床；",
                "衰草枯杨，曾为歌舞场。",
                "蛛丝儿结满雕梁，",
                "绿纱今又糊在蓬窗上。",
                "说什么脂正浓，粉正香，",
                "如何两鬓又成霜？",
                "昨日黄土陇头送白骨，",
                "今宵红灯帐底卧鸳鸯。",
                "金满箱，银满箱，展眼乞丐人皆谤。",
                "正叹他人命不长，那知自己归来丧！",
                "训有方，保不定日后作强梁。",
                "择膏粱，谁承望流落在烟花巷！",
                "因嫌纱帽小，致使锁枷杠，",
                "昨怜破袄寒，今嫌紫蟒长：",
                "乱烘烘你方唱罢我登场，",
                "反认他乡是故乡。甚荒唐，",
                "到头来都是为他人作嫁衣裳！"
            ]
        },
        {
            "title": "红楼梦曲",
            "content": [
                "留余庆，留余庆，",
                "忽遇恩人，",
                "幸娘亲，幸娘亲，",
                "积得阴功。",
                "劝人生，济困扶穷，",
                "休似俺那爱银钱、",
                "忘骨肉的狠舅奸兄！",
                "正是乘除加减，",
                "上有苍穹。"
            ]
        },
        {
            "title": "好了歌",
            "content": [
                "世人都晓神仙好，惟有功名忘不了！",
                "古今将相在何方？荒冢一堆草没了，",
                "世人都晓神仙好，只有金银忘不了！",
                "终朝只恨聚无多，及到多时眼闭了，",
                "世人都晓神仙好，只有姣妻忘不了！",
                "君生日日说恩情，君死又随人去了，",
                "世人都晓神仙好，只有儿孙忘不了！",
                "痴心父母古来多，孝顺儿孙谁见了？"
            ]
        },
        {
            "title": "对月寓怀",
            "content": [
                "时逢三五便团圆，",
                "满把晴光护玉栏。",
                "天上一轮才捧出，",
                "人间万姓仰头看。"
            ]
        },
        {
            "title": "第二回回头诗",
            "content": [
                "一局输赢料不真，",
                "香销茶尽尚逡巡。",
                "欲知目下兴衰兆，",
                "须问旁观冷眼人。"
            ]
        },
        {
            "title": "春梦歌",
            "content": [
                "春梦随云散，",
                "飞花逐水流。",
                "寄言众儿女，",
                "何必觅闲愁。"
            ]
        },
        {
            "title": "嘲顽石幻相",
            "content": [
                "女娲炼石已荒唐，",
                "又向荒唐演大荒。",
                "失去幽灵真境界，",
                "幻来亲就臭皮囊。",
                "好知运败金无彩，",
                "堪叹时乖玉不光。",
                "白骨如山忘姓氏，",
                "无非公子与红妆。"
            ]
        },
        {
            "title": "薄命司对联",
            "content": [
                "春恨秋悲皆自惹，",
                "花容月貌为谁妍。"
            ]
        },
        {
            "title": "临江仙",
            "content": [
                "白云堂前春解舞，东风卷得均匀。蜂围蝶阵乱纷纷，几曾随逝水？岂必委芳尘？",
                "万缕千丝终不改，任他随聚随分。韶华休笑本无根：好风凭借力，送我上青云。"
            ]
        },
        {
            "title": "西施",
            "content": [
                "一代倾城逐浪花，吴宫空自忆儿家。",
                "效颦莫笑东村女，头白溪边尚浣纱。"
            ]
        },
        {
            "title": "红楼梦曲",
            "content": [
                "开辟鸿蒙，",
                "谁为情种？",
                "都只为风月情浓。",
                "趁着这奈何天、",
                "伤怀日、",
                "寂寥时，",
                "试遣愚衷。",
                "因此上，",
                "演出这怀金悼玉的《红楼梦》。"
            ]
        }
    ]
}