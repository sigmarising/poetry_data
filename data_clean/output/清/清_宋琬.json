{
    "dynasty": "清",
    "author": "宋琬",
    "intro": "（1614-1673），字玉叔，号荔裳，别署二乡亭主人。山东莱阳人。有《安雅堂集》。顺治进士，曾任浙江按察使。山东于七起义，因族人告琬与七通，下狱。释放后长期闲居，晚年又任四川按察使。其诗与施闺章齐名，有“南施北宋”之称，其诗多感时伤世之作，含悲愤激宕之意。",
    "items": [
        {
            "title": "舟中见猎犬有感",
            "content": [
                "秋水芦花一片明，难同鹰隼共功名。",
                "樯边饭饱垂头睡，也似英雄髀肉生。"
            ]
        },
        {
            "title": "同欧阳令饮凤凰山下",
            "content": [
                "茅茨深处隔烟霞，鸡犬寥寥有数家。",
                "寄语武陵仙吏道：莫将征税及桃花。"
            ]
        },
        {
            "title": "狱中对月",
            "content": [
                "疏星耿耿逼人寒，",
                "清漏丁丁画角残。",
                "客泪久从悉外尽，",
                "月明犹许醉中看。",
                "栖乌绕树冰霜苦，",
                "哀雁横天关塞难。",
                "料得故园今夜梦，",
                "随风应已到长安。?"
            ]
        },
        {
            "title": "蝶恋花",
            "content": [
                "月去疏帘才数尺，",
                "鸟鹊惊飞，一片伤心白。",
                "万里故人关塞隔，",
                "南楼谁弄梅花笛？",
                "蟋蟀灯前欺病客。",
                "清影徘徊，欲睡何由得？",
                "墙角芭蕉风瑟瑟，",
                "方伊遮掩窗儿黑。"
            ]
        }
    ]
}