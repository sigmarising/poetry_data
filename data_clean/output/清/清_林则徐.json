{
    "dynasty": "清",
    "author": "林则徐",
    "intro": "（1785--1850） 清末政治家。字少穆。福建侯官（今福州）人。嘉庆进 士。曾与龚自珍、黄爵滋、魏源等提倡经世之学。任东河河道总督，曾主持修治黄河。后任江苏巡抚，又修治白茆、浏河等水利。道光十八年（1838年）任湖广总督，禁止吸食鸦片，著有成效。旋受命为钦差大臣，赴广东查禁鸦片输入。次年到广东，为了解西文情况，派人翻译外文书报，自编《四洲志》。主张对外商分别对待，孤立输入鸦片的英商。与总督邓廷桢协力查办鸦片走私商，严令英美烟贩缴出鸦片二百三十七万斤，在虎门当众销毁，并积极筹备海防，倡办义勇，屡次打退英军武装挑衅。1840年1月任两广总督。6月英国发动侵略战争，英军见广东防守严密，乘隙侵占定海，北犯大沽。因受投降派陷害，被革职。次年派赴浙江，筹划海防，不久充军新疆。在新疆兴办水利，垦辟屯田。后起用为陕西巡抚，擢云贵总督，因病辞职回籍。1850年被起用为钦差大臣赴广西，督理军务，在潮州途中病死。能诗文。所著有《林文忠公遗集》、《信及录》等。",
    "items": [
        {
            "title": "赴戍登程，口占示家人",
            "content": [
                "力微任重久神疲，再竭衰庸定不支。",
                "苟利国家生死以，岂因祸福避趋之。",
                "谪居正是君恩厚，养拙刚于戍卒宜。",
                "戏与山妻谈故事，试吟断送老头皮。",
                ""
            ]
        },
        {
            "title": "题双松山馆二律",
            "content": [
                "停车未共长官亲，诗句先惊入眼新。 ",
                "滴露已纫骚客佩，干云合拟大夫身。 ",
                "漫论桂树前头影，要识甘棠著手春。 ",
                "有约归来恣吟啸，冬心话与岁寒人。"
            ]
        },
        {
            "title": "赴戍登程，口占示家人",
            "content": [
                "出门一笑莫心哀，浩荡襟怀到处开。",
                "时事难从无过立，达官非自有生来。",
                "风涛回首空三岛，尘壤从头数九垓。",
                "休信儿童轻薄语，嗤他赵老送灯台。"
            ]
        },
        {
            "title": "已酉年九月自滇归闽，同人赠言惜别，途中",
            "content": [
                "黄金时节别且兰，为感与情忍涕难。",
                "程缓不劳催马足，装轻未肯累猪肝。",
                "膏盲或起生犹幸，宠辱皆忘卧亦安。",
                "独有恫  仍在抱，忧时长结寸心丹。",
                "",
                "",
                ""
            ]
        },
        {
            "title": "柬全小汀",
            "content": [
                "蓬山俦侣赋西征，累月边庭并辔行。",
                "荒碛长驱回鹘马，惊沙乱扑曼胡缨。",
                "但期绣陇成千顷，敢惮锋车历八城。",
                "丈室维摩虽示疾，御风仍喜往来轻。"
            ]
        },
        {
            "title": "题双松山馆二律",
            "content": [
                "署邮特地送秋涛，山馆双虬对影号。 ",
                "倚槛浑忘行役苦，成阴曾费主人劳。 ",
                "徂徕结侣根原固，泰岱分封节并高。 ",
                "知是丁公勤爱护，梦中奚止兆三刀。"
            ]
        },
        {
            "title": "即目",
            "content": [
                "万笏尖中路渐成，远看如削近还平。",
                "不知身与诸天接，却讶云从下界生。",
                "飞瀑正拖千嶂雨，斜阳先放一峰晴。",
                "眼前直觉群山小，罗列儿孙未得名。"
            ]
        },
        {
            "title": "塞外杂咏",
            "content": [
                "天山万笏耸琼瑶，导我西行伴寂寥。",
                "我与山灵相对笑，满天晴雪共难消。"
            ]
        },
        {
            "title": "次韵答陈子茂德培",
            "content": [
                "送我凉州浃日程，自驱薄笨短辕轻。",
                "高谈痛饮同西笑，切愤沉吟似《北征》。",
                "小丑跳梁谁殄灭？中原揽辔望澄清。",
                "关山万里残宵梦，犹听江东战鼓声。"
            ]
        },
        {
            "title": "程玉樵方伯德润钱予于兰州藩廨之若已有园　",
            "content": [
                "我无长策靖蛮氛，愧说楼船练水军。",
                "闻道狼贪今渐戢，须防蚕食念犹纷。",
                "白头合对天山雪，赤手谁摩岭海云？",
                "多谢新诗赠珠玉，难禁伤别杜司勋。"
            ]
        },
        {
            "title": "出嘉峪关感赋",
            "content": [
                "严关百尺界天西，",
                "万里征人驻马蹄。",
                "飞阁遥连秦树直，",
                "缭垣斜压陇云低。",
                "天山巉削摩肩立，",
                "瀚海苍茫入望迷。",
                "谁道崤函千古险？",
                "回看只见一丸泥。"
            ]
        }
    ]
}