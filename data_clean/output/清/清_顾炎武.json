{
    "dynasty": "清",
    "author": "顾炎武",
    "intro": "（1613-1682），初名绛，字宁人，号亭林，江南昆山人。明诸生。少年时参加\"复社\"反宦官权贵斗争。清兵南下，嗣母王氏殉国后，参加昆山、嘉定一带人民的抗清斗争，唐王立，除兵部主事。入清不仕。治经重考据，注意经世致用，开清代汉学风气。与黄宗羲、王夫之并称清初三大儒。其诗沉郁苍凉，有强烈的爱国精神。有《亭林诗集》。",
    "items": [
        {
            "title": "路舍人客居太湖东山三十年,寄此代柬",
            "content": [
                "翡翠年深伴侣稀，清霜憔悴减毛衣。",
                "自从一上南枝宿，更不回身向北飞！",
                ""
            ]
        },
        {
            "title": "过苏禄东王墓",
            "content": [
                "丰碑遥见炳奎题，尚忆先朝宠日殚。",
                "世有国人供洒扫，每勤词客驻轮蹄。",
                "九河水壮龙狐出，十二城荒向鹤栖。",
                "下马一为郯子问，中原云鸟正凄迷。",
                ""
            ]
        },
        {
            "title": "又酬傅处士次韵",
            "content": [
                "清切频吹越石笳，穷愁犹驾阮生车。",
                "时当汉腊遗臣祭，义激韩雠旧相家。",
                "陵阙生哀回夕照，河山垂泪发春花。",
                "相将便是天涯侣，不用虚乘犯斗槎。"
            ]
        },
        {
            "title": "赋得秋柳",
            "content": [
                "昔日金枝间白花，只今摇落向天涯。",
                "条空不系长征马，叶少难藏觅宿鸦。",
                "老去桓公重出塞，罢官陶令乍归家。",
                "先皇玉座灵和殿，泪洒西风日又斜。"
            ]
        },
        {
            "title": "酬朱监纪四辅",
            "content": [
                "十载江南事已非，与君辛苦各生归。",
                "愁看京口三军溃，痛说扬州十日围。",
                "碧血未消今战垒，白头相见旧征衣。",
                "东京朱祜年犹少，莫向尊前叹式微。"
            ]
        },
        {
            "title": "五台山",
            "content": [
                "东临真定北云中，盘薄幽并一气通。",
                "欲得宝符山上是，不须参礼化人宫。"
            ]
        },
        {
            "title": "海上",
            "content": [
                "长看白日下芜城，又见孤云海上生。",
                "感慨河山追失计，艰难戎马发深情。",
                "埋轮拗镞周千亩，蔓草枯杨汉二京。",
                "今日大梁非旧国，夷门愁杀老侯嬴。"
            ]
        },
        {
            "title": "海上",
            "content": [
                "南营乍浦北南沙，终古提封属汉家。",
                "万里风烟通日本，一军旗鼓向天涯。",
                "楼船已奉征蛮敕，博望空乘泛海槎。",
                "愁绝王师看不到，寒涛东起日西斜。"
            ]
        },
        {
            "title": "海上",
            "content": [
                "满地关河一望哀，彻天烽火照胥台。",
                "名王白门江东去，故国降幡海上来。",
                "秦望云空阳鸟散，冶山天远朔风回。",
                "楼船见说军容盛，左次犹虚授铖才。"
            ]
        },
        {
            "title": "海上",
            "content": [
                "日入空山海气侵，秋光千里自登临。",
                "十年天地干戈老，四海苍生吊哭深。",
                "水涌神山来白鸟，云浮仙阙见黄金。",
                "此中何处无人世，只恐难酬烈士心。"
            ]
        },
        {
            "title": "雨中至华下宿王山史家",
            "content": [
                "重寻荒径一冲泥，谷口墙东路不迷。",
                "万里河山人落落，三秦兵甲雨凄凄。",
                "松阴旧翠长浮院，菊芯初黄欲照畦。",
                "自笑漂萍垂老客，独骑羸马上关西。"
            ]
        },
        {
            "title": "精卫",
            "content": [
                "万事有不平，尔何空自苦；",
                "长将一寸身，衔木到终古？",
                "我愿平东海，身沉心不改；",
                "大海无平期，我心无绝时。",
                "呜呼！君不见，西山衔木众鸟多，鹊来燕去自成窠。",
                ""
            ]
        },
        {
            "title": "汾州祭吴炎潘柽章二节士",
            "content": [
                "露下空林百草残，临风有恸奠椒兰。",
                "韭溪血化幽泉碧，蒿里魂归白日寒。",
                "一代文章亡左马，千秋仁义在吴潘。",
                "巫招虞殡俱零落，欲访遗书远道难。"
            ]
        },
        {
            "title": "白下",
            "content": [
                "白下西风落叶侵，重来此地一登临。",
                "清笳皓月秋依垒，野烧寒星夜出林。",
                "万古河山应有主，频年戈甲苦相寻。",
                "从教一掬新亭泪，江水平添十丈深。"
            ]
        },
        {
            "title": "秋山",
            "content": [
                "秋山复秋水，秋花红未已。",
                "烈风吹山冈，磷火来城市。",
                "天狗下巫门，白虹属军垒。",
                "可怜壮哉县，一旦生荆杞。",
                "归元贤大夫，断脰良家子。",
                "楚人固焚麇，庶几歆旧祀。",
                "勾践栖山中，国人能致死。",
                "叹息思古人，存亡自今始。"
            ]
        },
        {
            "title": "秋山",
            "content": [
                "秋山复秋山，秋雨连山殷。",
                "昨日战江口，今日战山边。",
                "已闻右甄溃，复见左拒残。",
                "旌旗埋地中，梯冲舞城端。",
                "一朝长平败，伏尸遍冈峦。",
                "北去三百舸，舸舸好红颜。",
                "吴口拥橐驼，鸣笳入燕关。",
                "昔时鄢郢人，犹在城南间。"
            ]
        },
        {
            "title": "古北口",
            "content": [
                "雾灵山上杂花生，",
                "山下流泉入塞声。",
                "却恨不逢张少保，",
                "碛南犹筑受降城。"
            ]
        },
        {
            "title": "无题",
            "content": [
                "丰碑遥见炳奎题，尚忆先朝宠日殚。",
                "世有国人供洒扫，每勤词客驻轮蹄。",
                "九河水壮龙狐出，十二城荒向鹤栖。",
                "下马一为郯子问，中原云鸟正凄迷。"
            ]
        }
    ]
}