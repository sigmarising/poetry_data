{
    "dynasty": "清",
    "author": "方维仪",
    "intro": "字仲贤，江南桐城人。",
    "items": [
        {
            "title": "旅夜闻寇",
            "content": [
                "蟋蟀吟秋户，凉风起暮山。",
                "衰年逢世乱，故国几时还。 ",
                "盗贼侵南甸，军书下北关。",
                "生民涂炭尽，积血染刀镮。"
            ]
        },
        {
            "title": "死别离",
            "content": [
                "昔闻生别离，不闻死别离。",
                "无论生与死，我独身当之。 ",
                "北风吹枯桑，日夜为我悲。",
                "上视沧浪天，下无黄口儿。",
                "人生不如死，父母泣相持。",
                "黄鸟各东西，秋草亦参差。",
                "予生何所为，予死何所为。",
                "白日有如此，我心当自知。"
            ]
        }
    ]
}