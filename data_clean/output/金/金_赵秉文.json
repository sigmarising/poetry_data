{
    "dynasty": "金",
    "author": "赵秉文",
    "intro": "（1159--1232） 金文学家。字周臣，号闲闲老人，磁州滏阳（今河北磁 县）人。大定进士，官至礼部尚书。能诗文。诗歌多写自然景物。又工草书。所著有《闲闲老人滏水文集》。",
    "items": [
        {
            "title": "大江东去 用东坡先生韵",
            "content": [
                "秋光一片，问苍苍桂影，其中何物。",
                "一叶扁舟波万顷，四顾粘天无壁。",
                "叩枻长歌，嫦娥欲下，",
                "万里挥冰雪。京尘千丈，",
                "可能容此人杰？",
                "",
                "回首赤壁矶边，骑鲸人去，",
                "几度山花发。澹澹长空千古梦？",
                "只有归鸿明灭。我欲从公，",
                "乘风归去，散此麒麟发。",
                "三山安在？玉箫吹断明月。",
                "",
                "",
                "",
                "",
                ""
            ]
        },
        {
            "title": "水调歌头 昔拟栩仙人王云鹤赠予诗云，寄与",
            "content": [
                "四明有狂客，呼我谪仙人。俗缘千劫不尽，回首落红尘。我欲骑鲸归去，只恐神仙官府，嫌我醉时真。笑拍群仙手，几度梦中身。倚长松，聊拂石，坐看云。忽然黑霓落手，醉舞紫毫春。寄语沧浪流水，曾识闲闲居士，好为濯冠巾。却返天台去，华发散麒麟。",
                ""
            ]
        },
        {
            "title": "满江红 上清宫蜡梅 永乐大典二千八百十二梅",
            "content": [
                "杰观雄楼，相照映、此花幽独。谁解识、蕊珠仙子，道家装束。蜡蒂紫苞融烛泪，檀心浅晕团金粟。渐蜂儿、展翅上南枝，风掀绿。落落伴，湖心玉。萧萧映，坛边竹。记月痕、曾上小阑干曲。输与能诗潘道士，梦为蝴蝶花间宿。向夜深、霜重不胜寒，骑黄鹄。"
            ]
        },
        {
            "title": "满庭芳 遗山乐府中附以上周泳先辑",
            "content": [
                "天上殷韩，解羁官府，烂游舞榭歌楼。开花酿酒，来看帝王州。常见牡丹开候，独占断、谷雨风流。仙家好，霜天槁叶，?艳破春柔。狂僧谁借手，一杯唤起，绿怨红愁。看天香国色，梅菊替人羞。尽揭纱笼护日，容光动、玉?琼舟。都人士，年年十月，常记遇仙游。"
            ]
        },
        {
            "title": "渔歌子 滏水集三",
            "content": [
                "白头波上白头人。黄叶渡西黄叶村。山几朵，酒盈尊。落日西风送到"
            ]
        },
        {
            "title": "渔歌子 滏水集三",
            "content": [
                "一叶黄飞一叶舟。半竿落日半江秋。青草渡，白苹洲。归路月明山上"
            ]
        },
        {
            "title": "秦楼月 以上六首见中州乐府",
            "content": [
                "箫声苦。箫声吹断夷山雨。夷山雨。人空不见，吹台歌舞。危亭目极伤平楚。断霞落日怀千古。怀千古。一杯还酹，信陵坟土。"
            ]
        },
        {
            "title": "青杏儿",
            "content": [
                "风雨替花愁。风雨罢，花也应休。劝君莫惜花前醉，今年花谢，明年花谢，白了人头。乘兴两三瓯。拣溪山好处追游。但教有酒身无事，有花也好，无花也好，选甚春秋。"
            ]
        },
        {
            "title": "缺月挂疏桐 拟东坡作",
            "content": [
                "乌鹊不多惊，贴贴风枝静。珠贝横空冷不收，半湿秋河影。缺月堕幽窗，推枕惊深省。落叶萧萧听雨声，帘外霜华冷。"
            ]
        },
        {
            "title": "水调歌",
            "content": [
                "四明有狂客，呼我谪仙人。俗缘千劫不尽，回首落红尘。我欲骑鲸归去，只恐神仙官府，嫌我醉时真。笑拍群仙手，几度梦中身。倚长松，聊拂石，坐看云。忽然黑霓落手，醉舞紫毫春。寄语沧浪流水，曾识闲闲居士，好为濯冠巾。却返天台去，华发散麒麟。尘遮断来时路，不到蓬山五百年。其后玉龟山人云，子前身赤城子也。予因以诗记之云，玉龟山下古仙真。许我天台一化身。拟折玉莲骑白鹤，他年沧海看扬尘。吾友赵礼部庭玉说，丹阳子谓予再世苏子美也，赤城子则吾岂敢，若子美则庶几焉。尚愧辞翰微不及耳，因作此以寄意焉。"
            ]
        },
        {
            "title": "大江东去",
            "content": [
                "秋光一片，问苍苍桂影，其中何物。",
                "一叶扁舟波万顷，四顾粘天无壁。",
                "叩枻长歌，嫦娥欲下，",
                "万里挥冰雪。京尘千丈，",
                "可能容此人杰？",
                "回首赤壁矶边，骑鲸人去，",
                "几度山花发。澹澹长空千古梦？",
                "只有归鸿明灭。我欲从公，",
                "乘风归去，散此麒麟发。",
                "三山安在？玉箫吹断明月。"
            ]
        },
        {
            "title": "梅花引 过天门关作",
            "content": [
                "山如峡。天如席。石颠树老冰崖坼。雪霏霏。水洄洄。先生此道，胡为乎来哉。石头路滑马蹄蹶。昂头贪看山奇绝。短童随。皱双眉。休说清寒，形容想更饥。□□□。□□□。□□□□□□□。□□□。□□□。□□□□，□□□□□。杖头倒挂一壶酒。为问人家何处有。捋冰髯。暖朝寒。何人画我，霜天晓过关。"
            ]
        }
    ]
}