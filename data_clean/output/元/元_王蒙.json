{
    "dynasty": "元",
    "author": "王蒙",
    "intro": "",
    "items": [
        {
            "title": "题画",
            "content": [
                "虎斗龙争万事休，五湖明月一扁舟。",
                "绿蓑衣上雪飕飕，雪月光中垂钓钩。",
                "钓得鲈鱼春酒熟，仙娃酒酣娇睡足。",
                "雕胡炊饭斫鲈羹，一缕青烟燃楚竹。",
                "篷窗晓对洞庭山，七十二峰青似玉。"
            ]
        },
        {
            "title": "玉山主人书画舫",
            "content": [
                "乱后重登旧草堂，主人延客晚樽凉。",
                "风摇竹影书签乱，花落池波砚水香。",
                "离别顿惊年岁改，梦魂愁杀路途长。",
                "欲知阮籍何由哭，四海兵戈两鬓霜。"
            ]
        },
        {
            "title": "客中感怀",
            "content": [
                "十年踪迹厌红尘，功业无成白发新。",
                "梦里不知身是客，觉来惟有影随身。",
                "夕阳衰草梁园暮，细雨闲花楚水春。",
                "马足经行今几度，溪山应笑未归人。"
            ]
        },
        {
            "title": "茌平县西门邮亭废圃中有花名玉珑瑽枝叶与琼",
            "content": [
                "笔赋二律谁司后土作花王，忍置瑶华官道傍。",
                "衣袂不经尘世染，梦魂犹带广寒香。",
                "孤蟾照破琼林雪，飞蝶栖残珠树香。",
                "天上人间惟有此，好将阑槛护荒凉。¤",
                "",
                ""
            ]
        },
        {
            "title": "宫词",
            "content": [
                "南风吹断采莲歌，夜雨新添太液波。",
                "水殿云廊三十六，不知何处月明多。",
                "",
                ""
            ]
        },
        {
            "title": "姑苏怀古（和陈惟寅韵）",
            "content": [
                "英雄千岁后，春草没古墓。",
                "王气霄间电，富贵薤上露。",
                "百战争山河，埋骨只数步。"
            ]
        },
        {
            "title": "留别",
            "content": [
                "调古世寡和，材高自无群。",
                "种玉秘奇术，还丹隐玄文。",
                "披裘负薪士，拾金非所闻。",
                "虽无箕颍节，亦不慕高勋。",
                "石田长芝草，暮春自耕耘。",
                "曲肱枕耒耜，长歌至日曛。",
                "所乐良在兹，没齿伤何云。"
            ]
        },
        {
            "title": "钱塘怀古",
            "content": [
                "烟草埋鸿钟，劫灰隐金关。",
                "玉殿空明月，春潮去不还。",
                "十二白玉阑，当年有谁攀。¤"
            ]
        },
        {
            "title": "钱塘怀古",
            "content": [
                "阁道流华月，环佩空中行。",
                "吹笙露台夜，桂殿待潮生。",
                "千秋尘世换，惟有大江横。",
                "",
                ""
            ]
        },
        {
            "title": "有感",
            "content": [
                "驯龙若御马，下上何足奇。",
                "飘摇海东鸐，司晨不如鸡。",
                "白云本无心，每与仙人期。",
                "悠然岩壑姿，卷舒岂无时。",
                "偶来还自赏，倏去令人思。",
                "燕台十二月，雪没黄金基。",
                "正月河冰泮，二月下流澌。",
                "江南三月暮，落花舞晴丝。",
                "归帆天际来，烟雨渡江迟。",
                "渌波映吴树，双飞锦?鹈。",
                "相思极春水，一夕到天涯。"
            ]
        },
        {
            "title": "过姑苏",
            "content": [
                "山围平野绿烟中，江苇萧萧两岸风。",
                "谁种阖闾门外柳，年年飞絮入吴宫。"
            ]
        },
        {
            "title": "钱塘怀古",
            "content": [
                "青山俯碧海，南狩建行都。",
                "卫人悲鹤乘，楚国赏羊屠。",
                "雌雄不可辨，千载叹城乌。¤"
            ]
        },
        {
            "title": "茌平县西门邮亭废圃中有花名玉珑瑽枝叶与琼",
            "content": [
                "何年碧海会琼仙，云制衣裳雪作钿。",
                "醉锁素虬缠宝树，闲骑白凤下瑶天。",
                "鹤林寺废空流水，后土祠荒起暮烟。",
                "惭愧邮亭一株雪，春风犹得路人怜。",
                "",
                ""
            ]
        },
        {
            "title": "海子桥",
            "content": [
                "暮登海子桥，西绕红门归。",
                "霜风著宫树，叶叶带红飞。",
                "据鞍吹短笛，乘月捣征衣。",
                "江南冰雪里，音信寄来稀。"
            ]
        },
        {
            "title": "陈维允荆溪图",
            "content": [
                "太湖西畔树离离，故国溪山入梦思。",
                "辽鹤未归人世换，岁时谁祭斩蛟祠。"
            ]
        },
        {
            "title": "登泰山（有引）",
            "content": [
                "飞仙挟我游天门，足蹑万壑云雷奔。",
                "凌虚直上数千尺，适见混沌兮乾坤。",
                "巨鳌左折蓬莱股，鲸波东注榑桑根。",
                "地高俯瞰沧海日，天近仰叩清都阍。",
                "古帝何年辟下土，九点青烟散寰宇。",
                "翠菸孔盖此登封，盛德神功照今古。",
                "人间瞬息三万年，七十二君何茫然。",
                "秦皇汉武踵遗躅，镂玉坎瘗山之巅。",
                "金宫翠陛苦不乐，遣使碧海求神仙。",
                "羲和龙辔不稍贷，岂料海水成桑田。",
                "试向封巾一回首，六合坱莽空云烟。",
                "千秋谁识当时事，五松大夫知此意。",
                "岩前长揖大夫松，数子胡乃干秦封。",
                "高标直下鲁连节，避世不及商山翁。",
                "雪髯雪干如屈铁，涛声瑟瑟吟悲风。",
                "松本无心偶然耳，人情好恶多弥缝。",
                "欲倾箕颍一瓢水，为汝净洗羞惭容。",
                "为君解嘲君勿怒，万事转首成虚空。",
                "帝子绛节朝丹穹，神灵婀娜群仙从。",
                "嘘呵紫焰开芙蓉，光景上属超鸿濛。",
                "玉女夜降骑青龙，鸾匏凤笙声噰噰。",
                "霓裳舞袖飘长虹，琼音间作鸣丝桐。",
                "《白云》清谣曲未终，泠风命驾归崆峒。",
                "千峰万峰浸明月，恍惚身在瑶池宫。",
                "明朝稽首下山去，翠嶂突兀青霞中。",
                "",
                ""
            ]
        },
        {
            "title": "姑苏怀古（和陈惟寅韵）",
            "content": [
                "金精发奇气，剑去虎亦无。",
                "鸱夷已浮江，滕王不可呼。",
                "沉沉数千载，一鸟下平芜。¤"
            ]
        },
        {
            "title": "忆秦娥 南方怀古 珊瑚水难卷七",
            "content": [
                "花如雪。东风夜扫苏堤月。苏堤月。香销南国，几回圆缺。钱唐江上潮声歇。江边杨柳谁攀折。谁攀折。西陵渡口，古今离别。"
            ]
        },
        {
            "title": "闲适二首",
            "content": [
                "自笑愚公住翠微，长年无事掩荆扉。",
                "苔深绿绮闲棋局，花落严陵旧钓矶。",
                "紫木旋舂明日饭，白云堪制暮春衣。",
                "溪南千树碧桃下，醉倒东风夜不归。"
            ]
        },
        {
            "title": "闲适二首",
            "content": [
                "绿杨堪系五湖舟，袖拂东风上小楼。",
                "晴树远浮青嶂出，春江晓带白云流。",
                "古今我爱陶元亮，乡里人称马少游。",
                "不负平生一杯酒，相逢花下醉时休。¤"
            ]
        },
        {
            "title": "天竺日章法师得旨还山画泉石闲斋图赠行并题",
            "content": [
                "冲怀澹如水，万境犹虚空。",
                "忽闻还山诏，喜入衰颜红。",
                "山中何所有，手种石上松。",
                "茅屋雰无人，恒有云气封。",
                "青灯照佛龛，炉烟袅松风。",
                "砯崖喷飞泉，赴壑如撞钟。",
                "群响自起灭，闻心本无穷。",
                "尘销诸念寂，梦觉非有踪。",
                "九旬谈一妙，政尔开盲聋。",
                "孰持去来影，观作真实同。",
                "去随流水远，归与云相从。",
                "无心任玄化，泊然齐始终。",
                "秋风动江汉，波浪皆朝宗。",
                "云帆挂海月，渺渺五湖东。",
                "",
                ""
            ]
        },
        {
            "title": "姑苏怀古（和陈惟寅韵）",
            "content": [
                "崔嵬灵岩山，突兀姑苏台。",
                "具区若明镜，曾照西子来。",
                "玉容今寂寞，苍海飞尘埃。¤"
            ]
        }
    ]
}