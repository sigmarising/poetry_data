{
    "dynasty": "元",
    "author": "萨都剌",
    "intro": "（1308-？），字天锡，号直斋。先世为西域回回族（答失蛮氏），因祖父留镇云中、代州，遂居雁门（今山西代县）。泰定四年（1327年）进士，历官淮西、河北道廉访司经历等职。一说元末曾入方国珍幕府。晚年寓居杭州，游历山水。有诗名。\r\n 其诗多写自然景物，间有反映民间疾苦之作。亦工词。《念奴矫·登石头城》、《满江红·金陵怀古》等皆有名。所著有《雁门集》。",
    "items": [
        {
            "title": "百字令　登石头城",
            "content": [
                "石头城上，望天低吴楚，眼空无物",
                "指点六朝形胜地，惟有青山如壁。",
                "蔽日旌旗，白骨纷如雪。",
                "一江南北，消磨多少豪杰。",
                "",
                "寂寞避暑离宫，",
                "东风辇路，芳草年年发。",
                "落日无人松径里，鬼火高低明灭。",
                "歌舞尊前，繁华镜里，暗换青青发",
                "伤心千古，秦淮一片明月！",
                "",
                "",
                ""
            ]
        },
        {
            "title": "层楼晚眺",
            "content": [
                "广寒世界夜迢迢，醉拍阑干酒易消。",
                "河汉入楼天不夜，江风吹月海初潮。",
                "光摇翠幕金莲炬，梦断凉云碧玉箫。",
                "休唱当时《后庭曲》，六朝宫殿草萧萧。"
            ]
        },
        {
            "title": "用韵寄龙江",
            "content": [
                "之子金山去，梅天雾气沉。",
                "海风吹浪急，江雨入楼深。",
                "火尽无茶味，更长过烛心。",
                "明朝好晴色，应是寄新吟。"
            ]
        },
        {
            "title": "芙蓉曲",
            "content": [
                "秋江渺渺芙蓉芳，秋江女儿将断肠。",
                "绛袍春浅护云暖，翠袖日暮迎风凉。",
                "鲤鱼吹浪江波白，霜落洞庭飞木叶。",
                "荡舟何处采莲人，爱惜芙蓉好颜色。"
            ]
        },
        {
            "title": "送人之渐东",
            "content": [
                "我还京口去，君入浙东游。",
                "风雨孤舟夜，关河两鬓秋。",
                "出江吴水尽，接岸楚山稠。",
                "明日相思处，惟登北固楼。"
            ]
        },
        {
            "title": "酹江月 游钟山紫微赠谢道士，其地乃文宗驻",
            "content": [
                "金陵王气，绕道人丹室，紫霞红雾。一夜神光雷电转，江左云龙飞去。翠辇金兴，绮窗朱户，总是神游处。至今花草，承恩犹带风雨。落魄野服黄冠，榻前赐号，染蔷薇香露。归卧蒲龛春睡暖，耳畔犹闻天语。万寿无疆，九重闲暇，应忆江东路。遥瞻凤阙，寸心江水东注。"
            ]
        },
        {
            "title": "三衢马太守昂夫索题烂柯山石桥",
            "content": [
                "沿口龙眠紫气多，登临聊和《采芝歌》。",
                "烂柯仙子何年去？鞭石仙人此地过。",
                "乌鹊横空秋有影，银河垂地水无波。",
                "遥知题柱凌云客，天近应闻织女梭。"
            ]
        },
        {
            "title": "秋词",
            "content": [
                "清夜宫车出建章，紫衣小队两三行。",
                "石阑干畔银灯过，照见芙蓉叶上霜。"
            ]
        },
        {
            "title": "闽中苦雨",
            "content": [
                "病客如僧懒，多寒拥毳裘。",
                "三山一夜雨，四月满城秋。",
                "海瘴连云起，江潮入市流。",
                "钓竿如在手，便可上渔舟。"
            ]
        },
        {
            "title": "满江红 金陵怀古",
            "content": [
                "六代豪华，春去也，更无消息。空怅望，山川形胜，已非畴昔。王谢堂前双燕子，乌衣巷口曾相识。听夜深寂寞打孤城，春潮急。",
                "思往事，愁如织；怀故国，空陈迹。但荒烟衰草，乱鸦斜日。玉树歌残秋落冷，胭脂井坏寒泣。到如今只有蒋山青，秦淮碧。 ",
                "",
                ""
            ]
        },
        {
            "title": "上京即事",
            "content": [
                "紫塞风高弓力强，王孙走马猎沙场。 ",
                "呼鹰腰箭归来晚，马上倒悬双白狼。 ",
                "",
                ""
            ]
        },
        {
            "title": "织女图",
            "content": [
                "兰闺织锦秦川女，大姬哑哑弄机杼。",
                "小姬织倦何所思？帘幕无人燕双语。",
                "成都花发江水春，门前马嘶车辚辚。",
                "髻鬟两珥看欲堕，蛾眉八字画不伸。",
                "良人一去无消息，冰蚕吐丝成五色。",
                "柔肠九曲细于丝，万缕春愁正如织。",
                "绮窗睡起闻早莺，西楼月落金盘倾。",
                "暖霞拂地海棠晓，香雪泼户梨花晴。",
                "日长深院机声动，梭影穿花飞小凤。",
                "水心惊起鸳鸯飞，花底不成胡蝶梦。",
                "纤纤玉指柔且和，香钩小袜裁春罗。",
                "满怀心事付流水，荡日云锦生层波。",
                "佳人自古多命薄，风里杨花随处落。",
                "岂知丑妇嫁田家，生则同衾死同椁。",
                "君不闻，长安市上花满枝，东家胡蝶西家飞。",
                "笼中鹦鹉唤新主，门外侍儿更故衣。",
                "又不闻，田家妇，日扫春蚕宵织布。",
                "催租县吏夜打门，荆钗布裙夫短裤。",
                "我题此画三嗟吁，百年丑好皆虚无。",
                "排云便欲叫阊阖，为我献上《豳风图》。"
            ]
        },
        {
            "title": "送南台从事刘子谦之辽东",
            "content": [
                "往复一万里，嗟君已两行。",
                "朔风吹野草，寒日下边城。",
                "策马犯霜雪，逢人问路程。",
                "归期在何日？应是近新正。"
            ]
        },
        {
            "title": "道过赞善庵",
            "content": [
                "夕阳欲下少行人，绿遍苔茵路不分。",
                "修竹万竿松影乱，山风吹作满窗云。"
            ]
        },
        {
            "title": "登乐陵台倚梧桐望月有怀南台李御史艺，七夕",
            "content": [
                "凉风吹堕梧桐月，泻水泠泠露华白。",
                "乐陵台上悄无人，独倚梧桐看明月。",
                "月高当午桐阴直，不觉衣沾露华湿。",
                "此时却忆在金陵，酒醒江楼听吹笛。",
                "",
                ""
            ]
        },
        {
            "title": "赠刘云江宗师",
            "content": [
                "羽人推转阿香车，童子穿松拾翠华。",
                "天上赐衣沾雨露，山中诗锦织云霞。",
                "瑶台紫气秋横剑，石室丹光夜走砂。",
                "拟借茅君三白鹤，乘风骑到玉皇家。"
            ]
        },
        {
            "title": "过嘉兴",
            "content": [
                "三山云海几千里，十幅蒲帆挂烟水。",
                "吴中过客莫思家，江南画船如屋里。",
                "芦芽短短穿碧沙，船头鲤鱼吹浪花。",
                "吴姬荡桨入城去，细雨小寒生绿纱。",
                "我歌《水调》无人续，江上月凉吹紫竹。",
                "春风一曲《鹧鸪》吟，花落莺啼满城绿。"
            ]
        },
        {
            "title": "游会仙宫",
            "content": [
                "霏霏凉露湿瑶台，半夜吹箫月下来。",
                "山外春风将雨过，满庭撩乱碧桃开。"
            ]
        },
        {
            "title": "山中怀友",
            "content": [
                "自是麒麟种，卑栖又几年。",
                "胡庐南雪下，短褐北风前。",
                "岁莫山林瘦，天高雨露偏。",
                "惟应丈夫志，未受故人怜。"
            ]
        },
        {
            "title": "游梅仙山和唐人韵",
            "content": [
                "仙人不可见，借鹤过仙家。",
                "夜卧千峰月，朝餐五色霞。",
                "祠空风扫叶，人去鹿衔花。",
                "归隐知何日？分炉学炼砂。"
            ]
        },
        {
            "title": "相逢行赠别旧友治将军",
            "content": [
                "一年相逢在京口，笑解吴钩换新酒。",
                "城南桃杏花正开，白面青衫鞭马走。",
                "一年相逢白下门，短衣窄袖呼郎君。",
                "朝驰燕赵莫吴楚，逸气自觉凌青云。",
                "一年相逢在阙下，东家蹇驴日相假。",
                "有如臣甫去朝天，泥滑沙堤不敢打。",
                "都门一别今五年，今年相逢沧海边。",
                "千山木叶下如雨，雁声堕地秋连天。",
                "将军毳袍腰羽箭，拥马旌旗照溪面。",
                "小官不识将军谁，卧病孤舟强相见。",
                "岂知此地逢故人，摩挲老眼开层云。",
                "旧游历历似隔世，夜雨岂不思同群！郎君别后瘦如许，无乃从前作诗苦。",
                "溪头月落山馆深，剪烛犹疑梦中语。",
                "人生聚散亦有时，且与将军游武夷。",
                "弓刀挂在洞前树，洞里仙童来觅诗。",
                "稽首武夷君，借我幔峰顶，分我紫霞浆，与子连夜饮。",
                "左手招子乔，右手招飞琼，举觞星月下，听吹双凤笙。",
                "我酌一杯酒，持劝天上月，劝尔长照人相逢，莫向关山照离别。",
                "凤笙换曲曲未终，天风木杪吹晨钟。",
                "拂衣罢宴下山去，又隔云山千万重。",
                "",
                ""
            ]
        },
        {
            "title": "秋夜闻笛",
            "content": [
                "何人吹笛秋风外，北固山前月色寒。",
                "亦有江南未归客，徘徊终夜倚阑干。"
            ]
        },
        {
            "title": "次韵登凌歊台",
            "content": [
                "山势如龙去复回，闲云野望护重台。",
                "离宫夜有月高下，辇路日无人往来。",
                "春色不随亡国尽，野花只作旧时开。",
                "断碑衰草荒烟里，风雨年年上绿苔。"
            ]
        },
        {
            "title": "赠弹筝者",
            "content": [
                "银甲弹冰五十弦， 海门风急雁行偏。",
                "故人情怨知多少， 扬子江头月满船。"
            ]
        },
        {
            "title": "送人之浙东",
            "content": [
                "我还京口去，君入浙东游。",
                "风雨孤舟夜，关河两鬓秋。"
            ]
        },
        {
            "title": "过高邮射阳湖",
            "content": [
                "飘萧树梢风，淅沥湖上雨。",
                "不见打鱼人，菰浦雁相语。"
            ]
        },
        {
            "title": "秋日池上",
            "content": [
                "顾兹林塘幽，消此闲日永。",
                "飘风乱萍踪，落叶散鱼影。",
                "天清晓露凉，秋深藕花冷。",
                "有怀无与言，独立心自省。"
            ]
        },
        {
            "title": "燕姬曲",
            "content": [
                "燕京女儿十六七，颜如花红眼如漆。",
                "兰香满路马尘飞，翠袖笼鞭娇欲滴。",
                "春风驰荡摇春心，锦筝银烛高堂深。",
                "绣衾不暖锦鸳梦，紫帘垂雾天沉沉。",
                "芳年谁惜去如水，春困著人倦梳洗。",
                "夜来小雨润天街，满院杨花飞不起。"
            ]
        },
        {
            "title": "彭城杂咏",
            "content": [
                "雪白杨花扑马头，行人春尽过徐州。",
                "夜深一片城头月，曾照张家燕子楼。"
            ]
        },
        {
            "title": "念奴娇 登石头城次东坡韵",
            "content": [
                "石头城上，望天低吴楚，眼空无物。指点六朝形胜地，唯有青山如壁。蔽日旌旗，连云樯栌，白骨纷如雪。一江南北，消磨多少豪杰。寂寞避暑离宫，东风辇路，芳草年年发。落日无人松径里，鬼火高低明灭。歌舞尊前，繁华镜里，暗换青青发。伤心千古，秦淮一片明月。"
            ]
        },
        {
            "title": "百字令",
            "content": [
                "石头城上，望天低吴楚，眼空无物",
                "指点六朝形胜地，惟有青山如壁。",
                "蔽日旌旗，白骨纷如雪。",
                "一江南北，消磨多少豪杰。",
                "",
                "寂寞避暑离宫，",
                "东风辇路，芳草年年发。",
                "落日无人松径里，鬼火高低明灭。",
                "歌舞尊前，繁华镜里，暗换青青发",
                "伤心千古，秦淮一片明月！"
            ]
        },
        {
            "title": "白云答",
            "content": [
                "使君抑何忙，宁不思故山。",
                "茫茫天壤间，鸟倦犹如还。",
                "石田紫芝老，茶灶碧藓斑。",
                "胡不赋归来，分子屋半间。"
            ]
        },
        {
            "title": "木兰花慢 彭城怀古 以上江本雁门集十五首讹",
            "content": [
                "古徐州形胜，消磨尽、几英雄。想铁甲重瞳，鸟骓汗血，玉帐连空。楚歌八千兵散，料梦魂、应不到江东。禾黍满关中。更戏马台荒，画眉人远，燕子楼空。人生百年如寄，且开怀、一饮尽千钟。回首荒城斜日，倚"
            ]
        },
        {
            "title": "念奴娇·登石头城次东坡韵",
            "content": [
                "石头城上，望天低吴楚，眼空无物。指点六朝形胜地，惟有青山如壁。蔽日旌旗，白骨纷如雪。一江南北，消磨多少豪杰。",
                "　　寂寞避暑离宫，东风辇路，芳草年年发。落日无人松径里，鬼火高低明灭。歌舞尊前，繁华镜里，暗换青青发。伤心千古，秦淮一片明月！",
                ""
            ]
        },
        {
            "title": "少年游",
            "content": [
                "去年人在凤凰池。银烛夜弹丝。沉火香消，梨云梦暖，深院绣帘垂。今年冷落江南夜，心事有谁知。杨柳风和，海棠月淡，独自倚阑时。"
            ]
        },
        {
            "title": "水龙吟 赠友",
            "content": [
                "王郎锦带吴钩，醉骑赤鲤银河去。绛袍弄月，银壶吸酒，锦笺挥兔。秃鬓西风，短篷落月，东吴西楚。怅丹阳郭里，相逢较晚，共翦烛、西窗雨。文采风流俊伟，碧纱巾挂珊瑚树。出门万里，掀髯一笑，青山无数。扬子江头，冻沙寒雨，暮天飞鹭。待明朝酒醒金山，□□过瓜洲渡。"
            ]
        },
        {
            "title": "酹江月 姑苏台怀古",
            "content": [
                "倚空台榭，爱朱阑飞瞰，百花洲渚。云岭回廊香径悄，争似旧时庭户。槛外游丝，水边垂柳，犹学宫腰舞。繁华如梦，登临无限情古。果见荒台落日，麋鹿来游，漫尔繁榛莽。忠臣抉目东门上，可退越来兵伍。空铸千将，终为池沼，掩面归何所。遗风千载，尚听侬歌白＊。"
            ]
        },
        {
            "title": "酹江月 游句曲茅山",
            "content": [
                "一壶幽绿，爱松阴满地，蕊珠宫府。老鹤一声霜衬履，隔断人间尘土。月户云窗，石田瑶草，丹井飞龙虎。荼蘼花落，东风吹散红雨。春透紫髓琼浆，玻璃杯酒，滑泻蔷薇露。前度刘郎重到也，开尽碧桃无数。花外琵琶，柳边莺燕，玉佩摇金缕。三山何在，乘鸾便欲飞去。"
            ]
        },
        {
            "title": "酹江月 过淮阴",
            "content": [
                "短衣瘦马，望楚天空阔，碧云林杪。野水孤城斜日里，犹忆那回曾到。古木鸦啼，纸灰风起，飞入淮阴庙。椎牛酾酒，英雄千古谁吊。何处漂母荒坟，清明落日，肠断王孙草。鸟尽弓藏成底事，百事不如归好。半夜钟声，五更鸡唱，南北行人老。道傍杨柳，青青春又来了。"
            ]
        },
        {
            "title": "题淮安壁间",
            "content": [
                "鱼虾泼泼初出网，梅杏青青已著枝。",
                "满树嫩晴春雨歇，行人四月过淮时。"
            ]
        },
        {
            "title": "台山怀古",
            "content": [
                "越王故国四围山，云气犹屯虎豹关。",
                "铜兽暗随秋露泣，海鸦多背夕阳还。",
                "一时人物风尘外，千古英雄草莽间。",
                "日暮鹧鸪啼更急，荒台从竹雨斑斑。"
            ]
        },
        {
            "title": "酹江月 题清溪白云图",
            "content": [
                "周郎幽趣，占清溪一曲，小桥横渡。溪上红尘飞不到，惟有白云来去。出岫无心，凌江有态，水面鱼吹絮。倚门遥望，钟山一半留住。涵影淡荡悠扬，朝朝暮暮，是几番今古。指点昔人行乐地，半是鹭汀鸥渚。映水朱楼，踏歌画舫，寂寞知何处。天涯倦客，几时归钓春雨。"
            ]
        },
        {
            "title": "酹江月 任御史有约不至",
            "content": [
                "秦淮晓发，挂云帆十丈，天风如箭。一碧湖光三十里，落日水平天远。系马维舟，买鱼沽酒，杨柳人家店。轻寒袭袂，淮南春色犹浅。几度暮鼓晨钟，南来北去，游子心□倦。芳草萋萋天际绿，怅望故人应转。翠袖偎香，锦筝弹月，何处相留恋。有人独自，灯花深夜频翦。"
            ]
        },
        {
            "title": "酹江月 登凤凰台怀古用前韵",
            "content": [
                "六朝形胜，想绮云楼阁，翠帘如雾。声断玉箫明月底，台上凤凰飞去。天外三山，洲边一鹭，李白题诗处。锦袍安在，淋漓醉墨飞雨。遥忆王谢功名，人间富贵，散草头朝露。淡淡长空孤鸟没，落日招提铃语。古往今来，人生无定，南北行人路。浩歌一曲，莫辞别酒频注。"
            ]
        },
        {
            "title": "酹江月 游钟山",
            "content": [
                "金陵王气，绕道人丹室，紫霞红雾。一夜神光雷电转，江左云龙飞去。翠辇金兴，绮窗朱户，总是神游处。至今花草，承恩犹带风雨。落魄野服黄冠，榻前赐号，染蔷薇香露。归卧蒲龛春睡暖，耳畔犹闻天语。万寿无疆，九重闲暇，应忆江东路。遥瞻凤阙，寸心江水东注。"
            ]
        },
        {
            "title": "卜算子 泊吴江夜见孤雁",
            "content": [
                "明月丽长空，水净秋宵永。悄无鸟鹊向南飞，但见孤鸿影。自离边塞路，偏耐江波静。西风鸣宿梦魂单，霜落蒹葭冷。"
            ]
        },
        {
            "title": "法曲献仙音 寿大宗伯致仕于公大宗伯（原作",
            "content": [
                "鬓未银，东风早挂冠。侑词图、乡称人瑞，度蓬瀛、仙祝灵丹。绕膝"
            ]
        },
        {
            "title": "满江红",
            "content": [
                "六代繁华，春去也，更无消息。",
                "空怅望、山川形胜，已非畴昔。",
                "王谢堂前双燕子，",
                "乌衣巷口曾相识。",
                "听夜深、寂寞打孤城，春潮急。",
                "思往事，愁如织。",
                "怀故国，空陈迹。",
                "但荒烟衰草，乱鸦斜日。",
                "玉树歌残秋露冷，",
                "胭脂井坏寒螀泣。",
                "到如今，只有蒋山青，秦淮碧！"
            ]
        },
        {
            "title": "初夏淮安道中",
            "content": [
                "鱼虾泼泼初出网，",
                "梅杏青青已著枝。",
                "满树嫩晴春雨歇，",
                "行人四月过准时。"
            ]
        },
        {
            "title": "法曲献仙音",
            "content": [
                "天喉舌，尚书老布衣。向璇穹、尝扶日出，卷珠箔、闲看云飞。成全"
            ]
        }
    ]
}