{
    "dynasty": "元",
    "author": "张可久",
    "intro": "张可久（1275?-1345?）字小山，庆元人。曾以路吏转首领官，老年仍不得志。他善写散曲，曲多歌咏山水和与此相关的生活、情感，风格清新秀丽。有《小山乐府》。",
    "items": [
        {
            "title": "霜角  黄山雪霁",
            "content": [
                "云开洞府，按罢琼妃舞。",
                "三十六峰图画，张素锦列冰柱，几缕，翠烟聚，晓妆眉更妩。",
                "一个山头不白，人知是炼丹处。"
            ]
        },
        {
            "title": "中吕·卖花声",
            "content": [
                "美人自刎乌江岸，",
                "战火曾烧赤壁山，",
                "将军空老玉门关。",
                "伤心秦汉，生民涂炭，",
                "读书人一声长叹！"
            ]
        },
        {
            "title": "中吕·红绣鞋",
            "content": [
                "绝顶峰攒雪剑，",
                "悬崖挂冰帘。",
                "倚树哀猿弄山尖，",
                "血华啼杜宇，",
                "阴洞吼飞廉。",
                "比人心，山未险。"
            ]
        },
        {
            "title": "折桂令",
            "content": [
                "倚栏杆不尽兴亡。",
                "数九点齐州，八景湘江。",
                "吊古词香，招仙笛响，引兴杯长。",
                "远树烟云渺茫，",
                "空山雪月苍凉。",
                "白鹤双双，剑客昂昂，锦语琅琅。"
            ]
        },
        {
            "title": "折桂令",
            "content": [
                "对青山强整乌纱。",
                "归雁横秋，倦客思家。",
                "翠袖殷勤，金杯错落，玉手琵琶。",
                "人老去西风白发，",
                "蝶愁来明日黄花。",
                "回首天涯，一抹斜阳，数点寒鸦。"
            ]
        },
        {
            "title": "迎仙客",
            "content": [
                "云冉冉，草纤纤，",
                "谁家隐居山半崦。",
                "水烟寒，溪路险。",
                "半幅青帘，五里桃花店。"
            ]
        },
        {
            "title": "一半儿",
            "content": [
                "花边娇月静妆楼，",
                "叶底沧波冷翠沟，",
                "池上好风闲御舟。",
                "可怜秋，一半儿芙蓉一半儿柳。"
            ]
        },
        {
            "title": "小桃红",
            "content": [
                "一城秋雨豆花凉，",
                "闲倚平山望。",
                "不似年时鉴湖上，",
                "锦云香，采莲人语荷花荡。",
                "西风雁行，清溪渔唱，",
                "吹恨入沧浪。"
            ]
        },
        {
            "title": "天净沙",
            "content": [
                "青苔古木萧萧，",
                "苍云秋水迢迢。",
                "红叶山斋小小。",
                "有谁曾到？",
                "控梅人过溪桥。"
            ]
        },
        {
            "title": "双调·清江引",
            "content": [
                "松风小楼香缥缈，",
                "一曲寻仙操。",
                "秋风玉兔寒，",
                "野树金猿啸，",
                "白云半天山月小。"
            ]
        },
        {
            "title": "塞鸿秋",
            "content": [
                "疏星淡月秋千院，愁云恨雨芙蓉面。",
                "伤情燕足留红残，恼人鸾影闲团扇。",
                "兽炉沉水烟，翠沼残花片。",
                "一行写入相思传。"
            ]
        },
        {
            "title": "庆宣和",
            "content": [
                "云影天光乍有无，",
                "老树扶疏。",
                "万柄高荷小西湖。",
                "听雨，听雨。"
            ]
        },
        {
            "title": "庆东原",
            "content": [
                "诗情放，剑气豪，",
                "英雄不把穷通较。",
                "江中斩蛟，",
                "云间射雕，",
                "席上挥毫。",
                "他得志笑闲人，",
                "他失脚闲人笑。"
            ]
        },
        {
            "title": "清江引",
            "content": [
                "平安信来刚半纸，",
                "几对鸳鸯字。",
                "花开望远行，",
                "玉减伤春事。",
                "东风草堂飞燕子。"
            ]
        },
        {
            "title": "清江引",
            "content": [
                "黄莺乱啼门外柳，",
                "雨细清明后。",
                "能消几日春，",
                "又是相思瘦。",
                "梨花小窗人病酒。"
            ]
        },
        {
            "title": "凭栏人",
            "content": [
                "小玉栏杆月半掐，",
                "嫩绿池塘春几家。",
                "鸟啼芳树丫，",
                "燕衔黄柳花。"
            ]
        },
        {
            "title": "凭栏人",
            "content": [
                "江水澄澄江月明，",
                "江上何人掐玉筝？",
                "隔江和泪听，",
                "满江长叹声。"
            ]
        },
        {
            "title": "落梅风",
            "content": [
                "东风景，西子湖。",
                "湿冥冥柳烟花雾，",
                "黄莺乱啼胡蝶舞。",
                "几秋千打将春去！"
            ]
        },
        {
            "title": "金字经",
            "content": [
                "百年浑似醉，满怀都是春，",
                "高卧东山一片云。",
                "嗔，是非拂面尘。",
                "消磨尽，古今无限人。"
            ]
        },
        {
            "title": "红绣鞋",
            "content": [
                "无是无非心事，",
                "不寒不暖花时，",
                "妆点西湖似西施。",
                "控青丝玉面马，",
                "歌金缕粉团儿，",
                "信人生行乐耳！"
            ]
        },
        {
            "title": "红绣鞋",
            "content": [
                "绿树当门酒肆，",
                "红妆映水鬟儿。",
                "眼底殷勤座间诗。",
                "尘埃三五字，",
                "杨柳万千丝，",
                "记年时曾到此。"
            ]
        },
        {
            "title": "朝天子",
            "content": [
                "与谁，画眉，",
                "猜破风流谜。",
                "铜驼巷里玉骢嘶，",
                "夜半归来醉，小意收拾，",
                "怪胆禁持，不识羞谁似你。",
                "自知理亏，灯下和衣睡。"
            ]
        },
        {
            "title": "人月圆  吴门怀古",
            "content": [
                "山藏白虎云藏寺，池上老梅枝，洞庭归兴，香柑红树，鲈银丝，白家池馆，吴宫花草，可似当时，最怜人处，啼鸟夜月，犹怨西施。"
            ]
        }
    ]
}