{
    "dynasty": "元",
    "author": "郭翼",
    "intro": "",
    "items": [
        {
            "title": "漫兴（九首）",
            "content": [
                "城南市中有楚客，醉卧高楼看月生。",
                "两儿共扶不肯下，紫箫吹度到天明。"
            ]
        },
        {
            "title": "绝句（四首）",
            "content": [
                "可惜清明雨也晴，好春须看水东亭。",
                "桃花如马斑斑色，杨柳藏鸦树树青。"
            ]
        },
        {
            "title": "漫兴（九首）",
            "content": [
                "广平梅词吐清婉，惠连《雪赋》映婵娟。",
                "况有文章兼二美，吕家亭子得无传。¤"
            ]
        },
        {
            "title": "行路难（七首）",
            "content": [
                "庭前芳树花参差，岁岁争新满旧枝。",
                "开白开红接芳叶，撩乱二月三月时。",
                "昔日美人颜似花，看花暮去朝复来。",
                "红夹罗襦泫香露，青天白日春风吹。",
                "而今零落少颜色，见花惋惋含悲思。",
                "百年何人得长好，叹息谓君君不知。¤"
            ]
        },
        {
            "title": "春日有怀",
            "content": [
                "客里看春愁不禁，月头月尾雨阴阴。",
                "海棠结巢花匼匝，杨柳满门红浅深。",
                "竟日笙囊寒未解，临池盘盏晚才斟。",
                "诸郎怕有乘舟兴，怪杀喧喧雀报音。"
            ]
        },
        {
            "title": "送卢公武应召北上",
            "content": [
                "前朝图史已全收，诏起丘园重纂修。",
                "用夏变夷遵礼乐，大书特笔法《春秋》。",
                "金台墨泻朝挥洒，银烛花消夜校雠。",
                "进卷内廷承顾问，鹄袍端立殿西头。"
            ]
        },
        {
            "title": "绝句（四首）",
            "content": [
                "高桃花发江林里，蝶弄莺衔四散飞。",
                "便开金盏留连看，莫放青春造次归。"
            ]
        },
        {
            "title": "漫兴（九首）",
            "content": [
                "淮泗大水断禾黍，闻道居人巢树头。",
                "汉武曾闻歌瓠子，老翁更拟赋黄楼。"
            ]
        },
        {
            "title": "行路难（七首）",
            "content": [
                "君不见流水泯泯去不还，日月搅搅曾无闲。",
                "人生长苦死催促，富贵早来开我颜。",
                "饮酒饮不多，直爱美人扬美歌。",
                "即今受乐亦已晚，过眼百年能几何。"
            ]
        },
        {
            "title": "行路难（七首）",
            "content": [
                "门前十字街，车轮马脚不可遮。",
                "驰名逐势死不畏，赤手生拔鲸鱼牙。",
                "得之未足为身荣，败者颠倒纷若麻。",
                "嗟予无能守命分，乐取意适不愿奢。",
                "诸君惘惘胡不思，来日苦少去日多。",
                "丈夫阖棺事始定，何用无益长怨嗟。¤"
            ]
        },
        {
            "title": "行路难（七首）",
            "content": [
                "君不见草木荣复凋，青青摧折风霜朝。",
                "人生寓一世，何异石火飞流焱。",
                "贵贱寿夭百千殊，死者前后孰可逃？当年称意即可乐，烹",
                "羊炰羔召同僚。",
                "莫令闲虑损汝神，未老面黧毛发焦。",
                "冈头松柏多高坟，声誉俱逐尘壤消。",
                "令人及此志沈菀，上堂鼓瑟歌诗谣。¤"
            ]
        },
        {
            "title": "淡香亭",
            "content": [
                "别馆间将掷果车，淡香亭下赏春华。",
                "东阑恰好清明节，千树都开烂熳花。",
                "",
                ""
            ]
        },
        {
            "title": "水阁书事寄郑明斋",
            "content": [
                "方桥匼匝小如亭，山色倾江滃々青。",
                "雨里芭蕉怜画扇，花间鹦鹉惜金屏。",
                "谁传鸿宝中篇术，自写《黄庭外景经》。",
                "练水东头三十里，何人识得伍乔星？"
            ]
        },
        {
            "title": "和李长吉马诗（五首）",
            "content": [
                "内厩玉花骢，斑斑喷肉鬃。",
                "奚官新浴罢，沙苑踏春风。"
            ]
        },
        {
            "title": "和李长吉马诗（五首）",
            "content": [
                "神骏知无匹，骁腾绝域来。",
                "流沙一丈雪，夜拂白龙堆。"
            ]
        },
        {
            "title": "行路难（七首）",
            "content": [
                "秦女卷衣咸阳宫，兰烟桂霰茱萸芳。",
                "泥金烂烂辉五彩，新衣新赐苏合房。",
                "朝拥群仙行，羲和御车驾。",
                "飞龙莫从天女游，月中吹笙凤鸣空。",
                "君恩恐移今已衰，羞将泪滴红芙蓉。",
                "宁作蓬池并翼鸟，飞飞到死成匹双。¤"
            ]
        },
        {
            "title": "南湖有怀",
            "content": [
                "玉山之诗尚清省，草堂缃帙动星光。",
                "儿郎个个荀文若，宾客人人马季良。",
                "月里吹箫眠复阁，花间移艇过渔庄。",
                "酒酣侧近江头别，独坐南湖意不忘。"
            ]
        },
        {
            "title": "行路难（七首）",
            "content": [
                "赠君葡萄之芳醇，琼瑰玉佩之锵鸣，昆吾鹿卢之宝剑，空",
                "桑龙门之瑟琴。",
                "红颜晖晖不长盛，流光欺人忽西沉。",
                "愿君和乐兮欣欣，听我再歌行路吟。",
                "不见陆机华亭上，寥寥鹤唳讵可闻。",
                "朝愁不能驱，暮愁不可处。",
                "中区何狭隘，乘云汗漫瑶之圃。",
                "爰从王母访井公，复约元君谒东父。",
                "灵桃花开银露台，玉文枣熟青琳宇。",
                "我愿于焉此中息，锡以遐年永终古。¤"
            ]
        },
        {
            "title": "漫兴（九首）",
            "content": [
                "江上十月风日好，小桃欲开春可怜。",
                "绝胜龙沙三尺雪，雕弓射雁拂庐前。"
            ]
        },
        {
            "title": "阳春曲",
            "content": [
                "柳色青堪把，樱花雪未干。",
                "宫中裁白苎，犹怯剪刀寒。"
            ]
        },
        {
            "title": "漫兴（九首）",
            "content": [
                "白云满地如白石，明月窥江来近人。",
                "最忆荥阳好兄弟，著霜柿叶写诗新。"
            ]
        },
        {
            "title": "漫兴（九首）",
            "content": [
                "瞿卢袁陆思清警，要我题诗来鹤亭。",
                "月下吹笙看舞影，竹中移栅护霜翎。"
            ]
        },
        {
            "title": "绝句（四首）",
            "content": [
                "芣苡新生盖池面，辛夷高开满上头。",
                "生憎雨恶兼风恶，转益朝愁复暮愁。"
            ]
        },
        {
            "title": "和顾子达见寄",
            "content": [
                "江上去年来辟寇，无家归路转凄迷。",
                "桃花柳絮当三月，瘴雨蛮烟似五溪。",
                "直见荒台麋鹿走，可怜无树凤凰栖。",
                "读书支子桥边宅，瓦砾伤心暗蒺藜。"
            ]
        },
        {
            "title": "漫兴（九首）",
            "content": [
                "北山一士禅宗秀，烂熳交情只忆渠。",
                "每与王郎传诅楚，不同怀素学狂书。"
            ]
        },
        {
            "title": "行路难（七首）",
            "content": [
                "蹙蹙靡所骋，出自城北门。",
                "顾瞻荒丘中，郁郁蹲石麟。",
                "石阙字漫漫，不知何代贵者坟。",
                "形骸已灭魑魅迹，物化尽为狐兔尘。",
                "吁嗟汉家陵阙荒无主，青山落日秦川下。",
                "犹闻樗里有智人，天子之宫夹其墓。",
                "今日休论智与愚，昔人意气复何如。",
                "愿借飘飖丹凤舄，与子炼形入云墟。¤"
            ]
        },
        {
            "title": "和李长吉马诗（五首）",
            "content": [
                "天子飞黄马，牵来赐近臣。",
                "玉阶新雨过，风衮落花尘。"
            ]
        },
        {
            "title": "淡香亭",
            "content": [
                "绮席霏霏吹雪暖，霓裳叠叠舞风斜。",
                "魏公翰墨秦家得，一字千金未足夸。"
            ]
        },
        {
            "title": "湘弦曲",
            "content": [
                "竹啼非染露，山眩乃疑云。",
                "灵瑟传神语，休令帝子闻。"
            ]
        },
        {
            "title": "和李长吉马诗（五首）",
            "content": [
                "佛郎通上国，万里进龙媒。",
                "晓日开阊阖，虹光射玉台。"
            ]
        },
        {
            "title": "城南草堂与顾仲瑛夜话",
            "content": [
                "花发草堂风雨春，青灯剪韭话情亲。",
                "乱离隔世今何夕，生死论交竟几人。",
                "城郭是非华表鹤，蓬莱清浅海中尘。",
                "三千宾客冯欢在，莫怪悲歌抚剑频。"
            ]
        },
        {
            "title": "王孙曲",
            "content": [
                "春来百种草，无那怨王孙。",
                "迷却郎归路，萋萋不断根。"
            ]
        },
        {
            "title": "过绰墩舟中奉寄",
            "content": [
                "绰墩树色青如荠，荡里张帆晓镜开。",
                "乌目峰高云北下，沙湖波阔水西来。",
                "菰蒋水}打雨鸣还止，皞鳷迎船舞却回。",
                "好入桃源张渥画，秪惭杨马是仙才。"
            ]
        },
        {
            "title": "绝句（四首）",
            "content": [
                "雨多二月连正月，草没南园与北园。",
                "一向无情花片片，百般如怨鸟言言。"
            ]
        },
        {
            "title": "和李长吉马诗（五首）",
            "content": [
                "天马谁能驭，和鸾驾紫微。",
                "年年清暑去，霹雳逐龙飞。"
            ]
        },
        {
            "title": "拟杜陵秋兴（四首）",
            "content": [
                "落日江南发棹歌，楚王宫庙郁嵯峨。",
                "雨经巫峡朝云湿，木落洞庭秋水多。",
                "璧月银河空复在，玉箫金管奈愁何。",
                "只今文藻悲迁客，何处波涛吊汨罗。"
            ]
        },
        {
            "title": "漫兴（九首）",
            "content": [
                "侧闻朝家置史馆，须得班马出群材。",
                "揭公已老欧阳死，近者何堪为总裁。"
            ]
        },
        {
            "title": "柳塘春",
            "content": [
                "阴阴覆地十余亩，袅袅回塘二月风。",
                "雨过鸥眠沙色里，花飞莺乱水声中。"
            ]
        },
        {
            "title": "桓王墓",
            "content": [
                "客行古城下，下有桓王墓。",
                "古城多秋草，牛羊下来暮。"
            ]
        },
        {
            "title": "拟杜陵秋兴（四首）",
            "content": [
                "海门八月雨清霜，可怪残雷未肯藏。",
                "虹蜺断江将雨映，鴐鹅背日与风翔。",
                "罗含自老黄华宅，裴度重来绿野堂。",
                "衰暮闭门怀故旧，岂因吹笛满山阳。¤",
                "",
                ""
            ]
        },
        {
            "title": "无题和袁子英",
            "content": [
                "紫殿长杨满路尘，骊山荒草没麒麟。",
                "伶玄作传追飞燕，李白歌辞忤太真。",
                "舞袖夜虚金掌月，香囊魂坠紫丝茵。",
                "可怜倾国倾城曲，一度秋风一怆神。"
            ]
        },
        {
            "title": "拟杜陵秋兴（四首）",
            "content": [
                "江上青山接甬东，离离禾黍馆娃宫。",
                "芙蓉旧苑长洲里，麋鹿荒台落照中。",
                "银海雁飞沉夜月，金茎露冷濯秋空。",
                "可怜萧瑟江关暮，词客哀吟思不穷。¤"
            ]
        },
        {
            "title": "寄青龙瞿慧夫博士",
            "content": [
                "醉眠亭上追游日，为惜高情对物华。",
                "草港斗飞花鸭雨，竹沙深映白鹇罝。",
                "丛丛山影侵云直，一一人家落路斜。",
                "近报风流多述作，门生若个是侯巴？"
            ]
        },
        {
            "title": "汴堤乐",
            "content": [
                "已信堤名汴，谁教柳姓杨。",
                "龙舟行乐地，不得复归唐。"
            ]
        },
        {
            "title": "夜夜曲",
            "content": [
                "蕙花空帐不生春，香壁泥红堕网尘。",
                "微步姗姗灯影里，金屏夜降李夫人。"
            ]
        },
        {
            "title": "漫兴（九首）",
            "content": [
                "永嘉为儒有陈子，更思文雅得曹髯。",
                "麟趾凤毛不复见，龙文虎脊有谁兼。"
            ]
        },
        {
            "title": "拟杜陵秋兴（四首）",
            "content": [
                "巍巍北斗夜阑干，盛世无忧行路难。",
                "转粟帆樯辽海阔，舞阶干羽安。",
                "黄河正道流应复，白月空江卧独看。",
                "愿借双飞珠树鹤，清游一接凤池翰。¤"
            ]
        },
        {
            "title": "漫兴一首",
            "content": [
                "前月海寇入郡郭，病里移家愁杀人。",
                "桃花野屋苦多雨，杨柳清江无好春。",
                "谁似庞公居陇亩，自惭杜老在风尘。",
                "草堂梦寐惊相见，把酒论诗月色新。"
            ]
        }
    ]
}