{
    "dynasty": "宋",
    "author": "戴表元",
    "intro": "",
    "items": [
        {
            "title": "和邓善之秋兴二首",
            "content": [
                "鬓发日夜老，神仙那可求。",
                "杨雄识字苦，玄晏著书愁。",
                "碧酒红莲夜，朱弦白雁秋。",
                "论心得少暇，同上最高楼。"
            ]
        },
        {
            "title": "以空飞本无迹韵为五诗往扣广微张公",
            "content": [
                "智有不近名，贤有不践迹。",
                "百年如飘风，谁作远行客。",
                "所要在持久，以道自消息。",
                "吾师岂欺我，白首方学易。"
            ]
        },
        {
            "title": "梦中作",
            "content": [
                "晴霞冠领朝红洁，新涨连空晚绿酣。",
                "惆怅春风倦游梦，木兰亭上望淮南。"
            ]
        },
        {
            "title": "登崇宁阁",
            "content": [
                "众香坛书静，游屐思频来。",
                "心转谈经处，尘空说法台。",
                "葵花凭古碣，竹色上苍苔。",
                "杰阁同禅院，悬河有辩才。"
            ]
        },
        {
            "title": "寿陈贵白",
            "content": [
                "祝君似陆地千蹄牛，君言不如扁舟江海狎浮鸥。",
                "祝君以通侯尺二组，君言不如草屋三间卧风雨。",
                "富贵何人不解颐，君视二秀如儿嬉。",
                "我今赠君亦无物，但有聱牙佶倔村田诗。",
                "我歌诗，君进酒，",
                "客主讙哗起相寿。寻常此日费千金，",
                "京洛奔驰今日首。江风飒飒吹黄尘，",
                "对面楼台不见人。与君漂泊为何事，",
                "一笑幸是山林身。寡语薄味，",
                "足以养气。少求简出，",
                "足以养体。奇章钟乳本斧斤，",
                "胡广菊潭堪唾涕。君不见南言屃赑五色龟，",
                "穷年引息不嫌饥。又不见曲辕拥重百围木，",
                "匠石捐弃反为福。蜗封蚁壤何足论，",
                "归来未废蓬蒿园。我更搜诗君酿酒，",
                "通家德公有贤妇。"
            ]
        },
        {
            "title": "九日在迩索居无聊取满城风雨近重阳为韵赋七",
            "content": [
                "忧患与寒暑，攻人如五兵。",
                "中年学养道，严於守坚城。",
                "秋风不相贷，白发日夜生。",
                "白尽会须止，阅熟已不惊。",
                "",
                ""
            ]
        },
        {
            "title": "蒋尧仁监簿挽诗二处",
            "content": [
                "照席须眉古，倾筵咳唾清。",
                "绯鱼前进士，刀笔老儒生。",
                "政熟元无谱，书高别有评。",
                "百年兹士少，诸彦自偏名。"
            ]
        },
        {
            "title": "辛巳岁六月三日书事",
            "content": [
                "急报传来又不真，迎门翁稚笑声频。",
                "情怀经苦思平世，颜貌缘愁似老人。",
                "兵后尚多难料事，山中谁是自由身。",
                "沙瓶酒酽鲑蔬有，领取灯花一树春。"
            ]
        },
        {
            "title": "题李伯时画五马图",
            "content": [
                "呜呼良马不世出，今人担寻李侯笔。",
                "五龙忽堕白云乡，海角孤臣看自失。",
                "太平天子开明堂，前驱麒麟后鸾凰。",
                "当地此马来万里，想见顾盼生风霜。",
                "龙眼老仙亦如此，挥毫谈笑群公裹。",
                "官间禄饱少尘埃，雾阁云窗天上起。",
                "风流转眼余山河，人间荆棘何其多。",
                "临风卷图三太息，此马今存知奈何。"
            ]
        },
        {
            "title": "畲斋次韵",
            "content": [
                "贫贱知心老弟兄，祗疑相得似前生。",
                "避穷无地犹贪学，负谤如天底用名。",
                "兵后脱身宜共惜，书中薄业向堪耕。",
                "殷勤预约频频见，未见亦须频寄声。"
            ]
        },
        {
            "title": "送同年潘昌朝",
            "content": [
                "客路秋深又送迎，狂歌烂饮慰飘零。",
                "风前数发茎茎白，马上看山段段青。",
                "古穴无丹生洞气，高林有鹤避潮腥。",
                "明年更欲三茅去，拟借新牋道德经。"
            ]
        },
        {
            "title": "梁楷画雪寒游骑图",
            "content": [
                "耸脰攒蹄一驻鞍，毡衣韦帽白漫漫。",
                "祗应田舍骑牛者，无此风沙踏雪寒。"
            ]
        },
        {
            "title": "辛丑岁十一月二十六日东归舟中示三子",
            "content": [
                "节物悠悠不负公，江行三日雪花风。",
                "云侵贺监山亭白，日在徐仙海岛红。",
                "自笑得雏如病鹤，也思结伴附归鸿。",
                "何时办得村田活，粝饭鱼羹百指同。"
            ]
        },
        {
            "title": "偶得巾样问老匠云正古漉酒巾也",
            "content": [
                "漉酒陶元亮，名传尚有巾。",
                "方成执鞭志，更著捧心人。",
                "待菊须簪发，临流拟祓尘。",
                "乃翁真处士，吾党祗间民。"
            ]
        },
        {
            "title": "送人游霞屿",
            "content": [
                "霞屿风烟接渺溟，老仙万锸敞林扃。",
                "峰前雁起湖云净，池面龙来海雨腥。",
                "阅世僧间头黑白，游山客爽句丹青。",
                "何缘飞去清源国，雨夜翛翛著翅翎。"
            ]
        },
        {
            "title": "游登袋寺寺茶笋甚佳独无杜鹃",
            "content": [
                "苦雨忽相贷，名山难久孤。",
                "春泉新雀舌，野苑嫩龙须。",
                "土宇钱王日，风烟释氏徒。",
                "行人逢不问，松吹自传呼。"
            ]
        },
        {
            "title": "秋虫叹",
            "content": [
                "夏虫声渐微，秋虫声渐繁。",
                "微物何所知，时至不得间。",
                "嗟我镜中发，亦复就凋残。",
                "凄然杂忧患，霜风埽茅菅。",
                "反不如彼虫，自得草莽间。",
                "所以达生士，逃名在空山。",
                "客居虽云乐，不如早知还。"
            ]
        },
        {
            "title": "四明山中十绝·茶焙",
            "content": [
                "山深不见焙茶人，霜日清妍树树春。",
                "最有风情是岩水，味甘如乳色如银。"
            ]
        },
        {
            "title": "舟过严州",
            "content": [
                "溪石茸茸出，水泉滃滃悬。",
                "衔杯仙洞顶，挂席客星边。",
                "古岸鱼为市，穷乡茧当田。",
                "生涯著处有，奔走愧华巅。"
            ]
        },
        {
            "title": "赠越子实",
            "content": [
                "北风吹沙溪倒飞，白日未落山中归。",
                "千邀万觅不相就，谁信有人主穿微。",
                "幅巾大带长襦袍，韦箧锦囊鲜彩毫。",
                "名门发身合燕颔，一经传家真凤毛。",
                "坐车侯嬴吾不让，白杜寒林气清放。",
                "骖麟翳鹤谁不能，要识神光牛背上。",
                "蓬莱山，丹霞谷，天仙留书三万轴。",
                "闻君暂去还复来，许君细和沧浪曲。"
            ]
        },
        {
            "title": "赠针医范秀才",
            "content": [
                "不但针经熟，言谈语语真。",
                "练形如铁佛，信手合铜人。",
                "秘摄鱼千里，空飞鹤当轮。",
                "功成倘相挟，平地脱风尘。"
            ]
        },
        {
            "title": "雁南飞",
            "content": [
                "雁南飞，飞且鸣。",
                "我不爱尔绝汉排云之健翼，爱尔秋来意气各有适，",
                "江湖万里同风声，风声万里秋萧索，",
                "山乡田荒水乡薄。不应专为稻梁来，",
                "得饱自住今亦乐。群飞潦唳奈尔何，",
                "青天茫茫无网罗。谁知世有苦心者，",
                "夜半闻声悲转多。雁南飞，",
                "劝尔飞时莫近征妇舍，手触边衣添泪下。",
                "更莫飞近贫士屋，弦绝樽空怨凄独。",
                "雁南飞，飞且止，",
                "世事惊人例如此。我昔扁舟五湖水，",
                "年年见尔秋风裹。如今未断少年情，",
                "一度雁来心一惊。今年雁来明年去，",
                "明年去去江南路。欲将书寄去边人，",
                "明年认作书回处。"
            ]
        },
        {
            "title": "百雁图",
            "content": [
                "近看分明远欲无，水天空阔好江湖。",
                "幸然不入虞人眼，又被间中画作图。"
            ]
        },
        {
            "title": "次韵答胡山甫兼简汪日宾",
            "content": [
                "白发诗翁南峡居，肯来与子不相疏。",
                "久知诸老难折简，端为此家多贮书。",
                "谈吐清无涉俗处，容颜衰似避兵初。",
                "溪梁一别还经岁，接得新诗锦不如。"
            ]
        },
        {
            "title": "寄陆子方",
            "content": [
                "清江一日走千艘，独有闲仙一喜遨。",
                "几处白云思暮合，数行红树又秋高。"
            ]
        },
        {
            "title": "感物二首",
            "content": [
                "鱼目出泥沙，空村百金珍。",
                "豫章值拥辏，细细供蒸薪。",
                "论材何必多，适用即能神。",
                "托交何必深，寡求永相亲。",
                "鲍叔拙羁鲁，张生穷厄陈。",
                "茫然扳援际，岂意出风尘。"
            ]
        },
        {
            "title": "和邓善之秋兴二首",
            "content": [
                "鹤化城犹在，龙移井未枯。",
                "百年吾道半，六合此身孤。",
                "西山栽花屋，东风卖酒垆。",
                "徉狂觅耆旧，处处土音殊。"
            ]
        },
        {
            "title": "方处士挽诗二首",
            "content": [
                "不谓高外下，终全玉雪身。",
                "交犹前辈，吾不似今人。",
                "别号行鸣雁，遗编感获麟。",
                "斂仪应自定，只著古衣巾。"
            ]
        },
        {
            "title": "宿赵采丞家",
            "content": [
                "溪山兵后悬，风雪旅中人。",
                "迫放愁严鼓，冲寒托软巾。",
                "摧藏名自在，疏率馔肴真。",
                "今代徐元直，高风自可亲。"
            ]
        },
        {
            "title": "十二月二十三日华亭小泊",
            "content": [
                "一一歌游处，今年又寂寥。",
                "鸡声生坞树，蜃气杂江潮。",
                "斑白寻遗老，丹青诧丽谯。",
                "衰怀缘子女，不惮往来游。"
            ]
        },
        {
            "title": "因营张村蛮窝并书所见",
            "content": [
                "男儿三十气吞牛，漏尽钟鸣走未休。",
                "不问征西并处士，山中一样土馒头。"
            ]
        },
        {
            "title": "送于知州",
            "content": [
                "居官难得是全名，于守年多政转清。",
                "身为素王扶坠户，手提赤子出饥坑。",
                "使来公馆文书简，吏退私斋几砚横。",
                "似此雍容好风度，天边看著绣衣行。"
            ]
        },
        {
            "title": "四明山中十绝·枫树坑",
            "content": [
                "雁飞不断楚天长，云路霜林级级黄。",
                "何处人烟有墟落，北风高垅散牛羊。"
            ]
        },
        {
            "title": "紫溪邬义翁挽诗",
            "content": [
                "先君老父友，最是后凋人。",
                "开馆日千屦，藏书山四邻。",
                "门迎新印绶，圹掩古衣巾。",
                "会哭会英俊，哀风暗海尘。"
            ]
        },
        {
            "title": "百鹭图",
            "content": [
                "苇折荷枯可奈何，西风吹影净婆娑。",
                "微君作此超摇趣，一个江天也厌多。"
            ]
        },
        {
            "title": "史亨父挽诗",
            "content": [
                "玉食婵娟非寿资，清怀犹胜几男儿。",
                "壶觞竹寺寻秋月，灯火荷斋听雨时。",
                "补衲有衣曾礼佛，吞舟无诀莫凭医。",
                "平生潇洒王文学，地下相逢且说诗。"
            ]
        },
        {
            "title": "君莫夸少年一首赠余光远",
            "content": [
                "君莫夸少年，与我惫者疏。",
                "我亦尝少年，少年君不如。",
                "谈谐今已忘，犹有少年余。",
                "东南山水国，早得飞长裾。",
                "春园虎丘树，夏槛玉泉鱼。",
                "吴妍与楚豔，过眼日千车。",
                "当此秋风凄，游子易欷嘘。",
                "我时未更事，意气益发舒。",
                "出门有佳侣，遇胜不得虚。",
                "惟忧日晷短，当去亦踌躇。",
                "官曹人所厌，高士不肯居。",
                "平生纵观处，最在客南徐。",
                "姻党四面集，彩衣拥安舆。",
                "停觥待淮蟹，醇甘逮僮胥。",
                "道路无此愿，此愿胜乡闾。",
                "自从抹陵归，郁郁不再摅。",
                "三间风雨屋，僻其荒林墟。",
                "非君好事者，谁能至吾庐。",
                "今来建溪上，逢君屡相於。",
                "行藏且勿问，人世有乘除。",
                "旧狂我已悔，新锐君当祛。",
                "男儿不用世，资身在犁锄。",
                "临风赠君别，劝君惜居诸。",
                "劝君重桑梓，劝君重名誉。",
                "岁晚未相忘，频寄山中书。"
            ]
        },
        {
            "title": "句",
            "content": [
                "更有邻墙全处士，醉吟能泛百杯宽。"
            ]
        },
        {
            "title": "江行杂书",
            "content": [
                "荒城日暮秋江长，禾罢}稏野熟秋风香。",
                "青天茫茫不知处，扁舟卧入菰蒲乡。",
                "波深浪静鱼鸭乐，遥林堕景同飞扬。",
                "平生见画无此本，便谷默写悬高堂。",
                "须臾雷雨涨深墨，渔户悉闭收牛羊。",
                "篙人软语似怜我，拗蓬盖头编蒿床。",
                "此时残怒尚什七，潇洒幸为清蚁虻。",
                "无人静觉物性出，蚯蚓草虫歌晚凉。",
                "铜山乳窦青最远，羞缩不似来时妆。",
                "但余田鸟如匹练，双双飞点暗烟黄。",
                "山川一百几变熊，人事百年安可常。",
                "停舟起问鱼酒户，此时几年成战场。",
                "虹梁羽化新起废，白骨无数埋前冈。",
                "惆怅令人百忧起，饮客正酣歌发狂。",
                "坐中悲乐谁竟是，归来玉兔摇沧浪。"
            ]
        },
        {
            "title": "湖州",
            "content": [
                "一饱悬天不待求，几人乾白少年头。",
                "君看滚滚东流水，到海成渊始懒流。"
            ]
        },
        {
            "title": "次韵答陈叔高",
            "content": [
                "早种青蒲已满沟，暮栽黄菊亦成丘。",
                "不辞西日射牛背，尚胜北风吹马头。",
                "新雨客疏尘锁几，故山秋淡树藏楼。",
                "艰难终竟乡情耐，准拟行窝处处留。"
            ]
        },
        {
            "title": "古翁十五韵送胡天放西游",
            "content": [
                "有铁莫妄熔，熔作侠士椎。",
                "有帛莫妄缝，缝作山人衣。",
                "君看天放翁，气貌绝清赢。",
                "濩落七尺身，仁义充肤肌。",
                "无家救人穷，无田恤人饥。",
                "江湖三十秋，白头转岖崎。",
                "余情尚洒洒，不吐酸寒辞。",
                "事慕古豪杰，诸儿那得知。",
                "或云有仙骨，深中愈难窥。",
                "趫腾华佗戏，偃蹇梁鸿噫。",
                "世熊贵反覆，口语澜翻飞。",
                "夫子顾之笑，百触不发机。",
                "宁当待沟壑，西山古谁悲。",
                "佩君珊瑚钩，酌以玻璃卮。",
                "相知岂云无，去去勿得疑。"
            ]
        },
        {
            "title": "湖州",
            "content": [
                "山从天目成群出，水傍太湖分港流。",
                "行遍江南清丽地，人生只合住湖州。"
            ]
        },
        {
            "title": "句",
            "content": [
                "酣歌待约东邻伴，泼面晴风涨酒澜。"
            ]
        },
        {
            "title": "故总干潘伯可从大挽词二首",
            "content": [
                "落落知难久，堂堂竟不还。",
                "江湖官七品，风雨屋三间。",
                "已矣乌头白，嘻乎豹管斑。",
                "儿曹莫轻脱，英爽在空山。"
            ]
        },
        {
            "title": "夜坐示友",
            "content": [
                "夜久烛花落，凄声生远林。",
                "有怀嫌会浅，无事又秋深。",
                "黄叶归田梦，白头行路吟。",
                "山中亦可乐，不似此同襟。"
            ]
        },
        {
            "title": "陈茂阳书监赴史氏塾",
            "content": [
                "青天碎浮云，飘落随长风。",
                "当年江海心，聚散岂谓同。",
                "我发春霰白，君颜秋树红。",
                "各将飞腾具，坐受穷困攻。",
                "怀书更何罪，暴客岁不容。",
                "数夕稍振发，共语凉天中。",
                "天明换颜色，囊瓢赴群童。",
                "此事本不策，改道无所从。",
                "犹胜古侠士，侩牛市廧东。"
            ]
        },
        {
            "title": "次韵寄陈达观少府兼简叔高",
            "content": [
                "怀人路绝云归海，避俗门深草蔽丘。",
                "万事渐消间客梦，一生虚白少年头。",
                "山螀叫缓从除架，淮雁来多莫上楼。",
                "近日邻家有新酿，每逢诗伴得淹留。"
            ]
        },
        {
            "title": "山中玩物杂言十首",
            "content": [
                "见狗须不走，见蛇须拱手。",
                "不走尔非偷，拱手亦相厚。",
                "无欺物自信，能胜谁肯负。",
                "不见吴山虎，郭文探其口。"
            ]
        },
        {
            "title": "逢翁舜咨",
            "content": [
                "相逢浑不觉，祗似宛陵贫。",
                "袅袅花骄客，潇潇雨净春。",
                "借书消茗困，索句写梅真。",
                "此去青云上，知君有几人。"
            ]
        },
        {
            "title": "自居剡源少遇乐岁辛巳之秋山田可拟上熟吾贫",
            "content": [
                "村郊多父老，面垢头如蓬。",
                "我尝使之言，辞语不待工。",
                "古来名节士，敢望彭城龚。",
                "有叟诮其后，更恨道不同。",
                "鄙哉譊譊者，为隘不为通。",
                "低头拜野老，负耒吾愿从。",
                "",
                ""
            ]
        },
        {
            "title": "感旧歌者",
            "content": [
                "牡丹红豆艳春天，檀板朱丝锦色笺。",
                "头白江南一尊酒，无人知是李龟年。"
            ]
        },
        {
            "title": "次韵王监簿春前对雪之作",
            "content": [
                "情怀未厌日如年，幻境先看海变田。",
                "梁苑贵游图画裹，山阴风致酒尊前。",
                "虾须帘湿间春晓，猊舌香深凝午烟。",
                "肯信高人有高卧，矶头新泊钓鱼船。"
            ]
        },
        {
            "title": "啄木行赠净珇上人",
            "content": [
                "东园嘹嘹山剥剥，有鸟晨饥啄霜木。",
                "天寒虫豸得几何，爪觜披猖良为腹。",
                "华堂蝙蝠添毛衣，飞蚁净尽何处归。",
                "海山野鹤亦有饥，饥绝不向人前飞。"
            ]
        },
        {
            "title": "魏文节公墓",
            "content": [
                "万骑南来驻不留，衣冠客此镇林丘。",
                "寒岩碎裂从中起，乱水喧呜竟独流。",
                "故物今惟存寓马，当年谁为指眠牛。",
                "坟旁小寺终村俗，画柱纱笼护冕旒。"
            ]
        },
        {
            "title": "寒食",
            "content": [
                "寒食清明却过了，故乡风物祗依然。",
                "穷中有客分青饭，乱后谁坟挂白钱。",
                "落魄暖春为麦地，阴沉溽雨近梅天。",
                "间情正尔无归宿，石鼎新芽手自煎。"
            ]
        },
        {
            "title": "以家事付诸儿惟不得姑苏陆氏女子消息",
            "content": [
                "祗怜地僻少过从，更许年衰养惰慵。",
                "行健有时寻近局。起迟尝日到高舂。",
                "鹿皮冠野频频戴，鹅顶蔬粗款款供。",
                "儿妇团栾俱在眼，独怜无信过吴松。"
            ]
        },
        {
            "title": "韩君美经历赋孟夏木长五诗示仆因写鄙怀通呈",
            "content": [
                "吾评陶渊明，略似段干木。",
                "诗文虽满家，不饱妻子腹。",
                "仰瞻清风柯，俯窥白云谷。",
                "谁能为升斗，辛苦受羁束。",
                "",
                ""
            ]
        },
        {
            "title": "山中玩物杂言十首",
            "content": [
                "蚯蚓食土壤，蚩蚩何所为。",
                "蜩蝉饮用露，蜕上高高枝。",
                "卑高慕其仙，飘飖安可追，",
                "倘令智相及，无羡亦无悲"
            ]
        },
        {
            "title": "余既题畲斋有闻纸田之说而笑者复作长篇",
            "content": [
                "学农无年尤可待，学儒无成祗益馁。",
                "羡君终岁作书痴，聚室嗷嗷穷不悔。",
                "客来问计何所出，一饱自悬饘粥外，",
                "平生据案畎亩心，汗简为犁笔为耒。",
                "蘖芽百氏草避耨，膏泽群经泉赴浍。",
                "日高洛诵鸟鸟悦，夜半吴吟风雨会。",
                "世间梁谷何足道，开卷穰穰心欲醉。",
                "旅熏辟蠹防雀鼠，更缮巾箱筑仓廥。",
                "古言乐岁生礼义，先见儒门消鄙悖。",
                "租符且免里正索，子本时容书客侩。",
                "东邻有田多牛翁，日执牙筹亲细碎。",
                "囷粮竟作谁腹饱，骑吏惊惶汗流背。",
                "此时畲斋谈无事，峨冠正与周孔对。",
                "礼义适口即为味，牛心菊苗皆可脍。",
                "我诗君意两自知，且勿譊譊语儿辈。"
            ]
        },
        {
            "title": "六月十三日寿陈子徽太博十首以无官一身轻有",
            "content": [
                "骄云散飞雨，随风为有无。",
                "老农终岁日，望施在须臾。",
                "平生官田粟，长此礼义躯。",
                "置之且勿戚，一饱任妻孥。",
                "",
                ""
            ]
        },
        {
            "title": "於杭州九月送袁太初赴宁海教官",
            "content": [
                "怜君跋涉走风沙，九月江城飞雪花。",
                "黄蝶终归穿砚手，青藜曾照聚书家。",
                "吟圆坐石题山叶，讲退登楼看海槎。",
                "年少交游浑好在，何时相伴访烟霞。"
            ]
        },
        {
            "title": "班溪",
            "content": [
                "我爱班溪班，班班为谁好。",
                "於时九秋晚，霜叶红不埽。",
                "石摇未归云，水映欲衰草。",
                "累累牛羊队，洒洒鱼龙道。",
                "崇丘尚多菜，残村几经潦。",
                "故物一若斯，今我胡不老。",
                "赤字从幸相狎，聊坐畅怀抱。"
            ]
        },
        {
            "title": "又坐隐辞",
            "content": [
                "快马疾驰，不如徒步。",
                "多金善贾，不如躬耕。",
                "日食八珍，不如强饭。",
                "封侯万里，不如还乡。",
                "我观古来丈夫子，何用桑弧蓬矢射四方。",
                "苏秦生为六印役，主父死愿五鼎烹，",
                "不如诸葛草间谈管乐，陶潜醉裹傲羲皇。",
                "南面之尊何如於据梧之贱，环辙之智无预於荷蓧之狂。",
                "高冈峻谷久亦变，青天白日书夜行茫茫。",
                "胡为忧愁浪自苦，百年齿发谁得长坚强。",
                "不如掩关扫迹成坐隐，清斋永日一炉香。"
            ]
        },
        {
            "title": "宝林院",
            "content": [
                "何处寻三窟，端来寄一壶。",
                "岩根接沧海，云杪挂浮图。",
                "古壁碑漫灭，灵鳗事有无。",
                "昌公好相识，间暇说江湖。"
            ]
        },
        {
            "title": "书叹七首",
            "content": [
                "袁弟豁达人，陈兄胸默士。",
                "平生少附丽，颇与同忧喜。",
                "迩来怪事发，谈笑不可拟。",
                "一为脱渊鱼，一为坠柯蚁。",
                "吁嗟其奈何。天运固如此。"
            ]
        },
        {
            "title": "观村中祷雨三首",
            "content": [
                "昨日苗穗赤，今朝洒然青。",
                "颇知穷旅人，百金换颜形。",
                "念尔虽微根，同禀造化灵。",
                "自古有枯旱，人类几千齿。",
                "恐是自生化，难皆问苍冥。",
                "野草人不邻，何独不凋零。"
            ]
        },
        {
            "title": "余居之西偏有小室名啬庵诗以识之",
            "content": [
                "啬语养气海，啬食养脾土。",
                "啬虑养心神，啬劳养筋膂。",
                "衰年百事祛，寄息此环堵。",
                "危如突围将，钝似滞风贾。",
                "颠仆冀赊延，空赢待偿补。",
                "夸虚道蟊贼，逞获命斤斧。",
                "收君詅痴符，佩我养生主。"
            ]
        },
        {
            "title": "耕休",
            "content": [
                "耕休何处散烦劳，东埭西梁信所遭。",
                "溪水清清照鱼影，山风细细落松毛。",
                "无名野草疑皆药，有韵村谣例近骚。",
                "稽古祗堪农圃用，莫将车马误儿曹。"
            ]
        },
        {
            "title": "客游",
            "content": [
                "客游吴楚地，最好是秋天。",
                "三泖团脐蟹，双溪缩项鳊。",
                "桂林云顶寺，芦荡月中船。",
                "酒醒□□雁，犹胜听杜鹃。"
            ]
        },
        {
            "title": "阆风舒先生客居棠溪袁仲素家见示竹帘诗戏作",
            "content": [
                "何物非可邻，聿向翁户设。",
                "翁好诗更佳，萧然得三绝。",
                "他家少年丛，徒尔歌舞热。",
                "正如阅优场，未久意先辍。",
                "翁今一室老，高卧百念灭。",
                "汤炉松林风，纸帐梅花雪。",
                "时时有佳客，文字送日月。",
                "",
                ""
            ]
        },
        {
            "title": "己丑正月六日袁季源家遭毁次韵书闷",
            "content": [
                "邺侯家裹书千架，杜老尊前屋万间。",
                "此事吾堪慰流落，迩来天亦妒穷间。",
                "反风待祷真虚语，噀雨无方自厚颜。",
                "间挈残家过西坞，风流还许几生还。"
            ]
        },
        {
            "title": "桃花寺石台",
            "content": [
                "台前藤藓碧交加，台下清流直又斜。",
                "待得丹成知几日，春风随分野桃花。"
            ]
        },
        {
            "title": "酬陈秀才",
            "content": [
                "一春一百二十日，日日开眉得几人。",
                "直与破除风雨去，今年浑似不添春。"
            ]
        },
        {
            "title": "题苏李泣别图二首",
            "content": [
                "当云如雪雪如尘，握手相看语语真。",
                "多少世间无泪面，一生错笑陇西人。"
            ]
        },
        {
            "title": "书叹七首",
            "content": [
                "英英天上星，碌碌涧中石。",
                "升沉虽不同，精爽或相激。",
                "我有知名文，四海邯郸壁。",
                "遭逢不自閟，颇为谈者惜。",
                "谈者自不知，斯人宁易得。"
            ]
        },
        {
            "title": "过鄮山祠塾作",
            "content": [
                "沧江城阔三叉口，白日弦歌数亩宫。",
                "犹有祠宫旧杨柳，向人离立管春风。"
            ]
        },
        {
            "title": "班婕妤题扇图",
            "content": [
                "时情任销歇，闺思转殷勤。",
                "也胜山阴媪，挥毫托右军。"
            ]
        },
        {
            "title": "林贵父投老谒铨有赠",
            "content": [
                "天寒道路长，行子难为容。",
                "况复迫衰暮，视近步憧憧。",
                "干世悔古学，费时惭惰农。",
                "谁知冻雪巷，忽视戟髯翁。",
                "袖有排闼书，谈如发硎锋。",
                "听之不能竭，浩气生奇胸。",
                "从来庠序师，专以处龙锺。",
                "才高得教诱，禄林尚遭逢。",
                "此职今不少，有求岂难从。",
                "去去善自爱，春禽语晴墉。"
            ]
        },
        {
            "title": "六月十三日寿陈子徽太博十首以无官一身轻有",
            "content": [
                "炎方有朱鸟，璀璀颜色异。",
                "土人目为凤，信尔可安致。",
                "生雏固当奇，千岁会一致。",
                "纷纷鸿燕期，寂寂非我事。",
                "",
                ""
            ]
        },
        {
            "title": "题陈贵白畲斋",
            "content": [
                "海山人农农较苦，累级开畲烧宿莽。",
                "畲成得粟不偿劳，岁晚空瓶误饥鼠。",
                "不如陈郎腹果然，日日闭门耕纸田。",
                "余粮尚许饷远客，植来时和南风篇。"
            ]
        },
        {
            "title": "送徐生仁荣侍亲游山",
            "content": [
                "早识梁松拜，居成潘岳游。",
                "一年归雁雨，四月落花秋。",
                "溪味凉供酒，山声书入舟。",
                "归来停新语，莫但作吴讴。"
            ]
        },
        {
            "title": "秦题孙使君池馆",
            "content": [
                "白发使君经世材，尽间犹解畅池台。",
                "杂花屏障四时有，明月镜奁三面开。",
                "各坐山随人意看，正吟风递鸟声来。",
                "当年诗雨堂前梦，得似从容此一杯。"
            ]
        },
        {
            "title": "挽舒君实",
            "content": [
                "玉比清癯鹤比羸，相看中路忽相遗。",
                "诗才万斛难供歉，药论千箱不起衰。",
                "定有意游轻竹杖，犹余手剪碎松枝。",
                "南山山下徘徊处，曾指佳城示阿宜。"
            ]
        },
        {
            "title": "吴姬曲五首",
            "content": [
                "吴姬舞，朝看成云暮看雨。",
                "偶然欲笑一回眸，锦段金钱落如土。"
            ]
        },
        {
            "title": "孙常州挽诗",
            "content": [
                "白发何人在，青山此老归。",
                "殉携贫日砚，斂着赐余衣。",
                "文物鸥兴灭，园林鹤是非。",
                "诸公莫惆怅，英爽世间稀。"
            ]
        },
        {
            "title": "方处士挽诗二首",
            "content": [
                "不比他人死，何诗可挽君。",
                "渊明元嬾仕，东野别攻文。",
                "沧海诸公泪。青山处士坟。",
                "相看莫浪哭，私谥有前闻。"
            ]
        },
        {
            "title": "仇山图",
            "content": [
                "仇山山下仇人，白头宦学走风尘。",
                "问渠家住山何处，云气漫漫不知路。",
                "诗人作事例多痴，逢山且画且题诗。",
                "不如邻翁不识与画，一生耕钓仇山下。"
            ]
        },
        {
            "title": "瑞上人求诗",
            "content": [
                "源公作诗可怜生，亦有谡谡山林声。",
                "见说丰姿委缣素，霜颊黛顶照人明。"
            ]
        },
        {
            "title": "辛卯除夜",
            "content": [
                "腊月今年只今夕，春风明日是明年。",
                "狂歌把酒屠苏地，醉眼看梅雾淞天。",
                "碧玉千壶喧坐次，红牙六博斗飞钱。",
                "头顾雪白心情在，听说承平一惘然。"
            ]
        },
        {
            "title": "大名元复初郎中携示感遇五言八章次韵并陈东",
            "content": [
                "我登海山巅，群丘眇如芥。",
                "客来谈九州，更诘谁小大。",
                "神疲穆满驭，足茧神始载。",
                "终然方寸心，扰扰躯壳外。",
                "流光如急水，一去难得再。",
                "归来坐虚室，始觉身安泰。",
                "老马宁为驹，即且或甘带。",
                "名迹吾不嫌，全生聊远害。",
                "明有不见睫，智有不卫足。",
                "学静三十年，晚始悟无欲。",
                "履卑惧名高，居群忌行独。",
                "不见歌钟家，白日卧金谷，",
                "不见带索生，行吟扣哀竹。",
                "为君慎燕息，顾兔方在腹。",
                "",
                ""
            ]
        },
        {
            "title": "题王敬仲野亭",
            "content": [
                "王家野亭苍翠边，秋山万叠相钩连。",
                "披衣晓霁伴云坐，散发夜凉须月眠。",
                "主人清豪亦好客，常有车盖来翩翩。",
                "门间无烦鹤通谒，酒散有时风扫筵。",
                "问君生涯几何许，笑指渺漠沧洲烟。",
                "朱门千础扃婵娟，豪弦急管争喧妍。",
                "何曾一日能免俗，稍来对谈山爽然。",
                "古人去远吾不识，今日汩没难为贤。",
                "长公高谈少公和，鲁山伯鸾相后先。",
                "名成但恐累隐趣，莫遣妙语人间传。"
            ]
        },
        {
            "title": "苕溪",
            "content": [
                "六月苕溪路，人看似若耶。",
                "渔罾挂棕树，酒舫出荷花。",
                "碧水千塍共，青山一道斜。",
                "人间无限事，不厌是桑麻。"
            ]
        },
        {
            "title": "赠屋西小陈秀才",
            "content": [
                "年少饥寒不足忧，笑谈有味自风流。",
                "等间辍赠两兔颖，待看修成五凤楼。"
            ]
        },
        {
            "title": "杖锡虎",
            "content": [
                "杖锡山中深，与世绝往学。",
                "从来称是仙圣窟，虎暴不得奸其间。",
                "今年山神大失职，虎来山前搏人食。",
                "传闻此义我亦怪，历问更为居者惜。",
                "杖锡山中民，犷健疏农耕。",
                "老稚为樵壮为猎，朝朝暮暮山中行。",
                "山獐野雉收当粮，天寒果熟霜狸香。",
                "腰弓度垅矢插房，黄茅覆溪机半张。",
                "鸟啼犬奔风箭急，机鸣未发且前立。",
                "平生闻虎不识面，颠倒穷途忽相及。",
                "惊呼顿迅声渐微，妻儿骇呀不即归。",
                "循踪走至设机处，但有血渍斓斑衣。",
                "呜呼哀哉乎，此民良足悲。",
                "呜呼嗟哉乎，此事不足疑。",
                "吾闻以毒殃物者，物亦以毒殃其身，",
                "我不敢以尔为仁。以饵钩物者，",
                "物亦钩尔以为饵，我不敢以尔为智。",
                "杖锡山，山绝深，",
                "无虎不必古，有虎不必今。",
                "天生此物居山林，有虎无虎视尔心。",
                "但令尔心无干戈，虎居深山奈尔何。"
            ]
        },
        {
            "title": "次韵答邻友况六首",
            "content": [
                "剡源田舍谁能识，只此桃源有路通。",
                "草长岸漫渔堑北，月明人语纸槽东。"
            ]
        },
        {
            "title": "晚秋游中溪四首",
            "content": [
                "树淡云浓又一坡，招邀处处是行窝。",
                "梯岩危似蚁缘木，架屋高如鹊结窠，",
                "水味野栽茭白瘦，山毛人摘芋红多。"
            ]
        },
        {
            "title": "春风",
            "content": [
                "春风吹愁端，散漫不可收。",
                "不如古溪水，祗望乡江流。",
                "新花红烁烁，旧花满山白。",
                "昔日金张门，狼藉余废宅。",
                "回头语春风。莫向新花丛，",
                "我见朱颜人，多金亦成翁。",
                "多金不足惜，丹砂亦无益。",
                "更种明年花，春风多相识。"
            ]
        },
        {
            "title": "道桐川谷访梅右司不知其处",
            "content": [
                "桐川潇洒处，面面碧芙蓉。",
                "峻塔当关独，清溪抱郭重。",
                "市多吴客语，祠有汉时封。",
                "欲觅梅仙去，知藏第几峰。"
            ]
        },
        {
            "title": "自信上归游石门访故人毛仪卿镇卿兄弟作长句",
            "content": [
                "山开未开白云梯，人行不行青麦溪。",
                "五年清梦隔蚁穴，千里飞尘深马蹄。",
                "重来交游亦笑乐，但觉几仗烦提携。",
                "门间霜叶无数积，风定水禽时一啼。",
                "药草春喧夜更长，木兰花下听天鸡。",
                "",
                ""
            ]
        },
        {
            "title": "送乡友林耕道往信州因寄李明通",
            "content": [
                "虑公全盛时，桃李何纷纷。",
                "冠盖蔽白日，谈笑起青云。",
                "林翁我乡曲，同业又同门。",
                "如何三十年，白头始相闻。",
                "全家作楚鬼，只影穷江源。",
                "起手问曲折，口涩不肯言。",
                "宁非衣食牵，犹赖齿颊存。",
                "叹此皆有数，吾书已云云。",
                "下尽浮世尘，上通先天恨。",
                "事来即顺受，不得劳悲欣。",
                "我老耕破砚，百钱混人群。",
                "听之如饮醇，油油至微醺。",
                "所恨各有役，东帆复西辕。",
                "平生李元礼，归为致寒喧。"
            ]
        },
        {
            "title": "无题",
            "content": [
                "板屋骤喧飞白蚊，纸窗欲雨暗苍蝇。",
                "长劳井臼惭妻子，近绝音书借友朋。",
                "夜半苦吟堪泣鬼，日高甘寝祗输僧。",
                "意衰俗物何难败，才薄天公却未憎。"
            ]
        },
        {
            "title": "七阳字",
            "content": [
                "雁雁西北来，亦复东南翔。",
                "动物各有时，吾当谨行藏。",
                "厚□违严风，密袂御凛霜。",
                "陶然茅檐下，一箧生春阳。"
            ]
        },
        {
            "title": "十月朔旦寄贵白兄弟",
            "content": [
                "黄牛村前秋叶飞，青螺峰外海云归。",
                "故人相思雪满鬓，客子独行风举衣。",
                "乌鹊定占谁屋喜，鲈鱼知比去年肥。",
                "当时歌酒江湖上，百里音书今亦稀。"
            ]
        },
        {
            "title": "西兴马上",
            "content": [
                "去时风雨客匆匆，归路霜晴水树红。",
                "一抹淡山天上下，马蹄新出浪花中。"
            ]
        },
        {
            "title": "六月十三日寿陈子徽太博十首以无官一身轻有",
            "content": [
                "流萤出草莽，空飞乱星辰。",
                "晴蜓水虫质，一变能轻身。",
                "物情羡速化，过眼异新陈。",
                "嗟嗟白屋士，吾方保吾真。",
                "",
                ""
            ]
        },
        {
            "title": "次韵和郭佑之双桔堂赵母寿时",
            "content": [
                "严亲不待高官秩，一刻欢娱胜千日，",
                "赵郎宦薄母八旬，自采芳甘充俎实。",
                "堂前酣酣双桔红，童儿见客笑满容。",
                "有田得耕我亦去，绣衣御史语生风。"
            ]
        },
        {
            "title": "西塞山图",
            "content": [
                "空中生业寄鱼蓑，云是亲情水是家。",
                "便有踪由无处觅，春风岸岸野桃花。"
            ]
        },
        {
            "title": "同曹泰宇赋宝化凤花二首",
            "content": [
                "凤后不出几何年，莫怪山花惜杜鹃。",
                "一样春风好毛羽，回头曾管蜀山川。"
            ]
        },
        {
            "title": "刘正仲至宝山不值主人而去次韵奉寄",
            "content": [
                "日日松间过□□，诗成忽在水云西。",
                "何人夜榻愁听雨，无数春船倒上溪。",
                "燕笋出时斑豹美，凤花开处杜鹃啼。",
                "东归更踏来时路，醉笔山廧取次题。"
            ]
        },
        {
            "title": "晚秋游中溪四首",
            "content": [
                "休折山中松桂枝，溪鱼亦小莫垂丝。",
                "沙田翻白收秔后，霜树著红尝柿时。",
                "日落牛羊归径熟，天寒乌鸟向人慈。",
                "出云数里成官路，问事如何总不如。"
            ]
        },
        {
            "title": "读书有感",
            "content": [
                "最爱徐生欲避秦，海天东去不通津。",
                "绝知胜似桃源境，男女同行五百人。"
            ]
        },
        {
            "title": "火后",
            "content": [
                "当年歌酒留连处，火后来看一惘然。",
                "傍水几家初饮马，入春三月未闻鹃。",
                "炎凉世事残城树，歌哭人声去客船。",
                "不是危肠拼醉得，颠狂无处著诗篇。"
            ]
        },
        {
            "title": "送乡同舍黄君赏谒陈提学",
            "content": [
                "六馆赋声在，五陵游伴稀。",
                "如何趋仕版，犹自着儒衣。",
                "春晚莺羞语，城寒花慢飞，",
                "江湖陈仲举，相见肯空归。"
            ]
        },
        {
            "title": "归自西关有作简余率公钞使",
            "content": [
                "白发微官小祝同，也随年少踏春风。",
                "乡心几夜马生角，世味一时龟脱筒。",
                "红旆戍楼花整整，缘莎溪路水茸茸。",
                "归来健羡余公子，卷帙如山一览空。"
            ]
        },
        {
            "title": "春溪恶寄孙常川",
            "content": [
                "春溪恶，日日春风吹过客。",
                "千车万辙不相嫌，一客歌来吹倒却。",
                "旁人借问客为谁，咸淳朝士今布衣，",
                "声名欲隐人自知。君不闻孙兴公，",
                "逃乱走入黎州峰。子孙百世居峰下，",
                "往往翰墨余仙风。鹑衣藿食何足耻，",
                "头白河清吾亦俟。向来南面五马车，",
                "只饮西山一盂水。青牛处处迷行踪，",
                "白鹤归来余故宫。道逢樵客知去过错，",
                "迟君不来三日晚。溪水犹能作吴语，",
                "似续君家遂初赋。"
            ]
        },
        {
            "title": "东阳方韶卿惠古意七篇久不得和五月二十六日",
            "content": [
                "旧文空中云，零落迹易消，",
                "新交江上流，来去同奔潮。",
                "蔼蔼玄英孙，望之十舍遥。",
                "",
                ""
            ]
        },
        {
            "title": "奉化城西三溪口",
            "content": [
                "青林白石三溪口，斑笋黄梅四月头。",
                "正好清游谁懒得，幸无公事且归休。"
            ]
        },
        {
            "title": "达观亭歌为健康徐氏作",
            "content": [
                "天风飒爽岩曦开，云溪萦环芳树来。",
                "林栖岛处眼未识，何人择胜诛荒莱。",
                "仙迹着人清辟易，徐郎襟怀赵郎笔。",
                "经营须通山鬼意，开凿曾烦祖龙力。",
                "高亭一区尤绝尘，沧浪捧起芙蓉云。",
                "凭危醉歌敞花气，九衢尘土何纷纷。",
                "客来问名名达观，对此心情转萧散。",
                "想见千秋争战场，只把云霞眼中换。",
                "浮名绊人兹可怜，飞鸦落日钓窗前。",
                "何时真脱尘缨去，我自网鱼君刺船。"
            ]
        },
        {
            "title": "吴姬曲五首",
            "content": [
                "吴姬归，潮光烛影红辉辉。",
                "中心有语不敢吐，安得作月生汝衣。"
            ]
        },
        {
            "title": "同曹泰宇赋宝化凤花二首",
            "content": [
                "花开难得年年看，住近须还日日来。",
                "古壁危阑自颜色，不烦高筑凤皇台。"
            ]
        },
        {
            "title": "送程敬叔教论赴建平",
            "content": [
                "尔之王父东诸侯，朱门行马高修修。",
                "严君家学又继美，年少乡书推上游。",
                "我生苦晚百无益，犹及步趋陈太丘。",
                "飘零不死见三世，尔复预此能言流。",
                "风神清羸谈炙毂，生理萧条书汗牛。",
                "今年别我忽远役，天马放靶难停留。",
                "问渠何官县博士，横山之西江东陬。",
                "此邦固是吴楚会，风淳土朴衣冠稠。",
                "亦闻岩谷多古迹，最喜道途稀使驺。",
                "公堂讲罢看山坐，香鼎茶铛相劝酬。",
                "热官千骑岂不好，白日公庭愁督邮。",
                "饮水茹药善自爱，岁晚相期钓沧洲。"
            ]
        },
        {
            "title": "苏伯清席中领张仲宾所寄二诗兼闻陈无逸已从",
            "content": [
                "我爱张公子，清言气不低。",
                "湖沟随市转，亭树与城齐。",
                "杯酒方花下，扁舟又水西。",
                "祗愁骑马滑，难惜锦障泥。",
                "",
                ""
            ]
        },
        {
            "title": "旧里火后多有筑宅有太平客户也",
            "content": [
                "人说离乡贱，归乡更莫论。",
                "许询家莫干，杜甫客东屯。",
                "废井微踪出，新邻杂语喧。",
                "平生江海意，岁晚白榆村。"
            ]
        },
        {
            "title": "读书有感",
            "content": [
                "鲁女悲嗟起夜深，当年枉却泪沾襟。",
                "如今已免邻人笑，老大知无欲嫁心。"
            ]
        },
        {
            "title": "夜寒行",
            "content": [
                "昨日天寒不成醉，今日天寒不成寐。",
                "醉迟得酒可强欢，寐少愁多亦频喟。",
                "紫竿苇炬闹荒城，役夫遥作鹳鸭鸣。",
                "拥衾高枕未云苦，熟听但觉令人惊。",
                "乌孙黄鹄飞不返，辽城白骨填未满。",
                "朔风萧萧吹成旗，居人何如去人远。",
                "丈夫无成霜满须，沙场万里星河疏。",
                "南墙诗翁穷据炉，北窗少年犹读书。"
            ]
        },
        {
            "title": "以羔裘如濡洵美且侯韵为八诗送夹谷子括赴明",
            "content": [
                "鉴虚磨愈明，弦柔调自直。",
                "临民要儒术，非但用三尺。",
                "君看春秋学，从士能断国。",
                "人情岂相远，赠了以不惑。",
                "",
                ""
            ]
        },
        {
            "title": "春愁曲次刘正仲韵",
            "content": [
                "山翁隐居雁苍谷，春树年年为翁绿。",
                "耕休坐树作劳歌，山光水景相徵逐。",
                "歌成无人祗自娱，行人颇怪歌声殊。",
                "循踪历历见井舍，恐是避秦来此居。",
                "花烟溟蒙乱晴雨，山前仓庚后杜宇。",
                "客来不喜亦不惊，但道寒喧无俗语。",
                "山中今岁是何年，黄旗徵树装楼船。",
                "浅村已尽到深谷，逢人未说先凄然。",
                "忧来宛转歌不已，我树非材端后死。",
                "五陵当日蓊如云，如今何处悲风起。",
                "山南老农亦不忧，机浅不为妻子谋。",
                "日高饭饱牛背坐，日晚放牛溪上游。",
                "人生逐名被名误，十年车马长安船。",
                "长安路绝云雾昏，归来弃笔寻农具。",
                "旧游年少难与随，梦境一笑难重追。",
                "惟有剡源穷掌固，相思望断西天垂。"
            ]
        },
        {
            "title": "吴兄文参议同登金陵凤皇台醉作",
            "content": [
                "百年访古此徘徊，更上山椒扫草莱。",
                "一脔地腴胡马瞰，数围天险化龙开。",
                "时闻营籍传谣曲，谁见祥宫离劫灰。",
                "李白不生王谢歇，西风日落凤皇台。"
            ]
        },
        {
            "title": "送官归作",
            "content": [
                "人世悔识字，祝身如野农。",
                "勤劳养尊老，膳味日可重。",
                "晨刍熟新黍，耕林有过从。",
                "行吟聆松籁，此乐逾歌锺。"
            ]
        },
        {
            "title": "六月朔日再会次韵与胡氏谦避暑",
            "content": [
                "台屋深难暑，湖林近易风。",
                "高歌送长日，醉眼睨凉空。",
                "雀舌纤纤碧，鸡头淡淡红。",
                "行藏数子别，谈笑一樽同。"
            ]
        },
        {
            "title": "丁氏厚德堂",
            "content": [
                "贱士怀永忧，一物常恐枯。",
                "贵者止营私，智或遗妻孥。",
                "肉食从古鄙，黄金使人愚。",
                "我游四十年，钱塘车马区。",
                "但见插桃李，谁曾种桑榆。",
                "白头识丁子，仪冠俨于于。",
                "示我厚德编，嘉名在塘隅。",
                "谈之为踊踵，喜气生眉须。",
                "愿子富仓庾，人人饱餐餔。",
                "愿子多酒浆，日日开樽壶。",
                "行藏自有命，不谒守钱奴。"
            ]
        },
        {
            "title": "行妇怨次李编校韵",
            "content": [
                "赤城岩邑今穷边，路傍死者相枕眠。",
                "惟余妇女收不杀，马上娉婷多少年。",
                "蓬头垢面谁氏子，放声独哭哀闻天。",
                "传闻门阀甚辉赫，谁家避匿山南巅。",
                "苍黄失身遭恶辱，鸟畜羊縻驱入燕。",
                "平居邻墙不识面，岂料万里从征鞭。",
                "酸风吹蒿白日短，天地阔远谁当怜。",
                "君不见居延塞下明妃曲，惆怅令人三过读。",
                "又不见蔡琰十八胡笳词，惭貌千年余戮。",
                "偷生何必妇人身，男儿无成同碌碌。"
            ]
        },
        {
            "title": "王丞自鄞城归又许入剡",
            "content": [
                "江城醉别太匆匆，风雪家园一笑同。",
                "尽健不妨天予老，绝清那许鬼欺穷。",
                "简书异日关谁事，灯火寒乡赖此翁。",
                "几度丁宁鸡黍约，扫关拂榻误儿童。"
            ]
        },
        {
            "title": "送谢教论",
            "content": [
                "闻说龙泉县，儒风最可人。",
                "墨池千涧缩，石室四山邻。",
                "北学中连剡，南音渐带闽。",
                "峨冠作宾客，罄折不须频。"
            ]
        },
        {
            "title": "邑中滞雨示陈贵白",
            "content": [
                "犹及相逢鬓未华，故乡春尽不须嗟。",
                "园林处处生新草，风雨年年送落花。",
                "高树书寒归有鸟，小溪湍急走如蛇。",
                "方知傲世不在隐，高枕北窗闻打衙。"
            ]
        },
        {
            "title": "过姑苏",
            "content": [
                "水天弥望接青芜，云气漫漫近又无。",
                "一色好风三百里，挂帆安坐过姑苏。"
            ]
        },
        {
            "title": "自居剡源少遇乐岁辛巳之秋山田可拟上熟吾贫",
            "content": [
                "松风四山来，清霄响瑶琴。",
                "听之不能寐，中有怨叹音。",
                "旦起绕其树，磈砢不计寻。",
                "清音可敷席，有酒谁与斟。",
                "由来大度士，不受流俗侵。",
                "浩歌相倡答，慰此雪霜心。",
                "",
                ""
            ]
        },
        {
            "title": "鄞塘田家",
            "content": [
                "经秋心事转衰颓，客舍山村病眼开。",
                "识路牛羊缘板过，通家燕雀下檐来。",
                "饥从野榼分蔬饭，渴指邻帘贳黍醅。",
                "世事百年谁罗是，髯公鼻息书如雷。"
            ]
        },
        {
            "title": "四明山中十绝·羊额岭",
            "content": [
                "两颊棱棱额下分，更无坳处可藏云。",
                "西风怕夺行人眼，荞麦满山铺锦云。"
            ]
        },
        {
            "title": "六月十三日寿陈子徽太博十首以无官一身轻有",
            "content": [
                "永日岂无饥，盗粟非所拟。",
                "暍行岂无劳，恶木非所止。",
                "君家碧梧轩，莲荷泛芳沚。",
                "我来息凉阴，嘉宾荐君子。",
                "",
                ""
            ]
        },
        {
            "title": "四明山中十绝·韩采岩",
            "content": [
                "洞深烟树碧氤氲，只采灵苗不采薪。",
                "闻着踪由多懒说，相逢莫有姓韩人。"
            ]
        },
        {
            "title": "萧照春江烟雨图",
            "content": [
                "波痕如树树如烟。更是春阴小雨天。",
                "何处得鱼何处醉，笋皮蓬底解蓑眠。"
            ]
        },
        {
            "title": "余博士家猫相乳歌",
            "content": [
                "上饶余宗钟鼎家，孙枝十世犹清华。",
                "南昌博士最贤者，膝下烨烨开绯牙。",
                "我行其庭值供顿，食指半千声不哗。",
                "女帨男鞶况修谨，冠立童趋知等差。",
                "江南族聚盛亦有，如此礼法嘻可嘉。",
                "长公公退忽语我，瑞猫之篇题满车。",
                "二雌同时各生子，一雌病僵如卧瓜。",
                "一雌端来代其乳。顾睨恳恻呼嘤哑。",
                "子众身疲乳亦竭，病母起将新乳加。",
                "天寒绣褥更枕藉，日暖花砖群戏拿。",
                "我邻二猫有至性，欲脱毛尾升笄珈。",
                "北平将门梁肉窟，此事尚得昌黎夸。",
                "公家儒化郁积久，义感宜可驯豚假。",
                "愿公心力持阃范，弥补始终无阙瑕。"
            ]
        },
        {
            "title": "谢邻友陈仲学秀才惠玉芎苗二首",
            "content": [
                "坊州杜若自堪羞，沛国青粘亦懒求。",
                "那似一丛苍凤尾，等间收味古甆瓯。"
            ]
        },
        {
            "title": "山中玩物杂言十首",
            "content": [
                "燕是孝义鸟，常栖孝义家。",
                "堂檐白日暖，上下静无哗。",
                "以此托躯羽，祸福审不差。",
                "谁云知数历，俗士义之夸。"
            ]
        },
        {
            "title": "谢李仲宾墨竹",
            "content": [
                "君不见笔端如谓，顷刻匹纸生琅玕。",
                "霜柯雪干铁石色，忽作小山烟雨寒。",
                "问君何从得此本，湖州嫌浓眉州软。",
                "风轩月槛一相逢，妙处不与人意远。",
                "人言学画先学影，此君风骨青云并。",
                "林深有路鸟声真，日高无人山气静。",
                "平生见此我不疏，逢侯得画两有余。",
                "从今洗眼空山底，更读人间潇洒书。"
            ]
        },
        {
            "title": "东阳方韶卿惠古意七篇久不得和五月二十六日",
            "content": [
                "营营寄巢蜂，白书争空花。",
                "跋跋缘壁虫，喧飞乱如麻。",
                "譬如恶俗士，便不挥鞭挝。",
                "桐君何处来，隔壁闻瓠巴。",
                "",
                ""
            ]
        },
        {
            "title": "再招奕世",
            "content": [
                "雷晚还多雨，山寒只似春。",
                "野榴开向客，篱笋长过人。",
                "一寸书看懒，三叉路走频。",
                "王郎肯来否，谈笑共南邻。"
            ]
        },
        {
            "title": "风雨游小在浦",
            "content": [
                "海坞秋风裹，无悰眼亦开。",
                "潮卫乌屿长，雨过象山林。",
                "畲父收牛种，渔丁拾庳胎。",
                "乘桴吾岂敢，人说近蓬莱。"
            ]
        },
        {
            "title": "题伏生授书图",
            "content": [
                "白头不死见时清，子女相依解授经。",
                "何用生男作鼂错，乃翁一语不曾听。"
            ]
        },
        {
            "title": "晓行",
            "content": [
                "渐渐路可识，纷纷山转多。",
                "数鸡啼远坞，一鸟起沧波。",
                "藤杖湿云石，笋鞋浓露莎。",
                "何人尚高卧，层构着烟萝。"
            ]
        },
        {
            "title": "浴蚕沙溪水一首为上饶陈烈妇作",
            "content": [
                "浴蚕沙溪水，采桑玉山巅。",
                "丝成白棱棱，胶作烈妇弦。",
                "烈妇何所言，弦中意缠绵。",
                "一说鸾影孤，二诉雏巢穿。",
                "巢穿尚可葺，影孤恨终天。",
                "有食不自肥，众禽仰喉咽。",
                "真宰悯其疲，劳役尽驰蠲，",
                "及今雏长成，雏群亦蹁跹。",
                "朝阳照岩林，枯槁生光妍。",
                "黄蘖谁谓古，铁石谁谓坚。",
                "请君屏俗耳，听我沙溪篇。"
            ]
        },
        {
            "title": "茅斋",
            "content": [
                "红杏园林雨过花，远陂深草乱鸣蛙。",
                "春风不问茅斋小，自向阶前长笋芽。"
            ]
        },
        {
            "title": "鄞城火后见光远",
            "content": [
                "火后丘墟市，兵前风雨春。",
                "那知携手地，俱是皱眉人。",
                "海柳吟犹弱，山莺听未真。",
                "明朝各分路，何处避风尘。"
            ]
        },
        {
            "title": "掩箧",
            "content": [
                "十客九不解，一解值吾仇。",
                "譬如巧蛾眉，同镜见之羞。",
                "结交恨不广，难在相绸谬。",
                "掩箧谢年少，所藏非所求。"
            ]
        },
        {
            "title": "胡蝶",
            "content": [
                "春山处处客思家，淡日村烟酒旆斜。",
                "胡蝶不知人事别，绕廧间弄紫藤花。"
            ]
        },
        {
            "title": "信府同知黄侯名其读书之室曰广居",
            "content": [
                "隘夫护藩畛，得少便有余。",
                "达士心旷然，清明如太虚。",
                "海岳东鼎俎，羲驾走轩车。",
                "唯诺无不行，尚怀豚与鱼。",
                "嗟兹山城氓，憎长逮其胥。",
                "好语朝索茅，怒攻书攘裾。",
                "侯来未数月，眉头笑舒舒。",
                "退食扫一室，焚香展群书。",
                "举头窗楹间，有傍揭广居。",
                "力行守仁义，邹公不欺余。"
            ]
        },
        {
            "title": "四明山中十绝·莽广溪",
            "content": [
                "怪石惊湍吼不休，时时岩客饮寒牛。",
                "谁知此水明州去，浸作琉璃万顷秋。"
            ]
        },
        {
            "title": "山中玩物杂言十首",
            "content": [
                "时露下百草，流萤此飞翻。",
                "初如灰烬微，忽作秋星繁。",
                "念彼生育处，回光照其根。",
                "君莫轻流萤，流萤尚知恩。"
            ]
        },
        {
            "title": "昨日行",
            "content": [
                "种树莫种垂杨枝，结交莫结轻薄儿。",
                "杨枝不耐秋风吹，薄交易结还易离。",
                "君不见昨日书来两相忆，今日相逢不相识。",
                "不如杨柳犹可久，一度春风一回首。"
            ]
        },
        {
            "title": "雨是过泉教张子开",
            "content": [
                "平生剡梦十八九，短策还经静者居。",
                "一曲好溪山起处，数声疏雨雪初来。"
            ]
        },
        {
            "title": "陈无逸教论赴攸州",
            "content": [
                "白露西风湘水清，苍霞南岳晚天明。",
                "离家休说三千里，行道新看第一程。",
                "橘味熟来思母遗，草名疑处教儿评。",
                "人生谁是安居者，早拾貂蝉映父兄。"
            ]
        },
        {
            "title": "题苏李泣别图二首",
            "content": [
                "弓疲矢尽三千里，节弊衣穿十九年。",
                "流落天涯有离别，当时谁拟画图传。"
            ]
        },
        {
            "title": "严提举挽诗",
            "content": [
                "判得身煨炉，歌铭尚尔为。",
                "可怜蝉脱蜕，还许豹留皮。",
                "剡水归来棹，柯山看断棋。",
                "平生独心处，临卷费相思。"
            ]
        },
        {
            "title": "读福建谦廉访辅大使遗事",
            "content": [
                "臬官难称是闽中，遗爱堂堂得比公。",
                "姓字丹青太史笔，岁时笾豆素王宫，",
                "一生姜桂那时辣，百死江湖必向东。",
                "从古仁贤有家世，名郎台阁已生风。"
            ]
        },
        {
            "title": "四明山中逢晴",
            "content": [
                "一冈一涧一萦隈，新岁新晴始此回。",
                "莎坂南风寅蛤出，茅檐西日一禽来。",
                "人迷白路羊群石，水卷青天雪裹雷。",
                "犹是深山有寒食，梨花无数绕岩开。"
            ]
        },
        {
            "title": "法善院",
            "content": [
                "野火烟云窟，春溪风日朝。",
                "花迟年有闰，树密地无徭。",
                "山鼓通荒戍，庭碑认往朝。",
                "客言僧可隐，胜似隐农樵。"
            ]
        },
        {
            "title": "湖山村",
            "content": [
                "老去生涯学钓鱼，溪山忽忆似湘湖。",
                "风林四畔动竽瑟，烟雨一篙行画图。",
                "小市篝明沽郭索，平园栅树奋於菟。",
                "偶然得住何妨住，是处人间足畏途。"
            ]
        },
        {
            "title": "题陈高十所藏冬青枝上白头翁画",
            "content": [
                "飞高得珍丛，青子饥可食。",
                "不知何忧愁，二鸟头亦白。",
                "道人天机深，清斋意相许。",
                "赖汝不能鸣，一鸣嫌杀汝。"
            ]
        },
        {
            "title": "送罗学正赴歙",
            "content": [
                "文公汤休邑，子去作儒官。",
                "马首德峰秀，莺声二月寒。",
                "山禽攒俸纳，溪友借书看。",
                "近日科名阔，青云上不难。"
            ]
        },
        {
            "title": "舒子俊见过",
            "content": [
                "来往通家不厌频，青山心性白云身。",
                "阴林石溜风传语，霜月溪梁水写真。",
                "岁俭鱼鲑难猝致，天寒乌鸟自相亲。",
                "燎炉薪暖糟床响，随分欢留作好春。"
            ]
        },
        {
            "title": "陈无逸张仲实皆授徒城中相望遣闷小诗往问",
            "content": [
                "间身不用苦咨嗟，随分风流阅岁华。",
                "白日垂帘同卖卜，清流岸帻胜趋衙。",
                "飞书漆椠诗无草，夹注高檠眼未花。",
                "更喜芳邻连二妙，时时衿佩问东家。"
            ]
        },
        {
            "title": "赠天台潘山人",
            "content": [
                "老潘双眸如绀珠，带以秋阳朝露之清腴。",
                "山形水熊出没千百变，经君指顾不得藏锱铢。",
                "我昔少年好狂走，风餐雨沐逐逐忘朝晡。",
                "至今卧游想共处，但觉云涛烟瘅千晨行须臾。",
                "匡庐春风锺阜云，彭浪之矶大小飞来孤。",
                "秦淮震泽洞庭野，峨眉缥缈南接五岭东苍梧。",
                "归来把锄剡山下，有时一竿钓月贺家湖。",
                "笼鹰枥马困羁束，每逢风鸣草惊动号呼。",
                "闻君谈诊到骨髓，褰衣振迅恨不六翮生形躯。",
                "寻牛卜龙古所有，君家祖孙三叶传青鸟。",
                "人言河流可移山可凿，秦皇汉武已类愚公愚。",
                "相留徘徊山南山北一百里，胜处忽然开酒壶。"
            ]
        },
        {
            "title": "林村寒食",
            "content": [
                "出门杨柳碧依依，木笔花开客未归。",
                "市远无饧供熟食，村深有紵生衣。",
                "寒沙犬逐游鞍吠，落日鸦衔祭肉飞。",
                "闻说旧时春赛罢，家家鼓笛醉成围。"
            ]
        },
        {
            "title": "大名元复初郎中携示感遇五言八章次韵并陈东",
            "content": [
                "美人乘天风，手吹玉参差。",
                "我有龙门桐，缀之冰蚕丝。",
                "空中一偈答，闻者为忘机。",
                "神马已出河，凤皇且鸣岐。",
                "悠悠百年内，傥有相逢时。",
                "",
                ""
            ]
        },
        {
            "title": "赵寿父游杭",
            "content": [
                "东浙饥难住，西湖远不多。",
                "好辞松叶面，来听竹枝歌。",
                "水屋花千绕，岩林锦一窠。",
                "秋深道途好，老子亦婆娑。"
            ]
        },
        {
            "title": "送袁季源之婺州因简范经历",
            "content": [
                "为山不愿高，为水不原深。",
                "水深蛟龙集，山高虎豹蹲。",
                "我有避人法，终日衣冠林。",
                "煌煌钱塘城，游尘书为阴。",
                "岂无青云交，难在相天心。",
                "岂弟袁大夫，寒窗理闲琴。",
                "峻坂为牛力，炎天九秋襟。",
                "胶漆四十年。龆龀以至今。",
                "天欲饥饿我，使子无黄金。",
                "劝仕拙不谐，驱耕弱难任任。",
                "低回向谁门，后生气骎骎。",
                "今晨积潦霁，乌乌有好音。",
                "约我共行役，东平步嵌嵌。",
                "皎皎婺女精，瀰瀰双溪浔。",
                "台有白马生，风棱共萧森。",
                "文林惜妄动，动必向所钦。",
                "吾评古毛义，志行近骞参。",
                "参府许辟召，屈身非禄淫。",
                "斯人我知旧，长髯吴吟。",
                "穴蚁梦离合，风花命浮沉。",
                "往者纳千贽，终然遗一簪。",
                "欲行又不得，出门失前禽。",
                "子往再拜问，何由振聋暗。"
            ]
        },
        {
            "title": "又作散愁",
            "content": [
                "说穷不人信，欲说更何为。",
                "日永书肠觉，霜浓病骨知。",
                "□家兵溃后，交绝廪空时。",
                "头白风尘境，消磨尚有诗。"
            ]
        },
        {
            "title": "采藤行",
            "content": [
                "君不见四明山下寒无粮，九月种麦五月尝。",
                "一春辛苦无别业，日日采藤行远冈。",
                "山深无虎行不畏，老少分山若相避。",
                "忽然遇藤随意斫，手触藤花落如蝟。",
                "藤多力困一颦呻，对面闻声不见人。",
                "日昃将业各休息，妻儿懒拂灶中尘。",
                "须臾叩门来海贾，大藤换粮论斛数。",
                "小藤输市亦值钱，籴得官粳甜胜乳。",
                "明朝满意作晨炊，饱饭入山须晚归。",
                "南村种麦空早熟，逐日扃门忍饥哭。"
            ]
        },
        {
            "title": "山中玩物杂言十首",
            "content": [
                "精卫勇填海，鹖旦苦求明。",
                "明尚可得求，填海何时成。",
                "我观飞鸣族，一一各有营。",
                "但为口腹谋，遂尔遗其名。"
            ]
        },
        {
            "title": "丙子除夜",
            "content": [
                "富贵如今似骇机，漂流未遣壮心违。",
                "乡邻有酒贫能醉，村落无医病亦稀。",
                "客任低头从狗窦，妻休掩面对牛衣。",
                "十年涉世浑如此，除却躬耕事事非。"
            ]
        },
        {
            "title": "李元中秀才岁晚游诸公间",
            "content": [
                "愁中待醉何曾醉，梦裹还家不是家。",
                "输与山行穷学究，一筇一笠看梅花。"
            ]
        },
        {
            "title": "题江干初雪图",
            "content": [
                "断树寒云古岸隈，渔翁初拨小船开。",
                "看渠风雪忙如许，还有鱼儿上钓来。"
            ]
        },
        {
            "title": "蔚讲师儿示方使君唱酬诗次韵",
            "content": [
                "长汀江上别多时，白发间身天所遗。",
                "避俗如仇翻好客，知穷为崇却耽诗。",
                "乡山云淡龙移久，湖市春寒鹤下迟。",
                "过尽榴梅与甜笋，高侯还许放侯知。"
            ]
        },
        {
            "title": "看花曲",
            "content": [
                "种花郎君爱花好，看花儿女笑花老，",
                "墙东花开闹喧喧，马蹄蹴醉墙西草。",
                "游人贱草只看花，明日重来还可嗟。",
                "但见萋迷青覆地，千红万紫成泥沙。",
                "君不闻明妃当年辞汉宫，黄云塞下白杨风。",
                "一朝边亭静烽火，诏书自议麒麟功。",
                "又不闻马嵬山前玉环血，岁岁春风吹不灭。",
                "词人正赏浯溪碑，千秋妖恨无人说。",
                "红颜误人何足怜，花开花谢春风前。",
                "犹胜凄凉后庭树，离歌未断江南暮。"
            ]
        },
        {
            "title": "题赵子昂叠岫图",
            "content": [
                "白石青林底处无，侵云亦有小屠苏。",
                "桔花飞尽不归去，挥汗江城看画图。"
            ]
        },
        {
            "title": "四明山中十绝·白水",
            "content": [
                "刘郎一去杳无踪，水白山青只故宫。",
                "欲问岩前老松树，人间禁得几秋风。"
            ]
        },
        {
            "title": "水墨梅花",
            "content": [
                "江海归来见似人，离披犹自少风尘。",
                "何如淡月山庄夜，百幅清溪乱写真。"
            ]
        },
        {
            "title": "赵孟{禾熏}修职挽诗",
            "content": [
                "辨得从容死，知渠磊落人。",
                "风云数世泽，玉雪百年身。",
                "谱牒图经书，园林墓道新。",
                "不知沧海上，更费几沾巾。"
            ]
        },
        {
            "title": "九月西城无涧同陈道士衡上人",
            "content": [
                "仙翁面带江海色，释子口融冰雪浆。",
                "同是西风未归客，烧香煮茗作重阳。"
            ]
        },
        {
            "title": "招子昂饮歌",
            "content": [
                "与君相逢难草草，与君相逢苦不早。",
                "人生何处小泥涂，此日飘零武林道。",
                "武林城中马如云，闭屋狂歌人不闻。",
                "狂歌自笑君亦笑，依然狂绝不如君。",
                "君歌岂是真狂者，青衫少日春潇洒。",
                "至今俊笔五花纹，最惜青眸十步下。",
                "虚名何用等灰尘，不如世上蓬蒿人。",
                "黄金偏趋不贫室，白发难老无愁身。",
                "风雨无情亦如此，凄凄但聒穷人耳。",
                "不见朱楼高到天，凤箫龙管连朝起。",
                "连朝笙管可奈何，我歌且止须君歌。",
                "青天白雪望不极，坐见绿水生层波。",
                "我生胡为被狂恼，江头鱼肥新酒好。",
                "从今作乐拚醉倒，与君相逢难草草。"
            ]
        },
        {
            "title": "江村遇九日",
            "content": [
                "去年九月江城角，尚得临风把一杯。",
                "今岁并无黄菊看，谁家更遣白衣来。",
                "身犹是雁飞难泊，时不如潮去解回。",
                "还有南山会人意，晚舟相对碧崔嵬。"
            ]
        },
        {
            "title": "仗锡寺",
            "content": [
                "仙草漫漫路不分，锺鱼那许外间闻。",
                "凉天九月已飞雪，晴日西山犹带云。",
                "火后客夸新屋样，兵前僧惜旧碑文。",
                "藤湖只去招提顶，见说滮田可种耘。"
            ]
        },
        {
            "title": "吴姬曲五首",
            "content": [
                "吴姬来，吴船荡漾湖花开。",
                "隔堤迎笑欲飞举，不用少年多浆催。",
                "问君青春得几许，看取架上红玫瑰。"
            ]
        },
        {
            "title": "招王奕世",
            "content": [
                "闻说铜山下，书屏四面开。",
                "就僧煮紫笋，共客席青苔。",
                "铁画年俱长，霜根顶未栽。",
                "何当端千暇，一别剡乡来。"
            ]
        },
        {
            "title": "老熊",
            "content": [
                "老熊谁能脱，中年子自如。",
                "丹胎三转候，卦气一周时。",
                "倦动身如客，平眠力胜医。",
                "看书亦渐懒，意到或成诗。"
            ]
        },
        {
            "title": "荀陈聚星图",
            "content": [
                "州里相过未厌频，居然踪迹动星辰。",
                "当时多少辉煌者，不画诸公画此人。"
            ]
        },
        {
            "title": "白岩山",
            "content": [
                "漠漠溪风吹路尘，白岩山下几穷身。",
                "秋深竹色老於树，书静鸟群喧胜人。",
                "何处人家藏剡录，有时行客裹唐巾。",
                "平生笑杀禾翁子，刚为乘车弃负薪。"
            ]
        },
        {
            "title": "戊戍清明杭邸坐雪",
            "content": [
                "思乡处处只愁生，正好春游又不晴。",
                "雪是梨花云是柳，马婆巷口过清明。"
            ]
        },
        {
            "title": "辛亥岁七夕醉陪诸公登西湖竹阁",
            "content": [
                "画鹢凌风汗漫游，雨声飞出万山头。",
                "江湖望阔边城起，吴越音多客思柔。",
                "野树有枝犹系马，官荷无叶不藏鸥。",
                "十年浪走红尘道，今日临城始识秋。"
            ]
        },
        {
            "title": "送陈彦恂北上兼简李奇卿学士",
            "content": [
                "天末翛翛起画舲，骊歌清切也堪听。",
                "十年夜雨头垂白，万里春风草又青。",
                "莫恋皋比专鱼席，终须豸角瑞尧庭。",
                "平生短李江南杰，今作文昌第几星。"
            ]
        },
        {
            "title": "赋意未畅复拾前韵之余者作广坐隐辞",
            "content": [
                "我作坐隐辞，客来问我坐隐方。",
                "开门进客还复坐，为客历落言其详。",
                "隐朝市，我不能冲尘冒暑走遑遑。",
                "隐江湖，我不能披蓑戴笠操舟航。",
                "隐山林，山林白书行虎狼。",
                "隐田里，田里赤立无资粮。",
                "穷观六合内，投隐几无乡。",
                "是以古来人，失路多猖狂。",
                "或隐伶官侠客，或隐药肆僧房。",
                "或为君平隐卖卜，或称陶朱隐行商。",
                "虽能逃世网，於事未为良。",
                "况我能携一身隐，二亲白发垂高堂。",
                "神仙拔宅古亦有，无翼不得高飞飏。",
                "不然少自屈，归去隐耕桑。",
                "随傭竭作无一夫力，买田筑室又乏千金装。",
                "僮奴揶揄亲友弃，往往人厄非天殃。",
                "悲来俯仰寻隐处，欲亲书册依杯觞。",
                "引酒未一酌，狂风郁律冲肝肠。",
                "读书未一卷，噫呜感慨泪浪浪。",
                "酒能触人生愤激，书能览古知兴亡。",
                "非徒不足充隐具，反缘二物来自伐。",
                "覆杯掩卷且默坐，气定始觉如平常。",
                "因思世上百千事，是非荣辱俱可忘。",
                "杨朱墨翟悲泣两无益，伯夷叔齐浪死埋首阳。",
                "不如随缘委运祗块坐，冥心径往游黄唐。",
                "不论辨，不忧弹射相摧伤。",
                "不还往，不忧风露沾衣裳。",
                "人生衣食分已定，登途役役空自忙。",
                "不见啄木鸟，终朝一饱如不偿。",
                "不见守蓍龟，穷年引息泥中藏。",
                "目前伸屈君莫问，此鸟孰兴龟年长。",
                "坐叹自笑客亦叹，烟□暗室生天光。"
            ]
        },
        {
            "title": "孙使君飞蓬亭",
            "content": [
                "江南泽国多烟水，年少轻身作游子。",
                "适来衰懒畏奔驰，忽见飞蓬平地起。",
                "飞蓬主人人中仙，曾乘千斛凌风船。",
                "船头画鼓催行酒，船尾红妆歌采莲。",
                "收篙卷纶今尚乐，却悔从前风浪恶。",
                "青云裘褐一鸥身，白发山林五湖客。",
                "我来花雾红霏霏，此蓬如山何处飞。",
                "但当共坐索酩酊，溪塘过雨春肥。",
                "君不见鸱夷名成沧海去，富贵畏人如脱兔。",
                "又不见羊裘钓客桐江上，一出张皇动星象。",
                "何如飞蓬主人亭上饮，醒与客论酣即寝。",
                "寝酣忽作江湖梦，风雨漂摇蓬不动。"
            ]
        },
        {
            "title": "同陈养晦兵后过邑",
            "content": [
                "搜山马退余春草，避世人归起夏蚕。",
                "破屋烟沙飞飒飒，遗民须鬓雪毵毵。",
                "青山几处杨梅坞，白酒谁家榉柳潭。",
                "休学丁仙返辽左，聊同庾老赋江南。"
            ]
        },
        {
            "title": "史昭甫招陈宗鲁之长兴",
            "content": [
                "之子沧浪去，三吴西更西。",
                "白盐莼菜脍，红酒稻花鸡。",
                "地少惊云满，天空见日低。",
                "锦囊看烂熳，佳客醉留题。"
            ]
        },
        {
            "title": "吕氏六桂堂",
            "content": [
                "年少奔驰有底忙，棘闱兰署梦茫茫。",
                "白头鞍马风沙裹，听说燕山六桂堂。"
            ]
        },
        {
            "title": "送陈养晦教论之象山",
            "content": [
                "闻说横经处，潭潭坐翠微。",
                "开窗见日出，指席有云飞。",
                "药市山山古，鱼餐水水肥。",
                "新篇应烂熳，休遣递筒稀。"
            ]
        },
        {
            "title": "刈园诗为竺秀才作",
            "content": [
                "朝从园中去，暮从园中归。",
                "园中何所有，杂草青离离。",
                "刈多还渐稀。岂忧筐筥频，",
                "要使牛羊肥。但放刈手缓，",
                "勿伤兰与葵。葵高叶难护，",
                "兰弱根易萎。惟彼恶草种，",
                "刈尽转蕃滋。此理不可诘，",
                "此语令人思。"
            ]
        },
        {
            "title": "正仲复有倒和春愁曲之作依次奉答",
            "content": [
                "渐老之日来垂垂，已去之日不可追。",
                "伤春畏老两作恶，世事尝与愁人随。",
                "忽得君家遣愁具，行歌日日春溪路。",
                "不知愁绪逐诗来，更惜芳颜被春误。",
                "王孙草暗谁重游，曲江痛哭穷参谋。",
                "燕骑琵琶谓城酒，居人不觉行人愁。",
                "行人欲归痿念起，白发逢春心未死。",
                "水流花落无处寻，燕去鸿来何日已。",
                "溪村此日更萧然，强笑为君呼酒船。",
                "黄鸡唤日不待晓，蟠桃一熟三千年。",
                "草间管乐真浪语，鸟雀应门蓬柱宇。",
                "祗余平世畎亩心，夜半吴吟泣风雨。",
                "高人与虎能同居，壮士断蛇应不殊。",
                "年高渐欲置忧患，每赖君语相调娱。",
                "昔日刘郎悲放逐，看花惆怅春无绿。",
                "何如今日春愁曲，灿醉徉狂白云谷。"
            ]
        },
        {
            "title": "建溪精舍得本字",
            "content": [
                "四山翛翛风日暖，白发看花惜春晚。",
                "当时衰草牧羊坡，今日池台红雾满。",
                "最邻幽篁手所植，儿戏成业亦千本。",
                "旧游聚散万事拙，客梦悲欢百年短。",
                "荒凉处处经战马，寒食家家浇祭碗。",
                "隃知地下不识醉，祗合生前寻酒伴。",
                "苍苔白石堪枕籍，野鸟清溪自弦管。",
                "同游飘扬正捷步，老我摧颓甘负眼。",
                "风床溽暑新候浊，江树飞云故人远。",
                "出城少事幸纵恣，赌令争欢君莫懒。"
            ]
        },
        {
            "title": "观村中祷雨三首",
            "content": [
                "十里不同云，五里不同雨。",
                "天台白茫茫，乃尔多肺腑。",
                "人言蛟友神，象类可以取。",
                "蛇虫当此时，行路谁敢侮。",
                "飞腾信有术，忍待号者苦。",
                "咄哉神禹功，浩荡流万古。"
            ]
        },
        {
            "title": "俞光远父子归马嶴兼托问讯故旧",
            "content": [
                "君不风深山野马生龙驹，又不见荒林老鹰鸠作雏。",
                "男儿似种世所少，俞郎三世成清儒。",
                "祗今道路满尘土，大袖已觉妨奔趋。",
                "提携逐食何足羡，羡子有策宁亲躯。",
                "蠲符书行鸡犬静，餐钱下岁鲑鱼须。",
                "机神有余自静重，蔚蔚老气生眉须。",
                "高堂百客森冠裾，四座指点看明珠。",
                "谁能对此心不动，归来转觉群儿愚。",
                "峡南云深山气冷，今岁亦闻愁旱枯。",
                "但邻四壁愈憔悴，傍人解笑吾人迂。",
                "书来隔宿发梦寐，便买舴艋随僮奴。",
                "山篱语喧听楖粟，晚阁妆罢悬蜘蛛。",
                "暂违相见喜定剧，胜似朝夕趋庭隅。",
                "因子此去传区区，先从贤翁到吾徒。",
                "刘郎癯绝今更癯，香岩老人安稳无。"
            ]
        },
        {
            "title": "宿福海寺",
            "content": [
                "斫岩苍龙角，汲流紫云根。",
                "道人不绝俗，自然无耳喧。",
                "屋脊挂修岭，一日过千辕。",
                "此中但高卧，松风有清言。",
                "听之亦无有，风定松在门。",
                "炊成我欲去，独鹤鸣朝暾。"
            ]
        },
        {
            "title": "简汤及翁",
            "content": [
                "六十三翁尚美髯，今年添尽白毵毵。",
                "心如晚路思家马，身似春筐欲茧蚕。",
                "无事官曹容岸帻，有时书帙当清谈。",
                "风情最苦汤公子，家世衣冠旧汝南。"
            ]
        },
        {
            "title": "戊子岁晚赠应德茂",
            "content": [
                "江海悠悠雪欲飞，抱书空出又空归。",
                "沙头竟成谁计是，山林又悔一年非。",
                "平生万卷应夫子，两世知名穷布衣。"
            ]
        },
        {
            "title": "赤泥岭行",
            "content": [
                "种桑三年寒得衣，养犊作牛堪挽犁。",
                "生男祗解恋乡土，五日溪船催父归。",
                "行前仓庚后杜宇，去家渐近闻剡语。",
                "恨身不作田舍儿，骑竹搏沙绕墙户。",
                "人生衣饭取裁足，阿奴碌碌犹类福。",
                "献书觅举真下策，年少奔驰头已白。",
                "君不见燕山万里客更难，赤泥岭上春风寒。"
            ]
        },
        {
            "title": "陈公哲梅花百咏",
            "content": [
                "梅下故人呼不应，石桥溪寺水泠泠。",
                "回头听得陈惊坐，一似春风吹梦醒。"
            ]
        },
        {
            "title": "调贵白",
            "content": [
                "客裹光阴取次休，嫩寒一夜袭衣裘。",
                "不须多畏赵盾日，正好深悲宋玉秋。",
                "红叶旧题犹在手，黄梁新梦又从头。",
                "余粮栖亩犹围坐，此事输君第几寿。"
            ]
        },
        {
            "title": "以羔裘如濡洵美且侯韵为八诗送夹谷子括赴明",
            "content": [
                "水耕当用牛，陆行当用马。",
                "诗书无近功。平世安可舍。",
                "吾州兵荒来，冠盖多苟且。",
                "",
                ""
            ]
        },
        {
            "title": "梅山",
            "content": [
                "梅尉功成后，安知不此来。",
                "路逢耕者问，山寺化人开。",
                "樵陇低通海，茶村暖待雷。",
                "谈玄亦可隐，不用垦蒿莱。"
            ]
        },
        {
            "title": "耕桑",
            "content": [
                "耕桑本是闲居事，学得耕桑事转多。",
                "失晒麦丛忧出蝶，迟缫蚕茧怕生蛾。",
                "调停寒暖春移苎，侦候阴晴夏插禾。",
                "衣饭为谁忙不彻，醉来乘兴作劳歌。"
            ]
        },
        {
            "title": "越城待旦",
            "content": [
                "策策虚楼竹隔明，悲来辗转向谁倾。",
                "天寒胡雁出万里，月落越鸡啼四更。",
                "为底朱颜成老色，看人青史上新名。",
                "清溪白石村村有，五尺鸟犍托此生。"
            ]
        },
        {
            "title": "山中玩物杂言十首",
            "content": [
                "青橘霜露时，英英秀中园。",
                "问讯讯居人，今岁朝不蕃。",
                "云有孤儿来，手触枝上丸。",
                "呜呼此义木，痛感在吾言。"
            ]
        },
        {
            "title": "谢陈君祥宪使",
            "content": [
                "鸾凰不鸷暴，珪璧无锋铦。",
                "评材容一切，未觉世论严。",
                "仆昔江东归，二纪操锄镰。",
                "闻山但庐霍，慕水惟涫潜。",
                "宫车岁千两，未省谒帷幨。",
                "岂无赵张伦，居突不得黔。",
                "新年有吉语，所在兴循廉。",
                "惟此沮洳氓，生涯啬而纤。",
                "廛管疲负挈，陆取困涂沾。",
                "赫赫金铺门，风雨今无檐，",
                "皎皎华裾生，尘士今无襜。",
                "分台得陈侯，笑语脱烹焰。",
                "仁贤所居国，不言革顽憸。",
                "侯家仲举峻，何如太丘谦。",
                "问侯何所为，深坐静青帘。",
                "问侯何所学，净几飘风签。",
                "俨雅菑川公，高节齐晋瞻。",
                "横流滔天来，挺身卧西崦。",
                "何以赠陈侯，孟光书满奁。",
                "名曰学言补，其辞清以恬。",
                "岂但资稗官。五经之韬钤。",
                "从来名世士，必有渊源渐。",
                "侯识民蓍龟，侯材国梅盐。",
                "诚令以德举，违陬讵能淹。",
                "愚者理宜止。容仆守穷櫩。"
            ]
        },
        {
            "title": "九日在迩索居无聊取满城风雨近重阳为韵赋七",
            "content": [
                "雁雁西北来，亦复东南翔。",
                "动物各有时，吾当谨行藏。",
                "厚墐违严风，密袂御凛霜。",
                "陶然茅檐下，一笑生春阳。",
                "",
                ""
            ]
        },
        {
            "title": "送陈养晦谒阆风舍先生四首",
            "content": [
                "大冠襜袂走纷纷，对面可容三斗尘。",
                "便令眼识天下士，此子已胜寻常人。"
            ]
        },
        {
            "title": "岁晚次韵答李在明",
            "content": [
                "墨乡守墨不作恶，岁晚左就醉乡公。",
                "何人吾伊惊夜半，大雪北窗歌国风。"
            ]
        },
        {
            "title": "次韵答邻友况六首",
            "content": [
                "祝鸡归后放牛初，小立溪梁看打鱼。",
                "渐喜村邻尽相识，向来朋旧却无书。"
            ]
        },
        {
            "title": "排律十七韵贺阮侯伯子",
            "content": [
                "芳城春树晚，清海月弦初。",
                "瑞出三神岛，光缠五马车。",
                "眼中新鸑鷟，膝下小璠玙。",
                "锦褓看争羡，犀颅画不如。",
                "试啼宾错愕，献梦媪勤渠。",
                "庭舞张公鹤，门填孔氏鱼。",
                "一时官府庆，数世甲科储。",
                "闻说衣冠里，高增綮戟闾。",
                "民随阮公姓，邻禁宛溪鱼。",
                "东去龟浮印，南游雉绕车。",
                "阴移棠芾芾，骑拥竹舒舒。",
                "政有儿童恋，谣听父老余。",
                "攒眉询赋额，正色署刑书。",
                "暗室天如镜，心田老自畲。",
                "看骑金腰褭，待弄玉蟾蜍。",
                "我欲歌三贾，谁能说两徐。",
                "先随汤饼祝，聊当贺钱醵。"
            ]
        },
        {
            "title": "次韵王景阳寄轩",
            "content": [
                "江湖犹觉气横行，羽褐藤冠学养生。",
                "掣肘累轻天与福，欺心戒重鬼司盟。",
                "行收耕稼间勋业，别有吟哦好性情。",
                "祗恐蹊成似桃李，人来先识隐居名。"
            ]
        },
        {
            "title": "阆风舒先生客居棠溪袁仲素家见示竹帘诗戏作",
            "content": [
                "剡竹吾问君，班班为谁设。",
                "一登君子堂，向与凡界绝。",
                "陂龙鳞故鲜，湘娥泪犹热。",
                "既能露文章，匠手安得辍。",
                "所邻无可娱，如伴枯禅灭。",
                "千金散红裙，一镜垂白发。",
                "定非夏侯衣，高堂挂秋月。",
                "",
                ""
            ]
        },
        {
            "title": "周东乡载酒冰溪上因游岳祠醉作",
            "content": [
                "葫芦城下草平沙，狼牙峰前溪吐花。",
                "晴日路尘清野马，空林人语乱神鸦。",
                "馋思火瓮生烧笋，渴爱山炉熟煮茶。",
                "投老远游何所惜，为君欢坐岸乌纱。"
            ]
        },
        {
            "title": "邻友疫",
            "content": [
                "岁恶灾妖炽，人穷性命轻。",
                "如何赤发鬼，亦及白眉生。",
                "忍楚尝亲药，停哀写子旌。",
                "乡邻拘俗忌，哭吊并无声。"
            ]
        },
        {
            "title": "春夜喜陈汝晦见过",
            "content": [
                "乃翁治狱多阴德，之子论文有古风。",
                "尊俎祗容吾党共，衣冠能得几家同。",
                "书林有业何妨隐，徭籍无名莫怨穷。",
                "百岁相期今夕意，赖君咳唾起诸童。"
            ]
        },
        {
            "title": "张骞乘槎图",
            "content": [
                "数尺苦槎底易骑，海风吹浪白瀰瀰。",
                "如今市上君平少，曾到天河也不知。"
            ]
        },
        {
            "title": "兵后复还白岩山所舍作",
            "content": [
                "脱命归来意恍然，余生堪喜亦堪怜。",
                "财逢乱世真如土，人到穷途始信天。",
                "问讯比邻晡璺后，呻吟儿女夜灯前。",
                "明朝又作安西计，饭后谁家沁雪田。"
            ]
        },
        {
            "title": "丙午清明日青塘道中",
            "content": [
                "三里五里沙路平，一番两番溪雨声。",
                "无奈春风动人处，紫荆青李满林生。"
            ]
        },
        {
            "title": "宿永固寺",
            "content": [
                "小寺如山艇，坐来风雨宵。",
                "榻子棕树影，馔带菊花苗。",
                "亲近谈难亵，狐驯听不妖。",
                "许由浑欠达，嫌到野中瓢。"
            ]
        },
        {
            "title": "赠弹琴衡山萧道士",
            "content": [
                "寂寂历历不足听，听久亦复难为情。",
                "名嗔势忿大如屋，袖手对此须臾平。",
                "一拊再拊玄鹤舞，三四拊之凄风生。",
                "天寒岁晚山路远，湘水日夜东南倾。"
            ]
        },
        {
            "title": "次韵如晦木犀因寄其从父性之老同舍",
            "content": [
                "诗力如弓不易张，烦襟且觉对花凉。",
                "玲珑南雪晴秋树，淅窣西风夜月香。",
                "消得玉人歌古谈，许谁金屋斗清狂。",
                "风流更忆同袍老，一坞间云傍水乡。"
            ]
        },
        {
            "title": "自居剡源少遇乐岁辛巳之秋山田可拟上熟吾贫",
            "content": [
                "去年秋事荒，贩籴仰邻州。",
                "健者道路间，计伯成朋俦。",
                "今年渐向熟，庶几民不流。",
                "书生自无田，与众同喜忧。",
                "作诗劳邻曲，有唱谁与酬，",
                "亦无采诗者，此职何可修。",
                "",
                ""
            ]
        },
        {
            "title": "次韵答邻友况六首",
            "content": [
                "舍南舍北种田郎，唱得田歌曲曲长。",
                "莫学傍村游侠辈，茜红抹额臂擎苍。"
            ]
        },
        {
            "title": "赠屋西小陈秀才",
            "content": [
                "毛锥自是今无用，铁砚还知古可穿。",
                "不惜日抄三万字，胜储百亩剡中田。"
            ]
        },
        {
            "title": "九日在迩索居无聊取满城风雨近重阳为韵赋七",
            "content": [
                "粲粲黄菊花，照我原上土。",
                "拒霜亦多熊，终日相媚妩。",
                "春花岂不美，嗟此风露苦。",
                "正命何所尤，生迟后甘雨。",
                "",
                ""
            ]
        },
        {
            "title": "谢邻友陈仲学秀才惠玉芎苗二首",
            "content": [
                "君家自有头风药，种在青青竹素园。",
                "此物但堪供暑啜，肯来相就发清言。"
            ]
        },
        {
            "title": "题赵大年芦雁",
            "content": [
                "寒更索索警霜丛，兄弟当年意自同。",
                "犹是江湖太平处，未妨沈着卧秋风。"
            ]
        },
        {
            "title": "少年行赠袁养直",
            "content": [
                "昔如君初冠时，见君垂角儿童嬉。",
                "君今长大一如我，但少头上斑斑丝。",
                "诵书如流日千纸，更出清言洗纨绮。",
                "明珠在侧真自失，挟册茫洋吾老矣。",
                "人言四十当著书，春风半负黄公垆。",
                "僮奴晒笑妻子骂，一字不给饥寒躯。",
                "儒学无成农已惰，履穷始悔知无奈。",
                "人生少年还易过，请君努力无如我。"
            ]
        },
        {
            "title": "山苕行",
            "content": [
                "苕花如云色如雪，万垅千溪看不绝。",
                "风吹日炙自鲜明，弃在空云谁爱悦。",
                "遭逢偶入山入手，缚作蓬菘扫尘帚。",
                "髯疏发落已萧然，时对西风一回首。",
                "人间贵贱不须论，此物古来从至尊。",
                "犹胜长抛霜露裹，秋虫野燐愁枯根。"
            ]
        },
        {
            "title": "赠陆相师",
            "content": [
                "江南江北路漫漫，七十九翁能往还。",
                "今代贵人容易识，卧龙不在草庐间。"
            ]
        },
        {
            "title": "保福寺",
            "content": [
                "漫天萝蔓断追寻，犹有人嫌未苦深。",
                "屋古渗当风雨气，僧驯化得虎狼心。",
                "松花书暖蜂科蜜，梅子春残鸟恋阴。",
                "不应初来便忘去，身间处处是山林。"
            ]
        },
        {
            "title": "渡长泖投小蒸邵教授宿",
            "content": [
                "清晓浮双桨，黄昏值一餐。",
                "风鸣长泖浪，云掩小蒸村。",
                "馋极知鲈美，惊还觉雁喧。",
                "同袍恩有爱，灯火细温存。"
            ]
        },
        {
            "title": "送穹上人还里",
            "content": [
                "但得扁舟便，春风处处行。",
                "定中三竺月，禅外五言城。",
                "海角雕胡饭，山畦玉版羹。",
                "清缘倘相就，谈笑解尘缨。"
            ]
        },
        {
            "title": "戊子清明前陪王丞度新岭",
            "content": [
                "一百五日熟食节，七十一曲下山坡。",
                "寒喧相逢旧人少，风雨欲尽新林多。",
                "青岩不辞挂春霭，白鸟何处生沧波。",
                "途泥同兴不同调，我懒且休君更歌。"
            ]
        },
        {
            "title": "山中玩物杂言十首",
            "content": [
                "野草散高林，雀鼠食之宜。",
                "设非人所残，一颗不敢窥。",
                "宁由网罻防，亦无伸物司。",
                "食道固当尔，雀鼠犹有天。"
            ]
        },
        {
            "title": "晚投韩采岩",
            "content": [
                "冬日寒难暝，岩溪浅易冰。",
                "猿飞红果嶂，人度白云层。",
                "望层多依竹，逢樵半采藤。",
                "艰难吾甚厌，何处学孙登。"
            ]
        },
        {
            "title": "次韵答邻友况六首",
            "content": [
                "三间瓦屋数弓园，旋学桑麻又一年。",
                "村酒沾唇频得酒，山歌出口即成篇。"
            ]
        },
        {
            "title": "袁提干挽诗二首",
            "content": [
                "我昔携家走，君曾扫榻招。",
                "乱离心易感，生死义难消。",
                "雅魄归泉壤，潜光出市朝。",
                "平生五字苦，寒泪洒山瓢。"
            ]
        },
        {
            "title": "同诸子行上畈山",
            "content": [
                "白石秋更洁，清溪寒自鸣。",
                "牛关争道路，鸟雀聚柴荆。",
                "野果高低熟，山田早晚耕。",
                "吾归任衰懒，儿辈托平生。"
            ]
        },
        {
            "title": "山中玩物杂言十首",
            "content": [
                "鸟有反舌者，自古比才人。",
                "时气一朝迁，此舌竟不伸。",
                "众鸟莫不然，更鸣以存身。",
                "如何能言土，聒聒无止辰。"
            ]
        },
        {
            "title": "东阳方韶卿惠古意七篇久不得和五月二十六日",
            "content": [
                "德孤谁愿高，气寒谁愿清。",
                "斯文邹鲁来，壈坎劳其生。",
                "岂无性命忧，艰难愈同情。",
                "如何及门士，亦作胡越声。",
                "",
                ""
            ]
        },
        {
            "title": "邻峰",
            "content": [
                "霜严火炬青，月澹两峰白。",
                "堂堂夜行谁，邻峰贩醝客。",
                "贩醝事且止，归农收又薄。",
                "技击羽鞭挝，鲜肥愤烹炙。",
                "外虽刑宪拘，内实饥困迫。",
                "鹿穷有狂奔，虎毙犹恐掷。",
                "如何陇上豪，坐作沟中瘠。",
                "世无卓鲁化，名在跖跃籍。",
                "感叹重徊徨，羁危转惊赤。"
            ]
        },
        {
            "title": "山中玩物杂言十首",
            "content": [
                "犁牛的土德，体厚静绥绥。",
                "岂无牝牲情，不自求其雌。",
                "终朝草栈间，若忘渴与饥。",
                "嗟彼位儿高，乃尔难自持。"
            ]
        },
        {
            "title": "正仲今年鄞城之约不就因次韵慰悦之",
            "content": [
                "莫怪诗翁不出山，诗多那得是山间。",
                "清溪欲暖莺啼树，白日无人犬卧关。",
                "不惜野花簪素发，时凭春酒转朱颜。",
                "当年阮籍何家达，直到途穷始哭还。"
            ]
        },
        {
            "title": "亚尹黄侯虑囚温处婺三州",
            "content": [
                "金华环秀抵仙都，雁宕石门天下无。",
                "眼见朱幡出云雾，手提丹笔洗焦枯。",
                "海鱼味爽休多食，岭马程艰合缓驱。",
                "定有车前投贽者，幅巾麻褐是真儒。"
            ]
        },
        {
            "title": "有人示山水画卷以为元晖作求诗",
            "content": [
                "砚山山下小於菟，文彩斓斑今亦无。",
                "一坞乱云浓似漆，春风吹梦过西湖。"
            ]
        },
        {
            "title": "送陈养晦赴松阳校官",
            "content": [
                "书生不用世，什九隐儒官。",
                "抱璞岂不佳，居贫良独难。",
                "陈子剡中秀，盛年早弹冠。",
                "尝搴丹丘云，亦窥沧海澜。",
                "仙真愿喜笑，鱼龙从盘桓。",
                "天风一吹激，却步赤松关。",
                "谅子太宇定，悠然置悲欢。",
                "但令怀居辈，极目劳追扳。"
            ]
        },
        {
            "title": "乙亥岁毗陵道中",
            "content": [
                "百年只有百清明，狼狈今年又避兵。",
                "烟火谁家寒食禁，簪裾那复丽人行。",
                "禾麻地废生边气，草木春寒起战声。",
                "渺渺飞鸦天断处，古来还是阖庐城。"
            ]
        },
        {
            "title": "宝山寺寒食次韵和阆翁",
            "content": [
                "缘阴啼鸟春将老，古寺垂杨日未西。",
                "客子欲归风满袖，桃花无语水流溪。",
                "有人蔬笋忘饥渴，何处松楸杂笑啼。",
                "淮拟一时僧榻畔，诗翁题后更谁题。"
            ]
        },
        {
            "title": "寄雪窦同长老",
            "content": [
                "高高山顶寺，更有最高人。",
                "定起松鸣屋，吟圆月上身。",
                "雪藏三伏热，水散百溪津。",
                "曾乞兰花供，无书又过春。"
            ]
        },
        {
            "title": "朱使君家诸郎将别十一韵",
            "content": [
                "东南典藩材，朱户贤第一。",
                "天生好儿郎，玉笋森六七。",
                "俱能弄文翰，那教逾户室。",
                "伯也秀英英，珊瑚映初日。",
                "翁仲最似古，鼎鼐熊彪质。",
                "叔季相和鸣，笙入钟磬出。",
                "人言有阴德，我爱少仅术。",
                "公退亦见容，老衰时自失。",
                "官斯忽在眼，别语常促膝。",
                "江湖芥舟小，岁月翎箭疾。",
                "善保清明心，临岐莫轻怵。"
            ]
        },
        {
            "title": "次韵蔚讲师新春之赠",
            "content": [
                "每见辄自失，春风双鬓斑。",
                "诗囊贫裹富，药市闹中间。",
                "甃路通湖寺，敞楼当郡山。",
                "清缘事事足，听此屡开颜。"
            ]
        },
        {
            "title": "春日城南闻禽鸟声喧甚为赋二十二韵",
            "content": [
                "今日春气至，新禽各啁嘲。",
                "岂无好唇舌，入耳何怓怓。",
                "雊鹆最多端，能以巧自肴。",
                "黄头亦翾给，微吭和且调。",
                "无计颇滑熟，乌鸦与鹪鹩。",
                "自余不知名，喧呼杂竽箫。",
                "黑衣猥雄黠，书动固非枭。",
                "均为乐其性，幸此风日朝。",
                "城南六七曲，荒园绕榛茅。",
                "我来感物变，何异在山郊。",
                "惟闻黄鹂至，不闻叫交交。",
                "当由恋幽谷，畏寒还避嚣。",
                "群英盖壤内，小大一逍遥。",
                "得气不足悦，触情遂相辽。",
                "乘墉少年儿，挟弹欲见邀。",
                "所规不满掬，翻令污厨庖。",
                "鹰鹘势险薄，爪长尤善捎。",
                "同群自伐击，此祸极无聊。",
                "深藏务远晦，尚惧形色招。",
                "危机布平陆，况乃纵轻漂。",
                "悲邻复譬释，当鸣讵为妖。",
                "但怀道傍树，信美非其巢。"
            ]
        },
        {
            "title": "送旨上人西湖并寄邓善之",
            "content": [
                "闻说西湖也自怜，君游更傍早春天。",
                "六桥水暖初杨柳，三竺山深未杜鹃。",
                "旧壁草生寻旧刻，新岩花熟试新泉。",
                "城中新友须相觅，西蜀遗儒解草玄。"
            ]
        },
        {
            "title": "送陈养晦谒阆风舍先生四首",
            "content": [
                "嚼雪餐冰二十年，空月日月自风烟。",
                "从君识尽搜诗法，不透芗岩不是仙。"
            ]
        },
        {
            "title": "石湖范至能尝作姑恶词以妇怨非天下之为妇者",
            "content": [
                "姑恶姑不恶，人言姑恶人岂知，",
                "为姑作妇百不辞。妇在姑尚右，",
                "妇死姑方悲。恐伤姑意不敢违，",
                "化作异物鸣无时。姑不恶，",
                "姑不恶，怨姑还当被姑责。",
                "但愿生身复作妇，死别不如生见乐。",
                "",
                ""
            ]
        },
        {
            "title": "书叹七首",
            "content": [
                "苏州米空熟，越州人不来。",
                "缓急托远婚，不如傍蒿莱。",
                "蒿莱在篱落，为人障浮埃。",
                "生女属他人，生男尚婴孩。",
                "从何得饘粥，作此聊自咳。"
            ]
        },
        {
            "title": "因营张村蛮窝并书所见",
            "content": [
                "头白西来不买田，时时却费买山钱。",
                "一丘一壑吾归矣，待得田多是几年。"
            ]
        },
        {
            "title": "梨洲寺",
            "content": [
                "不知何处起钟声，云作楼台雾作城。",
                "洲上稻肥初起墢，山中梨巨旧传名。",
                "林疏野地惟多石，气湿炎天亦少晴。",
                "东畔有潭闻险绝，岩前时现老龙精。"
            ]
        },
        {
            "title": "单漕贡君范挽诗",
            "content": [
                "竟抱遗经死，斯人亦可哀，",
                "传家一夔足，涉世万牛回。",
                "白屋身空脱，青山手自开。",
                "樵苏且莫近，玉树炯泉台。"
            ]
        },
        {
            "title": "题范道士来鹤亭",
            "content": [
                "仙客已骑黄鹤去，道人自爱白鸥间。",
                "白鸥万里犹可狎，黄鹤已去何由还。",
                "借君刚风七龙辔，返此灵物三神山。",
                "天空海阔望不极，回首正落樊笼间。"
            ]
        },
        {
            "title": "次韵东鲁省游石龟山",
            "content": [
                "一舸悠悠醉又醒，溪山无语意分明。",
                "龟身何日化苍石，鹤背有人游紫清。",
                "百榼颁空看少俊，千金难买是春晴。",
                "筵端宋玉尤骚绝，游戏长歌复短行。"
            ]
        },
        {
            "title": "闻应德茂先离裳溪有作",
            "content": [
                "落日芦花雨，行人谷树村。",
                "青山诗问路，红叶自知门。",
                "苜蓿穷诗味，芭蕉醉墨痕。",
                "端知弃城市，经席许频温。"
            ]
        },
        {
            "title": "五杂俎",
            "content": [
                "五杂俎，斑斓衣。",
                "往复来，反哺儿。",
                "不获已，为人师。"
            ]
        },
        {
            "title": "书叹七首",
            "content": [
                "五生因缧绁，刘子急徽追。",
                "舒叟挈家走，几遭鞭与笞。",
                "我无三人辱，阖门但穷饥。",
                "饱死世更多，徒忧何以为。",
                "敢作小夫叹，聊为才士悲。"
            ]
        },
        {
            "title": "老树",
            "content": [
                "老树老且枯，数柯枝缀之。",
                "虫来食其叶，藤来缠其皮。",
                "幸然根本坚，未至甚雕披。",
                "风霜既无损，雨露犹见私。",
                "如何乌乌辈，同巢自倾危。",
                "斗击翼似斧，啄伤嘴如锥。",
                "树色岁时减，树力日夜衰。",
                "回头试一顾，但可相扶持。"
            ]
        },
        {
            "title": "三山郑君挽诗",
            "content": [
                "近日经师少，人口又哭君。",
                "遗编空白屋，同列尽青云。",
                "尘土千金产，湖山数尺坟。",
                "纷纷梁肉种，谁得致斯文。"
            ]
        },
        {
            "title": "赠上饶道云仲",
            "content": [
                "江上青云客，天边白马生。",
                "百年文物似，一席笑谈倾。",
                "问旧能枚举，论财比芥轻。",
                "徘徊亦自好，可便濯尘缨。"
            ]
        },
        {
            "title": "马浩秀才携秋日海棠诗见过",
            "content": [
                "山城八月有春风，一树嫣红淡又浓。",
                "纵使失时无熊度，也胜茉莉与芙蓉。"
            ]
        },
        {
            "title": "书叹七首",
            "content": [
                "结友何用多，管鲍无三人。",
                "读书何用博，得少全其身。",
                "君有狥名字，扰扰起风尘。",
                "朝逐富儿餐，暮联豪士茵。",
                "归来反如客，鱼鸟亦相嗔。"
            ]
        },
        {
            "title": "登新岭",
            "content": [
                "荦荦确确白石溪，绵绵茫茫青草磎。",
                "四山阴雪湿灰色，六月杜鹃深树啼。",
                "田庐经漂有高下，麻豆满坞无东西。",
                "隔岩飞流送人语，对面喧风吹马蹄。",
                "祗今莫辞楖粟杖，与子更上巑屼梯。",
                "登高意远会有极，回首烟海令人迷。"
            ]
        },
        {
            "title": "夷齐",
            "content": [
                "夷齐弃封国，虞黄让间田。",
                "如何后世士，尺寸事争喧。",
                "邻居有愧耻，况复兄弟间。",
                "掩卷三叹息，古风何时还。"
            ]
        },
        {
            "title": "晚秋游中溪四首",
            "content": [
                "淡竹冈前沙雁飞，小花尖下拓丸肥。",
                "山云不见雨自薄，天气欲寒人正归。",
                "招伴祗须新稻酒，临风犹有旧苔矶。",
                "风流鬓发茎茎在，怪石老松今是非。"
            ]
        },
        {
            "title": "九日与儿辈游中溪",
            "content": [
                "悠悠循涧行，磊磊据石坐。",
                "林垂短长云，山缀丹碧颗。",
                "蓼花最无数，照水娇婀娜。",
                "何知是节序，风日自清妥。",
                "群童竞时新，藕果间蔬蓏。",
                "欣然为之醉，乌帽危不堕。",
                "此日山中怀，孟翁不如我。"
            ]
        },
        {
            "title": "次韵蔚上人见寄",
            "content": [
                "流落谁相忆，山林蔚讲师。",
                "玄机魂梦接，诗力鬓毛知。",
                "舟去须寻处，书来不记时。",
                "君看东海月，今夜亦追随。"
            ]
        },
        {
            "title": "七月初五夜养正堂示诸友",
            "content": [
                "客裹犹多事，秋来又一旬。",
                "青天星斗净，白露稻梁新。",
                "留落空存节，炎凉莫问人。",
                "儒堂得佳伴，吟讽动比邻。"
            ]
        },
        {
            "title": "入杭",
            "content": [
                "曾江白酒樊江饭，处处当年客似家。",
                "垂老重来旧相识，春风只有野桃花。"
            ]
        },
        {
            "title": "蒋尧仁监簿挽诗二处",
            "content": [
                "家厂宣和后，官名德佑前。",
                "不图诸老尽，竟得一身全。",
                "月旦悬虚鉴，巾箱有秘篇。",
                "堂堂何可得，谁乞画图传。"
            ]
        },
        {
            "title": "梦觉",
            "content": [
                "梦觉依然一草寮，浮踪已惯任飘摇。",
                "虚檐明气生朝露，远树寒声过夜潮。",
                "白骨又惊山下满，朱颜刚向客不消。",
                "时平不爱通侯印，且愿深林作老樵。"
            ]
        },
        {
            "title": "晚秋游中溪四首",
            "content": [
                "经秋溪水碧洄洄，无数晓山如镜台。",
                "红叶流从龙奥出，白云飞向石门来。",
                "亦逢纸户曾相识，尚有樵踪且莫回。",
                "端为何人作风物，漫山漫谷野花开。"
            ]
        },
        {
            "title": "夜坐",
            "content": [
                "愁鬓丁年白，寒灯丙夜青。",
                "不眠惊戍鼓，久客厌邮铃。",
                "汹汹城喷海，疏疏屋满星。",
                "十年穷父子，相守慰飘零。"
            ]
        },
        {
            "title": "证道寺",
            "content": [
                "弯环青径斜，自是野僧家。",
                "满涧泻岩液，插天排石牙。",
                "炉寒余柏子，架静落藤花。",
                "记得逃兵日，门多贵客车。"
            ]
        },
        {
            "title": "听琴行赠沈秀才",
            "content": [
                "君不见江南琴师海与聪，谁与传者梦溪公。",
                "又不见醉翁诗中沈夫子，听水作琴琴谱起。",
                "祗今人间何处无琴师，问渠端由渠未知。",
                "钱塘东风万人裹，沈家还见奇男儿。",
                "沈家家住鸳湖曲，夜理渔丝朝采菊。",
                "菊苦难餐鱼又寒，弹出歌声寄凄独。",
                "近来携琴东海行，清音应滑如流莺。",
                "湖园日暖百花叹，弹彻满树春风生。",
                "我不识琴识琴理，为君悲酸为君喜。",
                "相逢正值酒钱空，徉狂攘臂红尘市。",
                "琵琶阮咸休羡渠，相知岂须频曳裾。",
                "醉毛死久髯徐去，洗手空山修乐书。"
            ]
        },
        {
            "title": "苏李图",
            "content": [
                "塞北中郎雪满头，陇西壮士泪沾裘。",
                "人生百岁能多少，直至如今说未休。"
            ]
        },
        {
            "title": "题子昂照夜白",
            "content": [
                "风前新解锦鞍鞯，雪色模糊雾色寒。",
                "此物人间无处着，千金祗得画图看。"
            ]
        },
        {
            "title": "东阳方韶卿惠古意七篇久不得和五月二十六日",
            "content": [
                "人胆小於壶，揣想无限极。",
                "及其遂所愿，不过一消息。",
                "金华文物府，前哲余楷则。",
                "千年万年名，岂使夸者得。",
                "",
                ""
            ]
        },
        {
            "title": "顿寒怀单祥卿教论",
            "content": [
                "霜花一夜白，风叶满村黄。",
                "欲出岁华老，相思江水长。",
                "留枝庶鹊户，存蜜补蜂粮。",
                "想见山行处，开窗新酒香。"
            ]
        },
        {
            "title": "送柯以善自杭游鄂",
            "content": [
                "江汉天风日夜清，君游何处濯尘缨。",
                "云从鹦鹉洲前出，月在凤皇山上明。",
                "已羡以嬴吴士艳，行看词笔楚人惊。",
                "残荪剩芷将何用，归日分张与后生。"
            ]
        },
        {
            "title": "雪窦飞雪亭和孙使君",
            "content": [
                "匡庐亦有千寻瀑，无此陵虚翠玉台。",
                "身倚老松天上立，眼看飞鸟雪中来。",
                "山神禁肃难投唾，木落魂清得浣埃。",
                "见说下岩堪对望，道人临壑剪蒿莱。"
            ]
        },
        {
            "title": "孙大监挽诗",
            "content": [
                "禹穴收云气，沧江亦断流。",
                "真成扫地尽，同作上天游。",
                "铭诔看遗史，衣冠入隐丘。",
                "空余平世眼，曾望李膺舟。"
            ]
        },
        {
            "title": "伯收东冈麦",
            "content": [
                "伯收东冈麦，仲移西塍秧。",
                "四季各有役，餬口走皇皇。",
                "岂不惜冠履，兼尝业缣湘。",
                "邻尔衣食微，及兹筋力强。",
                "古来经术士，什九起耕桑。",
                "穷通自天命，谨勿事胥商。"
            ]
        },
        {
            "title": "霪雨溪涨抵郭可畏",
            "content": [
                "黑雨连三日，黄流迸一川。",
                "尽漫骑马路，祗有钓鱼船。",
                "城郭功如此，江湖兴岂然。",
                "儿曹却轻捷，来往似飞茑。"
            ]
        },
        {
            "title": "送叶伯几赴奉化录",
            "content": [
                "君不见东海狞龙子，学飞使逐风云起。",
                "又不见西域豪马驹，堕地一日能驰驱。",
                "叶家翁季亦如此，一经接武成师儒。",
                "毛锥如风腹如笥，快书疾读三千字。",
                "颇闻曾下仲举榻，不为频通祢衡刺，",
                "台书翩翩江上来，吾州自古多贤才。",
                "裹琴携砚速相就，为子归归山中来。"
            ]
        },
        {
            "title": "南岩留宿分韵落字",
            "content": [
                "游观值暄秋，饮狎得嘉客。",
                "嵌岩复在眼，徘徊忘还郭。",
                "款款坐向疲，喧喧笑多谑。",
                "短檐近见出，窦乳时闻落。",
                "防暗燎蒸薪，惊虚摇喜铎。",
                "僮憨榻露处，僧驯茗频瀹。",
                "竟隐谅未能，羡彼高楼雀。"
            ]
        },
        {
            "title": "吴姬曲五首",
            "content": [
                "吴姬歌，歌声宛宛歌情多。",
                "当尊一阕且呼酒，酒遍余声无奈何。",
                "春风颠狂亦如我，坐见花外遥湖波。"
            ]
        },
        {
            "title": "自宣州至湖州风景中十日始达",
            "content": [
                "江湖老未休，十日走三州。",
                "南雪马没耳，北风船打头。",
                "穷犹携笔砚，寒欲贳衣裘。",
                "渐喜家乡近，儿童浙语稠。"
            ]
        },
        {
            "title": "六月十三日寿陈子徽太博十首以无官一身轻有",
            "content": [
                "朝游剡山巅，暮戏剡山足。",
                "英英丹霞洞，不受尘土辱。",
                "飞仙得何许，诸子如立鹄。",
                "酌君沧浪泉，和君紫芝曲。",
                "",
                ""
            ]
        },
        {
            "title": "寄谢王侍御",
            "content": [
                "云气蓬苹阁，霜威獬豸冠。",
                "耽书真柱下，执法更台端。",
                "步骤三台近，声名七郡寒。",
                "谁知阶级礼，许为腐儒宽。"
            ]
        },
        {
            "title": "四明山中十绝·大小横山",
            "content": [
                "小横欲尽大横来，万壑千岩汹涌开。",
                "闻道洞天深几许，紫云深处有楼台。"
            ]
        },
        {
            "title": "游阳明一洞天呈王理得诸君",
            "content": [
                "禹穴苍茫不可探，人传灵笈锁烟岚。",
                "初晴鹤点青边峰，欲雨龙多黑处潭。",
                "北斗斋坛天寂寂，东风仙洞草毵毵。",
                "堪怜尹叟非关吏，犹向江南逐老聃。"
            ]
        },
        {
            "title": "王丞分惠碧桃树再赋奉谢",
            "content": [
                "水星之精天上游，春风岁岁苍龙头。",
                "偶然根叶著下土，散作人间百花树。",
                "莫疑君家此花无种生，定是天上苍龙精。",
                "白玉之趺青玉簇。开花既奇成又速。",
                "三年方骇大如林。五年已见高逾屋。",
                "我来吟作书林花，烟尘万卷重抽芽。",
                "君家原不孝义种，自来青州丞相家。",
                "为君出芝草，芝草那能千日好。",
                "为君结琥珀，琥珀恐为贪者获。",
                "不如此花混在春花丛，岁岁与君同春风。",
                "春风同赏复同吟，愿与主人同好心。",
                "更令此花分作千古本，处处种成君子林。"
            ]
        },
        {
            "title": "八月十六张园玩月得一字",
            "content": [
                "明河汤残云，青海收晚日。",
                "婆娑林端月，为我良久出。",
                "洗杯问劳苦，天女笑肸肸。",
                "月行虚空中，万古无损失。",
                "且可娱今宵，勿复思昨日。",
                "歌情天水遥，坐影入树密。",
                "嗔醒有微酒，徼诗或呼笔。",
                "仲容欢入林，怀祖娇在膝。",
                "初犹整裘褐，久乃忘冠栉。",
                "趋锵翻弈盘，笑嗷惊帐室。",
                "宁来共喧呶，不许私暇逸。",
                "蚩蚩复扰扰，醉熊不可一。",
                "情知此月下，此乐节无匹。",
                "月光本天性，清莹本其质。",
                "动定极淳涵，声沈转萧瑟。",
                "匆忙寄醉语，悟迟已难述。"
            ]
        },
        {
            "title": "久客且归留别郭于昭宪掾",
            "content": [
                "久客令不厌，初春乍许寒。",
                "飞蓬妨览镜，脱粟愧加餐。",
                "坐有夸年酩，门谁住马鞍。",
                "重来会相见，老性忍悲欢。"
            ]
        },
        {
            "title": "碧桃花歌为王丞作",
            "content": [
                "君不见孔家藏书屋，屋坏犹闻起丝竹。",
                "又不见郑家注书老，书带后来垂作草。",
                "如今王家万卷文字林，桃花一树春沈沈。",
                "花成一劳主人种，花落更同山客吟。",
                "从来春花重萼不缀实。此花可玩实可食。",
                "我拟天公出奇物，来寿主人并饷客。",
                "春前待花花下狂，春后待实林下尝。",
                "定知此桃不作寻常草木味，祗作旧时文字香。",
                "王夫子，多酿酒。",
                "春风亭馆何处无，天锡名花祗翁有。",
                "从翁乞醉三万日，仍令醉后花从笔间出。"
            ]
        },
        {
            "title": "九日在迩索居无聊取满城风雨近重阳为韵赋七",
            "content": [
                "秋风一以深，四野嘶严风。",
                "晨兴视庭树，今昨所不同。",
                "超腾谅无术，挽抑此世中。",
                "作诗欲何为，赠子以固穷。",
                "",
                ""
            ]
        },
        {
            "title": "鲒{鱼奇}唐乡贡丈置酒悟空寺见款",
            "content": [
                "南宫通籍唐先辈，白发天寒海上洲。",
                "五鼎已推华屋梦，一尊犹及少年游。",
                "桃源有吏今安避，铜雀何人死亦休。",
                "祗羡龙锺老禅伯，倚栏无语看沙鸥。"
            ]
        },
        {
            "title": "丁丑岁初归鄞城",
            "content": [
                "城郭三年别，风霜两鬓新。",
                "穷多违意事，拙伯背时人。",
                "雁迹沙场信，龙腥瀚海尘。",
                "独歌心未忆，笔砚且相亲。"
            ]
        },
        {
            "title": "雪后况湖歌",
            "content": [
                "君不见明州城日月湖，萦蓝缭白如画图。",
                "良时乐游古心亦有，何人破雪浮官厨。",
                "金猊暖奈红氍毹，紫貂醉拂青珊瑚。",
                "尘尾高悬前唾壶，使君霜髯双脸朱。",
                "同时僚客总豪秀，陆池阆苑罗仙儒。",
                "名谈锋凑初不恶，安得玉人歌缕珠。",
                "似闻州民喜公出，於日绕岸狂欢呼。",
                "淫弦浊管何足道，入耳得此成真娱。",
                "城尖数峰大模糊，山郭何路通樵苏。",
                "年年腊前得三白，乐岁仍然多饿夫。"
            ]
        },
        {
            "title": "陆君采都目入闽",
            "content": [
                "趋闽渐近解闽吟，公子来时夏欲深。",
                "卷地翠栅榕树驿，漫天红锦荔枝林。",
                "官庖隽永多珍脍，野语啁嘲有怪禽。",
                "风物自佳难逗遛，浙江归棹待相寻。"
            ]
        },
        {
            "title": "东湖第三溪",
            "content": [
                "日晏霜浓十二月，林疏石瘦第三溪。",
                "云沙有径萦寒烧，松屋无人鸣书鸡。",
                "几聚衣冠块作土，当年歌舞醉如泥。",
                "早知涉世真成梦，不弃山田春雨犁。"
            ]
        },
        {
            "title": "六月十三日寿陈子徽太博十首以无官一身轻有",
            "content": [
                "自古皆有隐，陶生隐於酒。",
                "炎氛四面集，一窟在北牖。",
                "世人羡桃源，桃源复何有。",
                "惟容醉乡徒，百世得相友。",
                "",
                ""
            ]
        },
        {
            "title": "鹿顶山朝晖轩为东玉师赋",
            "content": [
                "金鸡警神关，烛龙转严车。",
                "阴蒙欲销散，岩谷开嘘呀。",
                "忽然苍萝颠，涌出红莲华。",
                "天晖初照烁，六合无藏遮。",
                "而我灵台中，善根始萌芽。",
                "珍重慎消息，外物如尘沙。"
            ]
        },
        {
            "title": "褚叔豪赴山阴和靖祠长",
            "content": [
                "此老真迂阔，白头方出山。",
                "一灯河洛后，千础剡湖间。",
                "讲鼓惊云动，书船载月间。",
                "可无容席地，容我了跻攀。"
            ]
        },
        {
            "title": "张道士求桤林诗",
            "content": [
                "地移淮橘多成枳，人说江梅竟是柟。",
                "蜀木似桤成底用，盛时名字落江南。"
            ]
        },
        {
            "title": "南山下行",
            "content": [
                "南山高，北山高，",
                "行人山下闻叫号。旁山死者何姓氏，",
                "累累骸骨横林皋。鸟喧犬噪沙草白，",
                "酸风十里吹腥臊。中有一人称甲族，",
                "蔽膝尚著长孺袍。不知婴触为何罪，",
                "但惜贵残同所遭。妻求抱尸诸子哭，",
                "魂气灭没埋蓬蒿。人言杀身由货宝，",
                "山村岂得皆权豪。一言不酬兵在颈，",
                "性命转眼轻鸿毛。龙争虎斗尚未决，",
                "六合一阱何所逃。振衣坐石望太白，",
                "寒林夜籁声溞溞。"
            ]
        },
        {
            "title": "织锦回文",
            "content": [
                "君不见秦州城中双蔕花，春风吹散著流沙。",
                "流沙千萦复万转，织入采机歌为断。",
                "歌不断，可奈何，人生富贵忧患多。",
                "不如穷山馌田妇，白头不识迁移苦。"
            ]
        },
        {
            "title": "道衡书寄求诗",
            "content": [
                "烈士蹈东海，公仍归白云。",
                "龙藏谁顾蜕，鹤去不随群。",
                "道貌青难写，香风远自闻。",
                "人间尘垢子，羞读径山文。"
            ]
        },
        {
            "title": "亡友内翰赵公晦叔哀诗",
            "content": [
                "振鹭庭中饤坐身，行藏空奇软蒲轮。",
                "上来鬼泣荆山璞，猎罢人惊鲁外麟。",
                "死肯扣阍排贵幸，贫犹倾橐施乡亲。",
                "平生一一明经术，隽永依然世泽新。"
            ]
        },
        {
            "title": "宿福海寺",
            "content": [
                "斲岩苍龙角，汲流紫云根。",
                "道人不绝俗，自然无耳喧。",
                "屋脊挂修岭，一日过千辕。",
                "此中但高卧，松风有清言。",
                "听之亦无有，风定松在门。",
                "炊成欲一去，独鹤鸣朝暾。"
            ]
        },
        {
            "title": "交秋不雨",
            "content": [
                "淤水飞成雨，焦田灌作秋。",
                "江潮双趼底，伏蜡肩头。",
                "虾螺知何罪，蛟龙自不忧。",
                "吴儿有高廪，正荡采菱舟。"
            ]
        },
        {
            "title": "次和焦治中云洞纪游十四韵",
            "content": [
                "是身虚空中，如云本无有。",
                "游行又其寄，纵乐安得久。",
                "嵌岩大磈质，鑱削奇鬼手。",
                "栋宇起何年，名称出谁口。",
                "忆昔扳藤曼，凌空讶鸡狗。",
                "疏疏石生窾，剡剡室悬斗。",
                "乘峻开栈梯，缘晨挂窗牖。",
                "岂无题壁堂，多逢斫畲叟。",
                "贤侯韦平家，雅韵王谢友。",
                "骊珠百四十，模写已八九。",
                "坐我南楼庆，浇我北海酒。",
                "人生主客意，如此岂云偶。",
                "风花命浮沉，木雁天可否。",
                "悠然付一嘘，山灵倘回首。"
            ]
        },
        {
            "title": "赵君理约同途不至",
            "content": [
                "待子不来久，烟山看树青。",
                "为吟天外句，更立水边亭。",
                "雨暖催科斗，云深长茯苓。",
                "邻居亦有约，休待鬓星星。"
            ]
        },
        {
            "title": "食淡",
            "content": [
                "世乱谋生拙，村深食淡能。",
                "沙蔬羹白煮，山稻饭红蒸。",
                "暑豉方传友，寒糟共学僧。",
                "庖厨尚如此，未叹室生冰。"
            ]
        },
        {
            "title": "瑞上人求诗",
            "content": [
                "宝叶山中源悟师，布衲百结面如痴。",
                "十年相忆忽在眼，谈笑甚似仍耽诗。"
            ]
        },
        {
            "title": "过清凉寺王参预墓下",
            "content": [
                "江左风流廓庙人，荒境抛与梵宫邻。",
                "多年羊虎犹眠石，改壁貂蝉祗贮尘。",
                "万古云山同白骨，一庭花木目青春。",
                "永思陵下犹凄切，废屋酸风吹野薪。"
            ]
        },
        {
            "title": "题赵子昂画马",
            "content": [
                "赵子奇才似天马，顷刻飞龙生笔下。",
                "画成抚卷复长歌，坐客喧喧不停写。",
                "蹄势经鞭秋跌荡，鬃毛出跣风萧洒。",
                "似嫌文绣减天真，尽脱鞍鞯辔轻把。",
                "青袍洗足巧眉睫，驮坐奚官亦闲雅。",
                "我来一见惊欲拜，曾识鸾和赵庙社。",
                "千金朽骨古犹惜，况此难分毛色假。",
                "瑶池路断伯乐尽，日暮嘶鸣气暗哑。",
                "为君昂首一慰意，犹胜无逢老岩野。"
            ]
        },
        {
            "title": "寄赵子昂",
            "content": [
                "溪上轻云去若飞，花间密石静相依。",
                "迟行自爱款段马，杂坐谁嗔短后衣。",
                "江海於人元不薄，风流如此欲安归。",
                "集贤学士吾兄弟，近日音书亦较稀。"
            ]
        },
        {
            "title": "书叹七首",
            "content": [
                "舒子高品藻，王生怪衣冠。",
                "处世那得尔，譊譊真自残。",
                "刘子最多爱，逢人倾肺肝。",
                "劝我学其道，缩身可泥蟠。",
                "胡为亦不免，念此坐长叹。"
            ]
        },
        {
            "title": "五杂俎",
            "content": [
                "五杂俎，金花绫，",
                "往复来，官路程。",
                "不获已，始归耕。"
            ]
        },
        {
            "title": "自居剡源少遇乐岁辛巳之秋山田可拟上熟吾贫",
            "content": [
                "贫贱如故旧，少壮即相依，",
                "中心不敢厌，但觉少光辉。",
                "向来乘时士，亦有能奋飞。",
                "一朝权势歇，欲退无所归。",
                "不如行其素，辛苦耐寒饥。",
                "人生系天运，何用发深悲。",
                "",
                ""
            ]
        },
        {
            "title": "题东玉师府所藏潇湘图",
            "content": [
                "少年魂梦底曾间，多在江湖烟水间。",
                "今日精蓝方丈地，倚窗眠看洞庭山。"
            ]
        },
        {
            "title": "铜山寺口初见梅花书寄何则颜二首",
            "content": [
                "吴歌楚舞送年华，忆着终还不似家。",
                "今日春风吹梦醒，铜山寺口见梅花。"
            ]
        },
        {
            "title": "六月十三日寿陈子徽太博十首以无官一身轻有",
            "content": [
                "青青泽中蒲，九夏气凄寒。",
                "翾翾翠碧羽，照影苍溪间。",
                "巢由薄天下，俗士营一官。",
                "小大名有适，自全良独难。",
                "",
                ""
            ]
        },
        {
            "title": "周秀才惠猫",
            "content": [
                "狸儿轻捷豹儿斑，作势擒生也不难。",
                "渐觉形伸欲相贺，青奴黄奶夜平安。"
            ]
        },
        {
            "title": "张景忠学正之平江",
            "content": [
                "江南最好说苏州，傍得间官也自由。",
                "市舍酒香春四坐，湖田租熟雪千舟。",
                "歌成烂熳乌丝写，意到萦纡画鹢游。",
                "我亦少年心性在，经从准拟作遨头。"
            ]
        },
        {
            "title": "陪阮使君游玉几",
            "content": [
                "花满车茵酒满船，乱云堆裹访枯禅。",
                "林深何处无芳草，人静有时闻杜鹃。",
                "神屋画飞青谶左换石旁}潭，灵潭阴罩赤蛇蜓。",
                "居然悟得松风梦，回首庐山二十年。"
            ]
        },
        {
            "title": "再寄曹居士",
            "content": [
                "江海悠悠不为名，年深识尽世间情。",
                "於人有信惟潮候，去处无嗔是鹊声。",
                "新欲收书添累重，旧曾学剑向财轻。",
                "如何此日投闲迹，又结精庐傍古城。"
            ]
        },
        {
            "title": "故总干潘伯可从大挽词二首",
            "content": [
                "得死何须哭，偷生正可疑。",
                "仓皇归印日，慷慨却金时。",
                "规矩诸郎有，襟怀我辈知。",
                "平生郭有道，消得蔡公碑。"
            ]
        },
        {
            "title": "铜山寺口初见梅花书寄何则颜二首",
            "content": [
                "沙疏石瘦水涓涓，折得梅花费两年。",
                "更与何人说潇洒，香中行坐水中眠。"
            ]
        },
        {
            "title": "社日城南山作",
            "content": [
                "社日年年雨，江花处处春。",
                "渐成垂白老，不见踏青人。",
                "榆柳边声杂，龙蛇岁事新。",
                "端来近城郭，犹自厌风尘。"
            ]
        },
        {
            "title": "孙大监挽诗",
            "content": [
                "穆祖收英俊，斯人晚更成。",
                "白头真老监，褐服旧诸生。",
                "仕国余波远，儒乡巨栋倾。",
                "苍苍无处问，西望累吞声。"
            ]
        },
        {
            "title": "吴姬曲五首",
            "content": [
                "吴姬醉，浓花灿蕊春憔悴。",
                "当筵赌令讳空拳，忘却拈三并数四。"
            ]
        },
        {
            "title": "九日在迩索居无聊取满城风雨近重阳为韵赋七",
            "content": [
                "生世悔识字，祝身如野农。",
                "勤劳养尊老，膳味日可重。",
                "农篘熟新黍，耕休有过从。",
                "行吟答松籁，此乐逾歌钟。",
                "",
                ""
            ]
        },
        {
            "title": "书叹七首",
            "content": [
                "数友越州居，无书无三年。",
                "台州已无数，逢人每相贤。",
                "日夜已远友，远者隔蛮烟。",
                "风气不择州。俗情轻目前。",
                "管鲍死何处，寄酒洒其阡。"
            ]
        },
        {
            "title": "九日在迩索居无聊取满城风雨近重阳为韵赋七",
            "content": [
                "山鸡鲜羽毛，野鹘健爪吻。",
                "秋高草木空，屏处亦可隐。",
                "一为嗜欲牵，遂与笼槛近。",
                "作书报孔鹄，出入宜少谨。",
                "",
                ""
            ]
        },
        {
            "title": "贵溪董教论回里",
            "content": [
                "八月暄暄似小春，鄞江归客楚江宾。",
                "梦中鲈脍紫莼菜，画裹苎袍乌角巾。",
                "不枉夸张别风土，有时吟啸杂仙真。",
                "年高官满身轻健，聊复婆娑亦可人。"
            ]
        },
        {
            "title": "太学冬至日同斋朋友先以兄弟叙拜讫遍诣诸斋",
            "content": [
                "画阁东炉早，黄帘晓烛迟。",
                "名函僮仆满，齿拜弟兄疑。",
                "歌酒神仙舫，衣冠宰相碑。",
                "如今穷海上，逆旅话襟期。",
                "",
                ""
            ]
        },
        {
            "title": "雨是过泉教张子开",
            "content": [
                "衣冠颠倒君休怪，筋力过从我不余。",
                "却笑秋风洛阳掾，得归犹望食鲈鱼。"
            ]
        },
        {
            "title": "陈晦父赴十三韵",
            "content": [
                "古人取远士，得一以为豪。",
                "江左贡千百，选抡今始劳。",
                "占对混童厮，趋跄偕吏曹。",
                "以兹寓绳准，弃髓索皮毛。",
                "遂乃考卷业，成文喧诵号。",
                "其次严保举，虚牍相笼叨。",
                "富儒坐可得，贫儒走滔滔。",
                "有司见其然，厌贱如蓬蒿。",
                "谁知真儒者，理黜宁不遭。",
                "陈生青紫门，佐书越江皋。",
                "秩满在选中，家寒无所操。",
                "虞翻显凭易，买臣进缘骚。",
                "吴士例则然，且毋衔名高。"
            ]
        },
        {
            "title": "九月西城无涧同陈道士衡上人",
            "content": [
                "巾衣三客不须同，泉石相看我亦翁。",
                "最惜一轩秋烂熳，芙蓉池上木犀风。"
            ]
        },
        {
            "title": "游西峰",
            "content": [
                "山回水抱西峰寺，二十年前日日来。",
                "一出居然负丘壑，深藏还此远风埃。",
                "农樵识面逢多问，鱼鸟知心见不猜。",
                "家世剡人须住剡，相寻未识百千回。"
            ]
        },
        {
            "title": "义蜂行",
            "content": [
                "山翁爱蜂如爱花，山蜂营密如营家。",
                "蜂营密成蜂自食，翁亦藉密裨生涯。",
                "每当山蜂采花出，翁为守关司徼遮。",
                "朝朝暮暮与蜂狎，颇识蜂群分等差。",
                "一蜂最大正中处，千百以次分来衙。",
                "丛屯杂聚本无算，势若有制不敢哗。",
                "东园春晴草木媚，漫天蔽野飞横斜。",
                "须臾骈翼致隽永，戢戢不翅输牛车。",
                "似闻蜜成有所献，俦类不得先摩牙。",
                "重防覆卫自严密，虽有毒螫何由。",
                "一朝大蜂出不戒，舂容靓饰修且姱。",
                "蜻蜓忽来伺共怠，搏击少坠遭虾蟆。",
                "群蜂仓皇迷所适，谒走欲死声呀呀。",
                "求之不得久乃定，复结一聚犹如麻。",
                "我来访翁亲自睹，捕髀不觉长咨嗟。",
                "翁言蜂种幸蕃盛，众以义聚犹堪嘉。",
                "乌衣槐安傅自古，蛮触分据两角蜗。",
                "虽云彷佛存国族，徒以纪异其辞夸。",
                "博劳舅妇恨翼短，鳖灵异姓争荒遐。",
                "岂如兹蜂互推举，一体同气无疵瑕。",
                "我邻翁言私诮责，扶伤早愧隋侯蛇。",
                "况伊二毒俱下类，琐细不足劳鞭挝。",
                "前尤往悔俱勿论，事会倚仗来尚赊。",
                "新房才成蜂未壮，旧房委弃坠泥沙。"
            ]
        },
        {
            "title": "丁亥岁除前二日书事",
            "content": [
                "索索寒搜客，沉沉雨洗年。",
                "残林生猎迹，归鸟避窑烟。",
                "节物杯浆外，溪山鬓影前。",
                "行藏都未定，笔砚底能捐。"
            ]
        },
        {
            "title": "东门行二首",
            "content": [
                "松枝可餐不可久，蕨萁可舂难入手。",
                "书生身业值无年，翰墨千囷不充口。",
                "烟州何客钓寒鱼，江郭谁门倚残柳。",
                "琴台歌管无处寻，惆账东风几回首。"
            ]
        },
        {
            "title": "袁提干挽诗二首",
            "content": [
                "短世谁无死，深山独有归。",
                "送车晴起雾。埋碣夜生辉。",
                "晦朔鸡鸣在，江山鹤梦非。",
                "刚言仁者寿，近事例多违。"
            ]
        },
        {
            "title": "次韵答朱侯招游海山",
            "content": [
                "江南春草黄，江北秋雁飞。",
                "穷居念还往，故物悉已非。",
                "我有青云交，山林可同归。",
                "十年学抚琴，对客辄累欷。",
                "岂不愿和悦，调苦心得为。",
                "青天无古今，白日相因依。",
                "向来炎炎人，所得一何微。",
                "成者化埃尘，不成翻祸机。",
                "玉美受雕镌，马良遭绊鞿。",
                "所以旷达士，但贵知我希。",
                "请休接舆歌，且急梁鸿噫。",
                "名微少士责，身间免官讥。",
                "宁无一日力，相寻尽崎岖。",
                "霜鱼碧玉脍，水菊黄金辉。",
                "君歌我按筑，我舞君搅衣。",
                "此日为君欢，醉游敞船扉。"
            ]
        },
        {
            "title": "东阳方韶卿惠古意七篇久不得和五月二十六日",
            "content": [
                "永康经济学，近古将无同。",
                "甥孙世其业，汗马收全功。",
                "我欲揽遗迹，嗓眸冰镜空。",
                "君亦跨典鹄，吹箫白云中。",
                "",
                ""
            ]
        },
        {
            "title": "此地",
            "content": [
                "又说风尘起，人来似水流。",
                "饥穷余此地，啸聚是何州。",
                "野白荒荒阔，云横莽莽浮。",
                "相逢问田父，未可卖耕牛。"
            ]
        },
        {
            "title": "题赵子昂叠岫图",
            "content": [
                "百折云颠路尽通，无名怪木淡书空。",
                "相逢无问秋江客，不是巴中是剡中。"
            ]
        },
        {
            "title": "梨洲寺",
            "content": [
                "一区鸡犬白云巅，乱后来看意惘然。",
                "劫火尚余唐殿宇，土风甯是晋山川。",
                "沿溪客散三州路，并守僧耕百亩田。",
                "欲访纵由题作句，矮碑祗在近时镌。"
            ]
        },
        {
            "title": "陈秀才问诗於余次韵赠之",
            "content": [
                "秋半说诗秋又阑，觅从忘处更哦看。",
                "不妨味熟心自悟，祗恐业成身转寒。",
                "窃木野风天倡和，崩溪怪石鬼镌刊。",
                "扳君更上最高顶，莫羡千鑫游子鞍。"
            ]
        },
        {
            "title": "傍家东北有山曰绍地余幸得之规以素庄也",
            "content": [
                "绍地吾所欣，他时以藏我。",
                "冈原见逾美，松柏栽已夥。",
                "双流交在右，一几平连左。",
                "忆昔初经营，登高忘蹩跛。",
                "年衰已渐怯，步暂石频坐。",
                "居然契券叶，偶尔龟策可，",
                "心手之勤劳，躯骸庶安妥。",
                "况复近芳茨，时能荐蔬果，",
                "虽无刘伶钟，略慕王孙躶。"
            ]
        },
        {
            "title": "次韵答邻友况六首",
            "content": [
                "炊成日影三竿直，睡起溪流十尺高。",
                "懵懂不知何岁月，山风吹白镜中毛。"
            ]
        },
        {
            "title": "次韵答邻友况六首",
            "content": [
                "十百琅玕接屋山，麦花淡白菜花斑。",
                "村园富贵谁消得，更看溪南墨牡丹。"
            ]
        },
        {
            "title": "徐都目之官奉化",
            "content": [
                "小垒飞书定不难，十年清苦旧儒冠。",
                "黄帘日转山衙静，彩笔春消海驿寒。",
                "坂马易劳须缓骋，潮鱼虽美莫多餐。",
                "人来肯寄平安不，茅屋三间伴剡滩。"
            ]
        },
        {
            "title": "寄天台舒阆风先生",
            "content": [
                "岭云尽处是台州，有个诗翁住下头。",
                "不寄一书春又晚，相思百里水空流。",
                "新踪冻合莺雏谷，旧梦花迷燕子楼。",
                "闻说道旁烽燧急，定应重作峡中游。"
            ]
        },
        {
            "title": "飞花行赠马衢州",
            "content": [
                "山上风花山下飞，花飞欲尽山翁归。",
                "归来亦自忘行迹，但觉满地红依依。",
                "余花更惜随春去，溪上游人山下路。",
                "恋家渔父断来踪，难老刘郎记前度。",
                "花开花落春风前，我昔与翁同少年。",
                "祗今鹤去但华表，何处鸟啼悲杜鹃。",
                "游人自游春自暮，从翁问花花不语。",
                "且当向花日日醉，醉倒花前学花舞。"
            ]
        },
        {
            "title": "黎州山下有坡曰响地平黎州自孙兴公经始至今",
            "content": [
                "苍茫一片莓苔地，随意触来还有声。",
                "定是战坑余箭戟，不然琴屋贮瓶罂。",
                "名真过客多能记，迹古居人不敢耕。",
                "孙叟有灵应索笑，赋成留比试鏦铮。",
                "",
                ""
            ]
        },
        {
            "title": "四明山中十绝·木兰",
            "content": [
                "七里黄泥红树冈，西风果熟一村香。",
                "居人只道山深好，三百年来是战场。"
            ]
        },
        {
            "title": "东阳方韶卿惠古意七篇久不得和五月二十六日",
            "content": [
                "长岁狎纷諠，新庐稍疏静。",
                "虚名亦相累，簪佩来整整。",
                "青天戍楼柳，白日仙林杏。",
                "散书一长谣，消此清夏永。",
                "",
                ""
            ]
        },
        {
            "title": "过应浩然先生墓",
            "content": [
                "人间万卷庞眉老，眼见堂堂入草莱。",
                "行客须当下马过，故交谁复裹鸡来。",
                "山花不语如听讲，溪水无情自荐哀。",
                "犹胜黄金买碑碣，百年名字已烟埃。"
            ]
        },
        {
            "title": "题陈秀才溪山佳趣",
            "content": [
                "城郭寻寻尽，溪山宛宛来。",
                "同谁迁蜡屐，为子破苍苔。",
                "书欲斓斑设，花须烂熳开。",
                "赵郎题墨妙，烟雾眼中开。"
            ]
        },
        {
            "title": "次韵苏教授立春书事",
            "content": [
                "病老空山客，寒纡积雪春。",
                "麦苗青有主，桃板粉成神。",
                "短策陶元亮，轻舟贺季真。",
                "征徭辛不及，游眺杂闲民。"
            ]
        },
        {
            "title": "读阆风题林隐诗追和赠汪秀才",
            "content": [
                "山林一迹地，尘土二毛年。",
                "避世书为屋。谋生药当田。",
                "卉衣从俗制，疏从学僧煎。",
                "渺渺沧溟去，今谁鲁仲连。"
            ]
        },
        {
            "title": "己卯岁初葺剡居",
            "content": [
                "休言声迹转沉沦，百折江湖乱后身。",
                "穷未卖书留教子，饥宁食粥省求人。",
                "坐来齿避樵苏长，往处踪迷木石邻。",
                "翻笑古来逃世者，标名先制隐衣巾。"
            ]
        },
        {
            "title": "六月十三日寿陈子徽太博十首以无官一身轻有",
            "content": [
                "当暑若炎暍，日数秋风生，",
                "穷忧在衣褐，霜露亦可惊。",
                "徘徊念年少，岁月去已轻。",
                "岁月可奈何，学道恐无成。",
                "",
                ""
            ]
        },
        {
            "title": "三次韵寄戴祖禹",
            "content": [
                "同分剡溪派，自喜小王书。",
                "野服调骁马，浓香薰蠹鱼。",
                "岁时趋阙里，早晚上公车。",
                "与我真兄弟，风流但不如。"
            ]
        },
        {
            "title": "客言刘樗翁事",
            "content": [
                "俗薄名难盛，人穷迹易危。",
                "从来天下士，不计里中儿。",
                "隐玉看虹气，坚松任蠹枝。",
                "相知不相识，况又不相知。"
            ]
        },
        {
            "title": "相逢行赠文伯纯同年",
            "content": [
                "昔日相逢面如雪，今日相逢面如铁。",
                "人生年少得几时，动作风尘十年别。",
                "十年别久未为恶，频见亦无年少乐。",
                "寒栖夜雨金琐梦，故园春风白袍客。",
                "雕鞍骏马纷纷来，西城乱花春渐开。",
                "与君追逐觉老丑，一笑且醉高阳杯。",
                "相逢得醉今日好，醉眼相思还易老。",
                "只图留君日日醉，醉裹忘却江南道。"
            ]
        },
        {
            "title": "送陈养晦谒阆风舍先生四首",
            "content": [
                "无诗莫人阆风里，到却阆风那有诗。",
                "拾取松风作新曲，归来时向梦中吹。"
            ]
        },
        {
            "title": "剡笺送任叔实",
            "content": [
                "剡溪春水碧鳞鳞，剡水野藤如乱云。",
                "剡人伐藤就溪洗，匠出素笺黄土纹。",
                "大特敷腴便竿牍，小笺轻盈日千束。",
                "我昔少年贪著纂，累笥连箱输不足。",
                "年来弃置百事休，引腕就书如畏囚。",
                "有时得笺不自爱，杜曲蛮歌相献酬。",
                "世人贵贱随人好，西家弃物东家宝。",
                "退笔成山何足道，为我攻修太玄草。"
            ]
        },
        {
            "title": "壬午六月八日书怀",
            "content": [
                "怀人故国鳞鸿绝，避地春园草树长。",
                "四壁空存医俗具，千金难售卖獃方。",
                "共儿坐诵修吴语，有客行歌衔楚装。",
                "昨夜见花摇作梦，南风吹海白茫茫。"
            ]
        },
        {
            "title": "东阳方韶卿惠古意七篇久不得和五月二十六日",
            "content": [
                "作诗如挽船，学力乃篙橹。",
                "向来牛耳盟，诸老肯多许。",
                "玄晖云树荒，仲宣江海阻。",
                "之子归来归，相思慰风雨。",
                "",
                ""
            ]
        },
        {
            "title": "五云山图",
            "content": [
                "林庐深插紫孱颜，一点渔舟带暝还。",
                "但得身间无俯仰，人间处处五云山。"
            ]
        },
        {
            "title": "邀陈氏子饭归似铜山珣老",
            "content": [
                "饭子山下麦，羹以山上笋。",
                "笋坚烦齿牙，麦粝哽喉吻。",
                "相邀岂云厚，竟不良不忍。",
                "林园隐趣出，鱼稻秋事近。"
            ]
        },
        {
            "title": "九日在迩索居无聊取满城风雨近重阳为韵赋七",
            "content": [
                "穷人忧夜长，壮士惜日短。",
                "重九俗所欣，我意乃迩懒。",
                "岂无解忧酒，累酌不能满。",
                "东园富诗材，红实垂纂纂。",
                "",
                ""
            ]
        },
        {
            "title": "客京口",
            "content": [
                "酒酽花稼鼓聒天，百年成此好山川。",
                "黄烟暮接淮南火，白米秋攒浙右船。",
                "碑古犹多埋鹤寺，田高耕遍卧牛阡。",
                "陈踪兴废何由问，只忆风流老米颠。"
            ]
        },
        {
            "title": "积雨小斋喜袁太初舒叔恭两生至",
            "content": [
                "春山日日寒风雨，一日天晴花欲舞。",
                "林暄洞屋散窑烟，水活溪岩落冰乳。",
                "嗟余郁郁无所适，方对青山一开户。",
                "苍袍紫帢两少年，健足齐扳气如虎。",
                "名区入眼疑未快，忽肯扪萝到兹土。",
                "霜蔬处处稀尚摘，腊酒家家寒未煮。",
                "相看气味太村野，自喜谈谐少城府。",
                "舒郎十八白眉长，四海龙门有明父。",
                "袁郎皎洁巧步趋，出语珠圆吾所许。",
                "人言风骨须晚秀，早慧哓哓天谩与。",
                "吾评此论殊未公，峻诋曾经孔文举。",
                "歌成高轩已年倍，赋解鸣蝉容客睹。",
                "吾山虽窜有灵迹，雪瀑丹崖相媚妩。",
                "留君待作大雷吟，莫学痴儿生吴语。"
            ]
        },
        {
            "title": "次韵答二袁",
            "content": [
                "相逢何草草，不念别是长。",
                "别我我在山，别君海茫茫。",
                "慰别有难易，我老不易忘。",
                "今此春云篇，来别已悲伤。",
                "春云虽多熊，与世无炎凉。",
                "朝出山路白，暮归海天黄。",
                "人生不免别，与君非异乡。",
                "我诗不如云，春云解飞翔。"
            ]
        },
        {
            "title": "咏蚕",
            "content": [
                "物亦有仁者，蚕功不可量。",
                "将身甘鼎镬，与世作衣裳。",
                "过栈苍云湿，登山白雪香。",
                "未知龙种似，犹与马群妨。"
            ]
        },
        {
            "title": "兵后见三江口木芙蓉盛开",
            "content": [
                "江上秋花无数生，红红白白照江明。",
                "当年茂苑看曾厌，今日荒村望急惊。",
                "泣雨羁臣愁去阙。歌风艳女惜倾城。",
                "萧条欲别那拼得，移向东篱配菊英。"
            ]
        },
        {
            "title": "四明山中十绝·北溪",
            "content": [
                "乱云穿尽得平芜，一段冰寒碧玉壶。",
                "犹是春风未相弃，山前吹长万龙须。"
            ]
        },
        {
            "title": "八月十五夜雨中微有月色",
            "content": [
                "雨色今夜别，映门白鲜鲜。",
                "隃知万古月，自在最高天。",
                "天高无阴晴，月亦无亏圆。",
                "中间隔云雾，顷刻变熊千。",
                "惟当自作乐，上界岂和邻。",
                "接竹风撼郭，倒尊水号川。",
                "狂歌眺渺莽，恐有浮槎仙。"
            ]
        },
        {
            "title": "蔡岙食藕",
            "content": [
                "地逢平处亦萦回，不是逃兵底肯来。",
                "坡上一祠犹姓蔡，山前当路尽通台。",
                "高岩童去收桐子，邻县人过问藕栽。",
                "忽见深衣老儒者，清时不信少遗材。"
            ]
        },
        {
            "title": "陈公哲梅花百咏",
            "content": [
                "雪后西湖空碧波，酒徒消散也无多。",
                "白头醒眼春风裹，奈此梅花百咏何。"
            ]
        },
        {
            "title": "喜王丞病较",
            "content": [
                "途穷已难忍，那许病经时。",
                "学到自无鬼，命强客有医。",
                "饭为扶寿本，书是解烦资。",
                "便作天台约，山行未觉衰。"
            ]
        },
        {
            "title": "玄庙二道士俱以酒死",
            "content": [
                "张髯好客月千壶，余吃清贫逐斗沽。",
                "二字若逢仙宴会，化成一对酒葫芦。"
            ]
        },
        {
            "title": "久客鹿顶承张景山寄诗次韵奉答",
            "content": [
                "但得无拘束，身轻处处仙。",
                "清谈煨芋夜，陈梦种花年。",
                "水窦羊肠折，山篱麂眼编。",
                "诗来正清绝，松下忽闻鹃。"
            ]
        },
        {
            "title": "乡君子肯堂董君分教贵溪作诗奉寄",
            "content": [
                "舟车亦日千余里，笔砚清风二百年。",
                "开口人知宗洛派，举头身欲近闽天。",
                "絺袍凉拥松皮几，桂酒春浮药玉船。",
                "犹有英髦卧空谷，间将名字访华颠。"
            ]
        },
        {
            "title": "次韵和蔚师鉴师春怀",
            "content": [
                "愁是云阴喜是晴，春游保处不关情。",
                "黄鸡亭馆琴三弄，青果杯盘酒数行。",
                "满砌雨新平笋密，隔墙风送落花轻。",
                "鉴湖湖上樵山老，破帽枯藜过一生。"
            ]
        },
        {
            "title": "六月十三日寿陈子徽太博十首以无官一身轻有",
            "content": [
                "穷居无公忧，私此长夏日。",
                "蚊蝇如俗子，正尔相妒嫉。",
                "麾驱非吾任，遁避亦无术。",
                "惟当俟其定，静坐万虑一。",
                "",
                ""
            ]
        },
        {
            "title": "游登袋寺寺茶笋甚佳独无杜鹃",
            "content": [
                "路绝犹人迹，山空惟水声。",
                "如何芳树裹，不著杜鹃鸣。",
                "笋市层层出，苗苗寸寸耕。",
                "缁流太清朴，亭榭不标名。"
            ]
        },
        {
            "title": "醉歌赠袁茂才",
            "content": [
                "君休呫嗫语，我欲颠狂歌。",
                "君语虽工不可多，我歌颠狂如我何。",
                "君不见苏季子，腰横六印车如水，",
                "奇祸一朝生口齿。又不见朱买臣，",
                "朱绶煌煌不庇身，不如会稽喑哑人。",
                "南山山头北山下，亦有骑牛唱歌者。",
                "行人不诃官有问，歌罢牛归卧牛舍。",
                "我歌属君君为歌，桃花醉面春风和。",
                "君歌不成春亦老，虚客江城车马道。",
                "明日酒醒应难绝倒，剡源溪上看芳草。"
            ]
        },
        {
            "title": "已亥岁归过泉口紫芝山伤谨讲师",
            "content": [
                "行路梦犹在，入门人已非。",
                "山青古佛顶，云墨祖师衣。",
                "赌弈曾同拙，看真似欠肥。",
                "百年谁免此，只合早忘机。"
            ]
        },
        {
            "title": "晦亭",
            "content": [
                "东海穷诗客，西风古驿亭。",
                "发从残岁白，山入故乡青。",
                "世事徒三窟，儿童且一经。",
                "丁宁速赊酒，煮粟试沙瓶。"
            ]
        },
        {
            "title": "秋尽",
            "content": [
                "秋尽空山无处寻，西风吹入鬓华深。",
                "十年世事同纨扇，一夜交情到楮衾。",
                "骨警如医知冷热，诗多当历记晴阴。",
                "无聊最苦梧桐树，搅动江湖万里心。"
            ]
        },
        {
            "title": "丙午二月十五日以府檄出宿了岩",
            "content": [
                "衰年慕栖息，役役殊未休。",
                "天明发东郭，日晏泊西州。",
                "岂其千金躯，为此一餐谋。",
                "宿麦青已郁，稚桑黄亦稠。",
                "欣然一会意，所愧非吾丘。",
                "悔日谅不远，誓言良未酬。",
                "挥手谢还往，伊嚘自伊嚘。"
            ]
        },
        {
            "title": "寄赵子昂济南",
            "content": [
                "济南官府最风流，闻是山东第一州。",
                "户版自多无讼狱，儒冠相应有宾游。",
                "秋风鱼酒黄梁市，夜月笙歌画舫舟。",
                "行乐使群诗笔俊，一篇肯寄剡溪头。"
            ]
        },
        {
            "title": "拜袁越公墓因游定水寺有怀源老",
            "content": [
                "乃翁已作飞仙去，犹得潭潭好墓田。",
                "老树背风深拓地，野云依海细分天。",
                "青峰晓接鸣钟寺，玉井秋澄试茗泉。",
                "我与源公旧相识，遗言潇洒有人传。"
            ]
        },
        {
            "title": "观村中祷雨三首",
            "content": [
                "西村送龙归，东村请龙出，",
                "西村雨绵绵，东村犹出日。",
                "人称西人良，或是穷可恤，",
                "谁知所雨粟，尽入东村定。",
                "儒生无爱憎，但喜蔬蓏实。",
                "通年一饱厨，犹在兔园帙。"
            ]
        },
        {
            "title": "蝗来",
            "content": [
                "不晓苍苍者，生渠意若何。",
                "移踪青穗尽，眩眼黑花多。",
                "害惨阴机蜮，殃逾虫毒蛾。",
                "秋霖幸痛快，一卷向沧波。"
            ]
        },
        {
            "title": "山中",
            "content": [
                "野水晴犹涨，春雷晚始鸣。",
                "地闲无堠逻，山远有蚕耕。",
                "身世通寒暑，交游半死生。",
                "方知一杯酒，真胜百年名。"
            ]
        },
        {
            "title": "东门行二首",
            "content": [
                "春风颠狂卷地起，吹动江城寒劫灰。",
                "江城千家丹碧窟。过眼不复余楼台。",
                "九辀烛龙竟为尔，六尺海鸱安在哉。",
                "平原无人金谷散，惆怅东门归去来。"
            ]
        },
        {
            "title": "剡氏饥",
            "content": [
                "剡氏饥，山前山后寻蕨萁。",
                "斸萁得粉不满掬，皮肤皴裂十指身秃。",
                "皮皴指秃不敢辞，阿翁三日不供縻。",
                "不如抛家去作挽船士，却得家人请官米。"
            ]
        },
        {
            "title": "因营张村蛮窝并书所见",
            "content": [
                "老子来无一把茅，居然得此好洼坳。",
                "开塘谨避蛟龙窟，伐树须存乌鹊巢。"
            ]
        },
        {
            "title": "寄袁季厚",
            "content": [
                "莫笑衰颜老剡翁，凶年过彻剩顽穷。",
                "坐窗渐爱日南至，行路不愁天北风。",
                "清话客多无酒款，白头交在有书通。",
                "闻知别野林泉美，一策一簦吾欲东。"
            ]
        },
        {
            "title": "范文正黄素小楷昌黎伯夷颂盖宋皇佑三年十一",
            "content": [
                "有耳不听下巴人，有手不写剧秦美新。",
                "天生灵物寄我体，可惜秽弃同埃尘。",
                "清风百世希文老，一字流传今是宝。",
                "谁知堂堂伯夷颂，曾借春晖发枯槁。",
                "韩子也复英雄姿，冰寒半峻余文辞。",
                "吹嘘自起北海隐，脍炙聊慰西山饥。",
                "天荒地老精灵在，处处江湖红散彩。",
                "青离孔氏忽自归，今遇龚侯如有待。",
                "世情爱古兼爱奇，书奴满眼非吾师。",
                "请君焚香盥手拜此帖，归洗人间儿女痴。",
                "",
                ""
            ]
        },
        {
            "title": "鲜于伯机家钓台石",
            "content": [
                "人间岩石乱纷纷，严子台名最喜闻。",
                "何术缩渠千里脉，有人分得两峰云。",
                "天边路远星还动，江上潮回日又曛。",
                "解道泥途等轩冕，东西更有范希文。"
            ]
        },
        {
            "title": "金陵赠友",
            "content": [
                "虎变龙阡此一时，春风得似旧城池。",
                "宫间军卖偷来果，寺废僧寻断去碑。",
                "水水鱼肥供白鮓，家家蚕熟衣红丝。",
                "太平尚属穷诗客，酒贱如泥醉不如。"
            ]
        },
        {
            "title": "和陶乞食",
            "content": [
                "今朝胡不乐，取书一哦之。",
                "饥穷古不免，陶生良有辞。",
                "骨肉同天伦，僮仆缘食来。",
                "如何长年中，万事付酒杯。",
                "脱身得一饱，激烈陈歌诗。",
                "不如鲁侯仁，借贷英雄材，",
                "嗟余亦有作，欲向谁同贻。"
            ]
        },
        {
            "title": "六月十三日寿陈子徽太博十首以无官一身轻有",
            "content": [
                "幽虫聒午枕，掩抑声千万。",
                "风前以虚呜，蟋蟀最多怨。",
                "我静乃得闻，一一来自献。",
                "憧憧道傍子，与尔故相远。",
                "",
                ""
            ]
        },
        {
            "title": "舟望紫岩",
            "content": [
                "近山如画墙，远山如帚长。",
                "我从云中来，回头白茫茫。",
                "惜去乃尔觉，常时自相忘。",
                "相忘岂不佳，遣此春怀伤。",
                "飘洒从何来，衣巾径微凉。",
                "初疑雨气集，冉冉游尘黄。",
                "无归亦自可，信美非吾乡。",
                "登舟望东云，犹向帆端翔。"
            ]
        },
        {
            "title": "桕坑",
            "content": [
                "西去疑无路，谁知是剡津。",
                "行多收桕客，住有掘苓人。",
                "寺隐山前古，村经水后贫。",
                "时时百里外，来此祭田神。"
            ]
        },
        {
            "title": "题孟浩然霜晓吟行图",
            "content": [
                "霜风飒飒搅吟鞍，童怖驴愁作许难。",
                "便使玉堂遭遇去，朝参更是五更寒。"
            ]
        },
        {
            "title": "赋董氏双岐竹",
            "content": [
                "山庄一对青青玉，潇洒天然同干生。",
                "说与人间好兄弟，时来林下听风声。"
            ]
        },
        {
            "title": "次韵答胡山甫兼简汪日宾",
            "content": [
                "乱后交朋星散居，如君那得易亲疏。",
                "耐多但有客满座，忙绝不令儿废书。",
                "万里山河蓬鬓底，一春风雨杏花初。",
                "间身共逊耽诗老，野服枯藤得自如。"
            ]
        },
        {
            "title": "次韵答盐官傅秀才",
            "content": [
                "欲有队於阱，千金身陡沉，",
                "争名急饥渴，对面九关深。",
                "谁知海城畔，山水发清音，",
                "蟾蜍泄喜愠，遽除阅晴阴。",
                "意到得所指，不作寒鸢吟。",
                "斯人定不恶，我辈许同襟。",
                "去去复去去，白鸥未遐心。"
            ]
        },
        {
            "title": "送僧无等游华亭",
            "content": [
                "华亭是我曾游处，记忆端然不作疏。",
                "地带三吴犹壮丽，人经二陆自诗书。",
                "轻身羡尔能随鹤，薄味从来不为鱼。",
                "未卜西游时远近，道成相问定何知。"
            ]
        },
        {
            "title": "四明山中十绝·仙山",
            "content": [
                "仙在人间不易寻，当时已道是山深。",
                "可怜华表标题处，夜夜猿啼枫树林。"
            ]
        },
        {
            "title": "清华堂",
            "content": [
                "人生随分有清华，万竹冈头第一家。",
                "甃堑水温初荇叶，粉墙风细欲梨花。",
                "衣冠苍皓迎如画，湘素朱黄积满车。",
                "从此儒林添脍炙，老夫先借小诗夸。"
            ]
        },
        {
            "title": "次韵答应德茂雪后远寄",
            "content": [
                "山中不来久，何处度残年。",
                "人闷如中酒，村荒似禁烟。",
                "将茶冰箸煮，移枕雪蓬眠。",
                "更肯狂歌否，春风双玉船。"
            ]
        },
        {
            "title": "子昂秋林行客图",
            "content": [
                "石棱棱而白出，树悄悄以红披。",
                "嗟缟衣之嘉客，方策蹇以何之。"
            ]
        },
        {
            "title": "感事",
            "content": [
                "死生契阔强兄弟，南北分张友朋。",
                "战国几人成汉鬼，劫灰今日信胡僧。",
                "翰林身后诗千首，工部丘前米五升。",
                "山路阴寒鱼雁绝，旧游何处寄椷藤。"
            ]
        },
        {
            "title": "自居剡源少遇乐岁辛巳之秋山田可拟上熟吾贫",
            "content": [
                "中年涉事熟，欲学唾面娄。",
                "逡巡避少年，起秽不敢酬。",
                "旁人吁已甚，自喜计虑周。",
                "微劳消厚疚，浅辱胜深忧。",
                "从知为下安，处上反无俦。",
                "人生各有志，勇懦从所求。",
                "",
                ""
            ]
        },
        {
            "title": "骑马行答赠吴中张子潜乡贡",
            "content": [
                "君不见天上续弦胶，又不见海外切玉刀。",
                "傍人错愕心自快，痕迹过眼无秋毫。",
                "吴江先生淮海客，长篇大章歌落托。",
                "白袍只作东土音，黑头曾射南宫策。",
                "霜清水落芙蓉开，酒酣独吴王令台。",
                "缄书右望寄飞鸟，乘风忽拟穿蓬莱。",
                "人生相逢不在早，贾生太少颜生老。",
                "兴老亦欲向西游，约君骑马阊门道。"
            ]
        },
        {
            "title": "四十",
            "content": [
                "四十不解事，真成无用人。",
                "交游青草尽，途路白云新。",
                "渐觉名妨静，难将学济贫。",
                "堂堂楚龚传，犹有隐流嗔。"
            ]
        },
        {
            "title": "自居剡源少遇乐岁辛巳之秋山田可拟上熟吾贫",
            "content": [
                "我居在穷巷，来往无华轩。",
                "辛勤衣食物，出此二亩园。",
                "薤菘郁朝露，桑拓浮春烟。",
                "以兹乱心曲，智计无他妍。",
                "择胜不在奢，兴至发清言。",
                "相逢樵牧徒，混沌谁愚贤。",
                "",
                ""
            ]
        },
        {
            "title": "东离湖州泊南浔",
            "content": [
                "张帆出东郭，沽酒问南浔。",
                "画屋芦花净，红桥柳树深。",
                "鱼艘寒满港，橘市书成林。",
                "吾道真迂阔，浮家尚越吟。"
            ]
        },
        {
            "title": "题岘山图",
            "content": [
                "山头种石悬苍云，山下急流风卷纹。",
                "何年荒碑当岭立，龟趺圭首犹鳞皴。",
                "神龙驱毫鬼输墨，羊公精神荆楚色。",
                "想当意匠经营初，已尽东南烟雾迹。",
                "从来登览非真游，襄人正乐吴人愁。",
                "尊前邹湛亦不恶，江山千古同悠悠。",
                "君不见征南后来人姓杜，自喜作碑心更苦。",
                "祗留陈迹笑痴迷，行客何曾泪如雨。"
            ]
        },
        {
            "title": "感物二首",
            "content": [
                "騄骥今失群，亦自矜趫腾。",
                "挽仰岁时久，帖然困蚊蝇。",
                "豪鲸逸其穴，天水成沧溟。",
                "岂无鱼鳖交，望望为所憎，",
                "物理有翕张，达人同废兴。",
                "幸无怵迫忧，聊复曲吾肱。"
            ]
        },
        {
            "title": "次韵任起潜谋隐之作",
            "content": [
                "江边秋日逢任子，大醉索诗吾欲狂。",
                "为问山资何次第，祗余丹诀转凄凉。",
                "黄金范蠡曾辞禄，白首虞翻未信方。",
                "千古浮云共归意，晓风城郭水花香。"
            ]
        },
        {
            "title": "汪济秀才饭牛稿",
            "content": [
                "冰雪玲珑汪太中，吟诗二叶有家风。",
                "天寒日暮江东道，逢此颦呻牛口翁。"
            ]
        },
        {
            "title": "下郝长塘小憩示陈养晦",
            "content": [
                "野水通田白，村山贴县青。",
                "兵荒犹古道，暑暍且长亭。",
                "稻地晴耕犊，瓜田书扑萤。",
                "吾诗不寂寞，细讽与君听。"
            ]
        },
        {
            "title": "饥旱",
            "content": [
                "旱风烁我肤，饥火煎我肠。",
                "春夏犹自可，人秋始难当。",
                "簪珥陡顿尽，衾绸纤细将。",
                "夺从女奴手，并入米客囊。",
                "但冀喘息延，敢忧生理防。",
                "山州古硗瘠，岁计仰苏杭。",
                "发地流玉粒，浮天驾牙樯。",
                "如何水后郡，翻籴浙江粮。",
                "行路急促促，人情沸皇皇。",
                "焦枯望一雨，禬褥愿千万。",
                "云气亦偃蹇，魃妖转炎扬。",
                "浮生想有属，沈忧聊暂忘。"
            ]
        },
        {
            "title": "灼艾戏呈阮使君",
            "content": [
                "鬓毛秋后转漂零，愁坐穷檐展炙经。",
                "得似画堂歌吹裹，硫黄锺乳按娉婷。"
            ]
        },
        {
            "title": "杜子问赴建康南轩祠长",
            "content": [
                "一席清溪上，深衣雪鬓翁。",
                "挥犀谈孔氏，释菜礼宣公。",
                "堂馔淮鲜白，宾筵楚醴红。",
                "花台无羔否，回首几春风。"
            ]
        },
        {
            "title": "次韵答贵白",
            "content": [
                "斗粟千钱不易酬，海风吹断寄诗邮。",
                "谁家盛设蟹黄饼，有客翻披狐白裘。",
                "春树自随冬树老，官河长挟野河流。",
                "隔生兄弟何须说，来作城南十日游。"
            ]
        },
        {
            "title": "送陈养晦谒阆风舍先生四首",
            "content": [
                "大篇无法须自悟，小语有益最难寻。",
                "祗今人嫌此老谑，后来追忆直千金。"
            ]
        },
        {
            "title": "江海",
            "content": [
                "江海三秋古鄮城，山林百拙剡溪生。",
                "归来乡国方为客，绝尽交游更畏名。",
                "白帽管宁形熊丑，黄金季布语言轻。",
                "荒斋竟日无人事，自作长歌寄好声。"
            ]
        },
        {
            "title": "壬午清明",
            "content": [
                "节序愁中都忘却，见人插柳是清明。",
                "登陴戍出吹弹乐，上冢船归语笑声。",
                "解事浊醪相料理，当权团扇正施行。",
                "悲欢寒暑君休问，花鸟年年管送迎。"
            ]
        },
        {
            "title": "送双溪汪和仲往象山见周使兄弟",
            "content": [
                "五马天边外，双凫海上翁。",
                "白头真避地，黄卷旧趋风。",
                "岁月搜诗老，山林把酒同。",
                "漂零谁得去，羡子逐飞鸿。"
            ]
        },
        {
            "title": "次韵答寄阆风先生",
            "content": [
                "闻说芗岩花，风情不减前。",
                "菊盘秋熟蟹，竹枕晚凉蝉。",
                "碑碣僧频谒，诗囊客自编。",
                "梅花紫溪路，一别又三年。"
            ]
        },
        {
            "title": "风雨行湖山村",
            "content": [
                "风雨湖山暮，屠村又鲍村。",
                "鸟巡渔退艇，犬认猎归门。",
                "天作蛮云暗，溪凭剡涨喧。",
                "十年灯火伴，草次共鱼餐。"
            ]
        },
        {
            "title": "简王元刚并寄意王理得君玉",
            "content": [
                "见说频相忆，新年已两书。",
                "雪肥秦望草，春动镜湖鱼。",
                "茧纸堆成屋，乌蓬走当车。",
                "诸公有游事，少待意如何。"
            ]
        },
        {
            "title": "邻友陈养直请赋山心楼",
            "content": [
                "诸峰何盘盘，四起如帷墙。",
                "试问客主谁，兹楼山中央。",
                "面势既环合，结构欲飞翔。",
                "我来名山心，一笑借胡床。",
                "左手南风弦，右手北斗浆。",
                "山灵亦我笑，夜梦车两厢。",
                "一坐三十秋，林篁郁相望。",
                "花鸟天语默，烟云野行藏。"
            ]
        },
        {
            "title": "题番阳徐氏双头牡丹图",
            "content": [
                "天公幻化不经意，双萼忽然枝叶同。",
                "一似人间好兄弟，朱鞍锦辔踏春风。"
            ]
        },
        {
            "title": "山中玩物杂言十首",
            "content": [
                "圃人忧孽虫，为蔬畜鸡雏。",
                "小鸡择虫啄，大鸡遂啄蔬。",
                "虫去蔬亦尽，对之可欷嘘。",
                "昂昂高冠帻，反不小鸡如。"
            ]
        },
        {
            "title": "杭城风雨中简子昂",
            "content": [
                "五月钱塘风雨秋，怀人频倚面山楼。",
                "云收树色遥成海，水学江声暗入沟。",
                "一斗尽输无事饮，千金不买辟寒裘。",
                "自怜寂寞无玄学，车马门前过似流。"
            ]
        },
        {
            "title": "自居剡源少遇乐岁辛巳之秋山田可拟上熟吾贫",
            "content": [
                "古人重畎亩，有禄不待干。",
                "德成禄自至，释耒列王官。",
                "不仕亦不贫，本自足瓮餐。",
                "后世耻躬耕，号呼脱饥寒。",
                "我生千禩后，念此愧在颜。",
                "为农倘可饱，何用出柴关。",
                "",
                ""
            ]
        },
        {
            "title": "家西十里外茅洋小山中土冢累然初不封树舒先",
            "content": [
                "莫轻数尺黄泥壤，埋却斯人后更无。",
                "山上自难生毒草，树间长见聚慈乌。",
                "樵耕可免凭乡谷，洒埽能来是学徒。",
                "后有宣尼须痛惜，待将墓额写呜呼。",
                "",
                ""
            ]
        }
    ]
}