{
    "dynasty": "宋",
    "author": "舒岳祥",
    "intro": "",
    "items": [
        {
            "title": "春晓",
            "content": [
                "高枕还慵起，晴窗晓日明。",
                "家贫从省事，身老放徐行。",
                "溪树藏村暗，山花照市明。",
                "园林有乐事，桑下见雏成。"
            ]
        },
        {
            "title": "次和杉棚",
            "content": [
                "上伏清凉散，家僮手自成。",
                "日斜蛟弄影。风过鼠行声。",
                "解助藤床冷，何妨棐几明。",
                "风车郑冰雪，得似此般清。"
            ]
        },
        {
            "title": "古渔父词二首",
            "content": [
                "是店皆赊酒，无家只有船。",
                "烧鱼岩下火，吹笛水中天。",
                "枫叶霜铺地，芦花月满川。",
                "风波何处静，收钓即安眠。"
            ]
        },
        {
            "title": "春日山居好十首",
            "content": [
                "春日山居好，尤佳是仲春。",
                "半开花有韵，微醉酒全真。",
                "尧帝衣裳日，周公礼乐辰。",
                "枝头百舌子，播告太谆谆。"
            ]
        },
        {
            "title": "枫树",
            "content": [
                "屈原庙外千株碧，高帝祠前万叶红。",
                "楚尾吴头风景在，片帆不复更西东。"
            ]
        },
        {
            "title": "冬日山居好十首",
            "content": [
                "冬日山居好，谁能倚市门。",
                "从横鸦出郭，寂寞鹳归村。",
                "为念曲肱乐，因耽曝背温。",
                "此时新放饮，招我苦吟魂。"
            ]
        },
        {
            "title": "春日山居好十首",
            "content": [
                "春日山居好，闲思二月头。",
                "麦青农作暇，荑秀女工休。",
                "布谷迟催种，提壶早劝游。",
                "老夫同猎较，陌上暖风柔。"
            ]
        },
        {
            "title": "次张幼学见寄韵",
            "content": [
                "何秘羡商颜，幽奇出险艰。",
                "归舟天妹树，宿鸟屋头山。",
                "畏虎长危坐，寻僧更不闲。",
                "酬诗无好句，奚锦得空还。"
            ]
        },
        {
            "title": "岁晚寄帅初",
            "content": [
                "车鱼鄮城馆，书画剡溪船。",
                "饭颗诗应瘦，灯花人未眠。",
                "空林带冰月，老屋架霜烟。",
                "寂寞凤栖叟，思君又一年。"
            ]
        },
        {
            "title": "无题",
            "content": [
                "春风万里虞姬草，夜月千村蜀帝花。",
                "已矣莫论如许事，菜畦黄蝶绕田家。"
            ]
        },
        {
            "title": "宿龟石寺",
            "content": [
                "出深无横吏，客至气和平。",
                "野寺鸣钟罢，安眠到五更。"
            ]
        },
        {
            "title": "四月初四日正仲子堂可大及梅所周鍊师会耕养",
            "content": [
                "白月一家好，青山四坐迎。",
                "短筇看虎迹，高枕听蛙声。",
                "草具枇杷足，拟庐熠耀光换火}行。",
                "相逢总佳士，更喜著弥明。",
                "",
                ""
            ]
        },
        {
            "title": "自和前韵答达善",
            "content": [
                "一字不轻王达善，忽看唾玉落钩银。",
                "共评中说跻尊魏，谁草玄经饰美新。",
                "大泽深山容避地。蓬莱弱水叹扬尘。",
                "与君同勘丹经诀，长饭青精养谷神。"
            ]
        },
        {
            "title": "无题",
            "content": [
                "灶户炊秔香似乳，山童切饼细如丝。",
                "黄鹂衔得春愁句，玉管吹成杨柳枝。"
            ]
        },
        {
            "title": "春闺",
            "content": [
                "有恨无人可放心。闲吹柳絮度青林。",
                "偶然省著前年事，仰面听莺堕玉簪。"
            ]
        },
        {
            "title": "题萧照山水",
            "content": [
                "烟雨峰峦无古今，断崖迷径静愔愔。",
                "隔溪樵子遥相语，昨夜克流尔许深。"
            ]
        },
        {
            "title": "自和前韵答达善",
            "content": [
                "幽幽丛薄无尘到，渺渺菅茅有露零。",
                "松曲似腰元自直，潭澄如眼赂谁青。",
                "千愁淟涊那能浣，万事凄迷不欲醒。",
                "阴晦终逢开霁日，宫槐称影度阶蓂。"
            ]
        },
        {
            "title": "渔父词",
            "content": [
                "占断江鸥万里天，不贪城市卖鱼钱。",
                "前村酒熟不归舍，枫叶芦花相伴眠。"
            ]
        },
        {
            "title": "蝶轩读易几",
            "content": [
                "负薪收芋栗，扪虱曝荆扉。",
                "落日乌行乱，清霜杏叶飞。",
                "岁穷终有复，人老自知非。",
                "兀兀窗西夜，吾方理易几。"
            ]
        },
        {
            "title": "秋夜",
            "content": [
                "院静泉声合，夜深虫语多。",
                "近窗移素榻，欹枕见星河。"
            ]
        },
        {
            "title": "题正仲瓠斋",
            "content": [
                "大瓠秋成实，垂垂挂旧林。",
                "剖坚容五石，济急直千金。",
                "瓢饮希贤乐，匏尊共客斟。",
                "许由嫌汝聒，掷去是何心。"
            ]
        },
        {
            "title": "百合",
            "content": [
                "收合千戏不上枝，绿茎丹萼称施为。",
                "灯笼翠干从高揭，火繖流苏直下垂。",
                "文豹翻身腾彩仗，赤龙雷爪摆朱旗。",
                "莫疑衰老多夸语，渍蜜蒸根润上池。"
            ]
        },
        {
            "title": "寄王真人",
            "content": [
                "象简银冠觐冕旒，一清沆瀣九天秋。",
                "西湖处士梅花屋，太乙真人莲叶舟。",
                "闻道辽东来白鹤，不知函谷度青牛。",
                "人间天上无拘束，且驾长暾赋远游。"
            ]
        },
        {
            "title": "食莲有感戏为古兴新体",
            "content": [
                "青蘋先各秋，调遣入窗几。",
                "荷花如六郎，一笑忽堕水。",
                "美人坐生愁，揽衣中夜起。",
                "繁华难久持，零落自兹始。",
                "所思在远道，千里复万里。",
                "何处无芙蕖，秋江总相似。",
                "折取莲蓬看，蜜房缀蜂子。",
                "青茧初脱衣，瑶轸中含髓。",
                "食莲须食心，心中苦如此。"
            ]
        },
        {
            "title": "对红药有感",
            "content": [
                "牡丹过后卖芍药，清晓天街频叫时。",
                "传世园林莺自占，有名花草蝶先知。",
                "百年富贵一场梦，千古英雄几局棋。",
                "世上兴亡总如此，我今叹老复嗟衰。"
            ]
        },
        {
            "title": "出入二岭行",
            "content": [
                "出童公，入童公，",
                "一岭二水分西东。前山万竹入新路，",
                "新路苍海通方蓬。入黄甘，",
                "出黄甘，一山二水分北南。",
                "北南百谷会江海，镇亭下注南山潭。",
                "问君何事经二岭，辟寇辟兵探绝境。",
                "青山两路双阙开，桑枯人烟在深井。",
                "迢如这横过澄溪头，水风激激流人影。",
                "篮舆落日黄泥坂，短策东风日将晚。",
                "深竹人家少邻并，麦苗翠被铺平田。",
                "忍饥犹自念民饥，饼饵风来一饱宽。",
                "况今圣算穷幽遐，检括丁口究阡陌。",
                "或说与更戍起南氓，或议关防驱北客。",
                "中原陇土少人耕，何惜就宽因去窄。",
                "自古先王订版图，兵农合一如常式。",
                "呜呼先王为民定军例，后王为军定民籍。",
                "呜呼老儒临风三叹息，为国何如惜民力。"
            ]
        },
        {
            "title": "放言",
            "content": [
                "寒暑一大瘧，天地一病躯。",
                "古来几寒暑，元气朘削余。",
                "人物生其中，短小一侏儒。",
                "神农乏药草，黄帝无医书。",
                "坐令豺虎横，咬嚼为膏腴。",
                "顽疾久不治，臓腑生虫蛆。",
                "顾借大雷斧，磔此害物徒。",
                "八荒既清廓，万古无忧虞。"
            ]
        },
        {
            "title": "十虫吟",
            "content": [
                "虫有卖油公，什伍处阴湿。",
                "长脚如蠨蛸，爱莫能助细走不及。",
                "儿童反接之，邀其吐微汗。",
                "所挟虽不多，坐此遭攟拾。"
            ]
        },
        {
            "title": "施元屏面",
            "content": [
                "高树俯耸江，老屋隐乱石。",
                "水深群鱼集，一网千尺碧。"
            ]
        },
        {
            "title": "独坐遣兴",
            "content": [
                "昏眼迷烟雨，修眉隐树林。",
                "杜鹃知夜半，蟋蟀俟秋音。",
                "静悟平生事，閒思万古心。",
                "嗟跎七十五，既往莫追寻。"
            ]
        },
        {
            "title": "读方元善落花诗有感",
            "content": [
                "次第花开次第飞，总堪饮酒与吟诗。",
                "绝怜新绿光如沃，何必繁英儘在枝。"
            ]
        },
        {
            "title": "古渔父词二首",
            "content": [
                "烟雨一叶小，江湖大厦宽。",
                "全家足风月，高枕恣波澜。",
                "白雪披蓑立，青山揭笠看。",
                "莫将文叔事，溷我钓鱼竿。"
            ]
        },
        {
            "title": "赠医博士范心斋",
            "content": [
                "疾病之所生，风寒燥湿毒。",
                "浸淫侵臓腑，脉络起丝粟。",
                "有药所不攻，鍼砭功始录。",
                "有如龙潜见，岩穴通隐伏。",
                "又如善用兵，洞窟皆驱逐。",
                "毛皮与腠理。一二数可烛。",
                "刺俞已及髓，投穴不中肉。",
                "春回九地底，冰崖芽众绿。",
                "范子故书生，於此见也独。",
                "十年从良师，神秘卷箧椟。",
                "我疑秦卢扁，垣墙能外瞩。",
                "又疑华佗子，披臓先剖腹。",
                "范生何大奇，方书可无读。",
                "我老目已昏，烦君为濯涤。",
                "更阅十年书。细字蝇头黑。",
                "与子作佳传，当与太史续。"
            ]
        },
        {
            "title": "曝书庭中即事有作因思正仲在雁苍山南为我作",
            "content": [
                "稍觉干戈定，聊宽旦夕忧。",
                "黍黄鸡应喌，划远犊呼牟。",
                "匣画乘阳展，庭书值雨收。",
                "漳滨想公干，小楷作银钩。",
                "",
                ""
            ]
        },
        {
            "title": "赠星翁",
            "content": [
                "星翁言我寿，更寿复何求。",
                "老病花生眼，愁吟雪满头。",
                "髀消经万险，面皱积千忧。",
                "十载不看镜，今朝见自羞。"
            ]
        },
        {
            "title": "岩云",
            "content": [
                "岩云黏壁白，瀑雨点帘斑。",
                "诗句鸦初晓，乡愁日半山。",
                "故人来沼上，好鸟韵窗间。",
                "树近夜先到，村空春未还。"
            ]
        },
        {
            "title": "即目",
            "content": [
                "藕梢菱蔓织横塘，属玉鵁鶄度渺茫。",
                "可怪插秧青雨里，暮寒清切水栀香。"
            ]
        },
        {
            "title": "游天王寺",
            "content": [
                "客子倦行役，閒寻古刹林。",
                "双岩来势尽，汇水去声沈。",
                "经神千人会，然灯七佛深。",
                "松行喧万籁，僧定不知音。"
            ]
        },
        {
            "title": "和王达善碧桃诗",
            "content": [
                "石阶无罅谁衔子。烧地成焦岂复芽。",
                "千岁分根染天水，单台五出异朝霞。",
                "朝绅济济水苍佩，仙袂盈盈萼绿华。"
            ]
        },
        {
            "title": "晓凉",
            "content": [
                "秋风万里清，客子最含情。",
                "山路残星在，柴门野水鸣。",
                "平田闻雁起，落月有人行。",
                "破箧无书册，何须眼复明。"
            ]
        },
        {
            "title": "读方元善落花诗有感",
            "content": [
                "为渠销瘦为渠愁，减却风流剩却羞。",
                "得雨如投碧玉井，随风似堕绿球楼。",
                "医颊髓空无处觅，返魂香断为谁留。",
                "此诗吟罢难消得，八十翁翁一笑杯。"
            ]
        },
        {
            "title": "绿阴",
            "content": [
                "絮尽花空碧涨当，幅巾藜杖度前林。",
                "提壶有我烦三请，拚与长瓶卧绿阴。"
            ]
        },
        {
            "title": "西洞宿云",
            "content": [
                "悠然岸帻看云归，出处无心也太奇。",
                "未是为霖苏旱日，出山不似宿岩时。"
            ]
        },
        {
            "title": "安往寺道中",
            "content": [
                "半村晴日乌盐角，十里春豀雀李花。",
                "饼饵风来香冉冉，教人那得不思家。"
            ]
        },
        {
            "title": "十一夜月色凄淡数酌竟醉华胥国似可避世也",
            "content": [
                "冬暖熙熙作午晴，红梅花下一壶倾。",
                "衰年未夜先思睡，深闭柴门却月明。"
            ]
        },
        {
            "title": "十三日夜山斋翫月",
            "content": [
                "月傍细细水波云，绣撚金描孔翠纹。",
                "夜半冰轮悬净碧，太空不动扫魔群。"
            ]
        },
        {
            "title": "六月甲申雨后凉气如秋",
            "content": [
                "蘋花消息入疏棂，六月何曾有此清。",
                "晚饭出门新雨过，深衣临水早蝉鸣。",
                "月西人影如鸿影，风里松声带鹤声。",
                "此意寂寥谁会得，沉沉默默自含情。"
            ]
        },
        {
            "title": "闺怨",
            "content": [
                "能把玉箫传远意，难将彩笔写秋光。",
                "翠屏金鸭芙蓉冷，梦短却嫌秋夜长。"
            ]
        },
        {
            "title": "和正仲月季花",
            "content": [
                "风流天下真难似，惜赂篱边砌下栽。",
                "依旧风情三月在，斩新花叶四时开。",
                "莫嫌绿刺伤人手，自有妍姿劝客杯。",
                "不拟折来轻落去，坐看颜色总尘埃。"
            ]
        },
        {
            "title": "次和杨中斋读阆风菊谱因觅本植斋前韵",
            "content": [
                "为爱寒花晚节香，故栽松迳与茅堂。",
                "寿思园绮眠商岭，清想夷齐遁首阳。",
                "俗眼只贫金带紫，丹心惟喜御袍黄。",
                "先生远觅陶潜种，急作山书寄孟光。"
            ]
        },
        {
            "title": "三月二十三日效乐天体",
            "content": [
                "习习东风白荣裘，余寒未尽滞清愁。",
                "柳疑楚舞腰偏细，莺学吴音舌更柔。",
                "好景良辰知古在，骚人墨客几时休。",
                "一年佳致惟春莫，可惜花飞人白头。"
            ]
        },
        {
            "title": "停云诗",
            "content": [
                "我怀同人，如暵望雨。",
                "天地崩裂，干戈间阻。",
                "陈编孤哦，槁梧自抚。",
                "思而不见，援桂延伫。"
            ]
        },
        {
            "title": "种麦后栽补桑柘至田家憩息",
            "content": [
                "桑柘疏时补，篁茅密处删。",
                "水边黄叶路，雨外夕阳山。",
                "一鸟自啼足，两牛相对闲。",
                "山翁留壁记，子丑话时艰。"
            ]
        },
        {
            "title": "庵中有红山茶一株自腊月开至二月半为蕊尚无",
            "content": [
                "山茶一株红胜烛，旋落旋开相陆续。",
                "朱霞散射晓城里晴，熠熠林光映幽谷。",
                "雪中鸳鸯此朱砂杯，道人无情还悦目。",
                "端正浓妆不逞妖，处女頩然在幽独。",
                "有时脱蒂响苍苔，不作他花飞片逐。",
                "剑南樵叟设色时，就掌调丹贵匀熟。",
                "花容肉色两相宜，肌理细腻端不俗。",
                "画犹如此况天生，谓花无韵评示足，",
                "白茶虽白太清癯，何惜深红著深绿。",
                "",
                ""
            ]
        },
        {
            "title": "续十虫吟",
            "content": [
                "早有摇橹郎，楚楚绿衣裳。",
                "怒目只自躁，奋臂倚枝长。",
                "附桑寄螵蛸，亦入秘术方。",
                "折之插屋壁，经时子穰穰。",
                "竹篱疏复密，牵牛花低昂。",
                "迎风新意气，顾盼何昂藏。",
                "如逢大车辙，毅然亦敢当。",
                "不如捕鸣蝉，脆美不尔伤。"
            ]
        },
        {
            "title": "次韵和正仲种菜种麦二首",
            "content": [
                "賸欲栽蔬抵食鱼，蠹繁骨立谩长吁。",
                "畦丁伛背挥丛篲，鸡母将鶵啄浅芜。",
                "菜字元修须雨长，菁名诸葛待霜腴。",
                "闭门欲吃无忧饭，已戒应门早了租。"
            ]
        },
        {
            "title": "春日即事",
            "content": [
                "灯夕花朝都已过，石泉槐火又将新。",
                "故乡失业荆榛满，客子长饥雨雪频。",
                "底处桃源堪避世，何人橘里得藏身。",
                "朝家细核丁黄籍，食指虽多无绢银。"
            ]
        },
        {
            "title": "十二月安七日补缀旧诗寄正仲",
            "content": [
                "岁阑思饮酒，人老且捐书。",
                "春日将辉贲，阴风为扫除。",
                "花前看灯蟹，雪后坐庵鱼。",
                "有约君无负，墙根摘露蔬。"
            ]
        },
        {
            "title": "十二月十七日归故园酌红梅花下",
            "content": [
                "今年剩有冬一月，今冬先得半月春。",
                "留春借冬皆乐事，但苦世上无閒人。",
                "平皋梅花如雪浪，夜色晨光迷滉漾。",
                "就中红香清且妍，风流故在海棠上，",
                "昨夜月天不寒，梦中走马来花前。",
                "旧时都下千金买，翻弃草莽不值钱。",
                "性情贵远初厌近，久不见之端可怜。",
                "今朝起拣白髭须，未能免俗为花娱。",
                "小车駊騀溪石滑，一竿挂酒悬长鱼。",
                "无人对饮花为伴，小奴亦解吹长管。",
                "花应怜我老而狂，起舞踏影月凌乱。"
            ]
        },
        {
            "title": "鬓边娇",
            "content": [
                "天工施巧亦无穷，开尽枝头入草中。",
                "先借豆花来作样，旋将槐蕊缀成丛。",
                "淡匀弄色蔷薇紫，深蒂含胎豆蔻红。",
                "可是夏英无胜汝，鬓云一朵爱珑忪。"
            ]
        },
        {
            "title": "咏鸂鶒",
            "content": [
                "双双游戏水仙宫，著锦衣裳舞镜空。",
                "晴浴桃花红影里，雨眠莲叶翠香中。",
                "文禽自是风情别，野鹭休将品格同。",
                "寄语虞罗须并取，莫令失侣各西东。"
            ]
        },
        {
            "title": "题汪日宾西楼附山甫达之",
            "content": [
                "不忘西来意，开窗西复西。",
                "柳悬鱼怒颊，蒲缚蟹团脐。",
                "县近更传信，寺围钟到齐。",
                "山翁出山处，放杖得新题。"
            ]
        },
        {
            "title": "秋日书事贻潘少白",
            "content": [
                "树色已非昨，虫声不忍闻。",
                "乱鸦投急景，老树淰长云。",
                "百顷青黄半，一村晴雨分。",
                "凭阑新得句，书赠特山君。"
            ]
        },
        {
            "title": "寄达善",
            "content": [
                "渺渺思君处，悠悠古道旁。",
                "柴荆人独自，榉柳月昏黄。",
                "渴鼠寻松溜，饥乌背夕阳。",
                "王塘在吾目，空费九回肠。"
            ]
        },
        {
            "title": "借居夜闻水声",
            "content": [
                "寒水冷冷出洞来，月明静听转清哀。",
                "无人与入琴丝写，流下前溪漾落梅。"
            ]
        },
        {
            "title": "新历未颁遗民感怆二首贻王达善曹季辩胡山甫",
            "content": [
                "寒气著人身似病，世涂多故鬓如银。",
                "劫灰今信胡僧说，野燐多应战鬼新。",
                "兵甲纵横满天地，衣冠颠倒走风尘。",
                "古今历数归仁义，河洛图书属圣神。",
                "",
                ""
            ]
        },
        {
            "title": "有怀正仲还雁峰诗",
            "content": [
                "松声夜半如倾瀑，忆坐西斋共不眠。",
                "一鼓轻雷惊蛰后，细筛微雨落梅天。",
                "临流欲渡还休笑，送客归来始惘然。",
                "掩卷有谁知此意，一窗新绿待啼鹃。"
            ]
        },
        {
            "title": "啼乌词",
            "content": [
                "月明双影带霜栖，长忆青梧玉井西。",
                "前度碧窗惊晓梦，女奴驱遣莫教啼。"
            ]
        },
        {
            "title": "十虫吟",
            "content": [
                "虫有虫书鱼，白腻铅粉如。",
                "岐尾细而长，所嗜惟食书。",
                "我老书久废，儿曹复相疏。",
                "经年不启椟，宜尔穴以居。",
                "蚀纸兼齧字，古篆成纡余。",
                "腹中有经传，顾我何空虚。"
            ]
        },
        {
            "title": "十二月初六日龟藏夜有感",
            "content": [
                "厉厉岁于迈，栗栗风向遒。",
                "老骥倦长坡，卧樵如罢牛。",
                "时时一长呈，惭与蝼蚁俦。",
                "高鸿志万里，矰缴非所忧。",
                "胡为苦哀鸣，失类中道休。",
                "壮士今则已，偃仰搔白头。",
                "读书有分限，眼暗志未酬。",
                "转蓬从风起，直上晴空游。",
                "流星下至地，化石空山幽。",
                "升沉亦何常，念此涕泪流。"
            ]
        },
        {
            "title": "咏凌霄花",
            "content": [
                "凌空千尽走龙蛇，隐映柴门野老家。",
                "拚把长缨縻落月，乱飘丹粉染晴霞。",
                "猿猴升惯能收药，蝴蝶低飞不到花。",
                "最爱豹林种处士，紫英香里岸乌纱。"
            ]
        },
        {
            "title": "十村绝句",
            "content": [
                "朝朝腰斧采荆榛，博米求盐到海村。",
                "白虎当溪侬不畏，祗愁暴吏打人门。"
            ]
        },
        {
            "title": "无题",
            "content": [
                "寻花不问村远近，爱酒能论巷浅深。",
                "江上几家官酿户，如今南北忘追寻。"
            ]
        },
        {
            "title": "暂山",
            "content": [
                "薄暮悲欢意，无家去住间。",
                "三间临水屋，半树夕阳山。",
                "石雨疏成密，沙潮去未还。",
                "数旬成卧病，转成转多艰。"
            ]
        },
        {
            "title": "闻霰",
            "content": [
                "卷幔江湖二十年，青山兀坐学枯禅。",
                "夜来雪急敲窗纸，忽忆吴江听此眠。"
            ]
        },
        {
            "title": "哭陈伯求",
            "content": [
                "早总淮西饷，晚为刑部郎，",
                "艰危身九陨，漂泊泪千行。",
                "天地孤忠在，山河遗恨长。",
                "寡妻随季女，犹得在鄞乡。"
            ]
        },
        {
            "title": "四月六日绝粮用银盏易谷作诗别之",
            "content": [
                "从此与君别，临行更一倾。",
                "纵令愁作海，谁送酒如渑。",
                "已悟兴亡理，空留物我情。",
                "不知陶靖节，何物了平生。"
            ]
        },
        {
            "title": "无题",
            "content": [
                "绿树阴中春雨过，乳鸦声里晓寒生。",
                "纸衾木枕清如水，暗想山城又杀更。"
            ]
        },
        {
            "title": "次韵和正仲种菜种麦二首",
            "content": [
                "稻畦已改翻泥细，麦承初分趁势斜。",
                "觳觫倦耕眠树下，毕逋得食下天涯。",
                "嫩晴微雨周时序，腊雪春风润土砂。",
                "避地山村成保社，倚需汤饼及邻家。"
            ]
        },
        {
            "title": "即事",
            "content": [
                "二月东风始见梅，山童折得数枝来。",
                "铜瓶棐几修清供，香鼎中间易卷开。"
            ]
        },
        {
            "title": "感兴",
            "content": [
                "梦与黄粱并熟，路寻白社同归。",
                "深欲蜘蛛结网，长勤络纬鸣机。"
            ]
        },
        {
            "title": "喜山甫相过",
            "content": [
                "阆风有诗派，一派落山房。",
                "新思如春柳，另来庆更长。",
                "相逢无可说，不见自难忘。",
                "此是空圆意，雨余荷叶香。"
            ]
        },
        {
            "title": "自用韵再赋海棠",
            "content": [
                "含羞沧海畔，移种蜀江干。",
                "对此花枝重，不应诗语寒。",
                "半开须与醉，足睡更来看。",
                "说与花神道，当筵莫放残。"
            ]
        },
        {
            "title": "十虫吟",
            "content": [
                "虫有蛀地牛，曲吻利如钩。",
                "趯取尾作首，倒行腹为头。",
                "燥土作陷沙，露喙伺其幽。",
                "小虫误过之，一入出无由。",
                "小儿嫉其然，取彼众中酋。",
                "缚置它穴口，其类亦相仇。"
            ]
        },
        {
            "title": "新凉",
            "content": [
                "惭愧秋风慰白须，夜凉早已入籧篨。",
                "白莲社里几人在，黄菊尊前万事疏。",
                "老妇自欣瓶有粟，儿童休恨食无鱼。",
                "故园红桂通消息，定有新诗一起予。"
            ]
        },
        {
            "title": "送陈用之远游",
            "content": [
                "流水写清音，青山发令姿。",
                "左右惟所取，囊箧恒相随。",
                "君游且有日，欲访燕赵奇。",
                "此行犹在眼，已作久别思。",
                "君如生马驹，腾踏不可羁。",
                "王良施辔勒，往献白玉墀。",
                "胸中二三策，和扁为国医。",
                "南士方世用，砭鍼贵适宜。",
                "腰间黄金印，季子何必归。",
                "丈夫轻四海，吾老不可期。",
                "何以为君赠，梅花千里枝。",
                "何以为我报，千首纪行诗。"
            ]
        },
        {
            "title": "蓼花",
            "content": [
                "曾向江湖久钓游，极怜红蓼满汀洲。",
                "清秋欲近先开眼，小雨才鸣急点头。",
                "翡翠急来机事动，晴蜓不定晚风遒。",
                "拒霜未放菡萏谢，点缀中间一段愁。"
            ]
        },
        {
            "title": "杨白花",
            "content": [
                "杨白花，懊恼随风渡江水。",
                "将心莫托少年郎，少年一去轻万里。",
                "杨条插地便生根，花性飘扬似梦尘。",
                "恨不筑城高万丈，花飞莫放出重门。"
            ]
        },
        {
            "title": "周梅所还谭山",
            "content": [
                "柴门万物静，秋色栖四山。",
                "风篁自洒扫，云鸟相往还。",
                "而有玄寂士，冷然鸣辔环。",
                "此客不喜饮，举瓢酌潺湲。",
                "来即无所期，去亦不可攀。",
                "抱月入绿萝，枕石秋菲间。"
            ]
        },
        {
            "title": "桐乳",
            "content": [
                "桐乳深藏鸟，苔花暗语虫。",
                "谁能借修竹，为我宿清风。"
            ]
        },
        {
            "title": "题零陵石屏",
            "content": [
                "大山如大国，小山如小邦。",
                "低树无附丽，洪涛恣舂撞。"
            ]
        },
        {
            "title": "静坐偶成",
            "content": [
                "日午风休树不哗，蚀残香篆伴南华。",
                "忽闻霜鸟如春鸟，闲想芦花作柳花。"
            ]
        },
        {
            "title": "玉扑花",
            "content": [
                "花开压迳枝堪挽，花落铺阶雪不飘。",
                "茧老蛾成投绿水，香乾蝶散了长条。",
                "满地月明浓不扫，无人梅落怨难销。",
                "老人另有心中事，愧尔投瓜乏报瑶。"
            ]
        },
        {
            "title": "寓言",
            "content": [
                "妾家有高楼，高高入青天。",
                "欲作万丈梯，倚空无攀援。",
                "良人在恨里，一去几经年。",
                "长路与天接，举足蹑星躔。",
                "妾欲寻夫婿，解甲戈鋋。",
                "携手上云霓，真到天河壖。",
                "牵牛与织女，不知妾相怜。",
                "姮娥惠神药，燕婉成天仙。"
            ]
        },
        {
            "title": "丹林有作",
            "content": [
                "万古灵根种广寒，折来白日更升仙。",
                "集英曾对三千字，也胜南山孟浩然。"
            ]
        },
        {
            "title": "秋日山居好十首",
            "content": [
                "秋日山居好，新凉读旧书。",
                "黍馨秋社祭，灯灿夜滩渔。",
                "茄摘收花后，瓜尝脱蒂初。",
                "早田三得雨，一饱解忧虞。"
            ]
        },
        {
            "title": "国黄甘人便问讯帅初",
            "content": [
                "茇舍干戈后，班荆荐莽余。",
                "何人骑有鹤，顾我食无鱼。",
                "孤愤向谁说，倦游休上书。",
                "时时问甘岭，戴子近何如。"
            ]
        },
        {
            "title": "赋素馨花",
            "content": [
                "小蕊清香真有韵，柔条纤圳不胜春。",
                "承平时节移新主，离乱风尘见故人。",
                "泪得阑干添婀娜，香残笃耨驻絪緼。",
                "旧恩深浅君自会，莫问谁家时与亲。"
            ]
        },
        {
            "title": "寄帅初",
            "content": [
                "西家女儿长日愁，白头鼻息撼林丘。",
                "老去声名惜鸡肋，世间富贵烂羊头。",
                "青山白鹭水天远，绿叶黄鹂风日柔。",
                "欲往榆林忘南北，几回吹笛上高楼。"
            ]
        },
        {
            "title": "正仲过凤栖临行赠别",
            "content": [
                "甲子春晴好，凤栖理去鞍。",
                "江湖一叶小，风雨对床寒。",
                "鼻鼾声何壮，灯花夜未阑。",
                "纷纷多盗日，吾党敢求安。"
            ]
        },
        {
            "title": "少师丞相国公西磵先生挽歌二首",
            "content": [
                "咸淳无正史，德佑少守欠。",
                "他日修公传，终身作宋臣。",
                "渊明还死晋，商皓本逃秦。",
                "壮士元无泪，西风自湿巾。"
            ]
        },
        {
            "title": "守岁行",
            "content": [
                "一年辛苦岁终成，夜杵相闻晓甑香。",
                "缸面浮蛆初滃滃，小槽压作春檐鸣。",
                "东邻麦磨连日响，饼料已蒌牙长。",
                "磨刀霍霍割红鲜，银鬣翻光趁湖上。",
                "岁阑无事且招邀，邻曲披榛共来往。",
                "为言今岁胜去年，来岁应须更胜前。",
                "去年除夜各走险，荒村千里无人烟。",
                "今年山舍一炉火，妻子甥孙相对坐。",
                "巷翁里媪在眼前，共酌瓦盆行果蓏。",
                "只怜旧岁去无还，惜此须臾未去间。",
                "多情一宿尚难别，况是相同一岁阑。",
                "固知无计得留驻，只怕眠中不知去。",
                "添灯续火甚殷勤，起写桃符觅诗句。"
            ]
        },
        {
            "title": "金线草",
            "content": [
                "金线比方浑未尽，玉函收录尚多遗。",
                "盈盈蜂蝶菩提叶，袅袅蜻蜓菡萏枝。",
                "寒女有针缝不得，山人无衮补何为。",
                "芝茎底事生庭砌，莼叶胡为上井湄。",
                "剪彩不香难作实，垂丝著石便生儿。",
                "莫轻小草沿幽僻，也有凌霜傲雪姿。"
            ]
        },
        {
            "title": "无题",
            "content": [
                "豀草鸭头相间绿，山榴雉颊一时红。",
                "白鸥飞起无寻处，衮入梨花柳絮中。"
            ]
        },
        {
            "title": "十一月初三日插梅花古罍洗中因成四绝",
            "content": [
                "雪中点缀精神好，月下横陈骨格真。",
                "更有风烟生别恨，隔帘遥望李夫人。"
            ]
        },
        {
            "title": "将为鄞江之游先寄正仲三首",
            "content": [
                "相思不在远，道地一来难。",
                "残月中峰见，疏星半夜看。",
                "江湖青草远，风雨小窗寒。",
                "鄞水饶鱼米，何由得共餐。"
            ]
        },
        {
            "title": "九日",
            "content": [
                "万事一鸱酒，平生几蟹螯。",
                "悲秋仍送远，怀古更登高。"
            ]
        },
        {
            "title": "日暮雪将作扫门待之",
            "content": [
                "夜静烽清月朗天，时时霜鹤唳芝田。",
                "筑台正与仙人约，少驻人间五百年。"
            ]
        },
        {
            "title": "芗岩山居孟夏二十绝",
            "content": [
                "绿树塞柴门，青山压茅宇。",
                "遥遥望来峰，日夕多风雨。"
            ]
        },
        {
            "title": "和正仲送达善归钱塘韵",
            "content": [
                "二客论交自有时，篆畦相会不相期。",
                "家如元亮贫更好，学抵申公老未衰。",
                "好诗甚似无声画，昏眼羞同没字碑。",
                "买地近来闻闢圃，樊侯种漆氵换木}未为迟。"
            ]
        },
        {
            "title": "初食栗",
            "content": [
                "新凉喜见栗，物色近重阳。",
                "兔子成毫紫，鹅儿脱壳黄。",
                "寒宵蒸食暖，饥晓嚼来香。",
                "风味山家好，蹲鸱得共尝。"
            ]
        },
        {
            "title": "秋夕寄周鍊师",
            "content": [
                "虫声叠哀思，树影弄清辉。",
                "休恨催年老，私惭昧昨非。",
                "倦童眠自语，惊鹤定还飞。",
                "远念周高志，华颠坐翠微。"
            ]
        },
        {
            "title": "戒僮仆种蕉苇",
            "content": [
                "莫把閒愁向客谈，且看晴雪映疏帘。",
                "欲听夜雨无篷艇，更种红蕉碧苇添。"
            ]
        },
        {
            "title": "三月三日欲过小园闻海棠未开翦韭独酌有怀",
            "content": [
                "寻芳自是少闲身，世故纷纷更咈人。",
                "一筹小园初韭脆，三杯荒舍晚醅新。",
                "云藏柳叶裁难断，月入梨花辨不真。",
                "每岁海棠时候近，今年寒重殿余春。"
            ]
        },
        {
            "title": "退之谓以鸟鸣春往往为以夏鸣耳古人麦黄韵鹂",
            "content": [
                "麦熟即快活，汝不食麦空饶舌。",
                "前时斗粟银百星，老农无银色菜青。",
                "此鸟年年啄草子，今年草根救人死。",
                "鸟无所食饥奈何，见人食麦喜且歌。",
                "催人锻磨尤殷勤，前身恐是老农身。",
                "大麦炊糍先祭祖，小麦作饼赛田神。",
                "姊捉麦，姊捉麦，",
                "姊娣相随筐有获。田间滞穟纵复横，",
                "伛偻东阡与西陌。婆饼焦，",
                "断消息。而今麦熟婆当还，",
                "莫忧饼焦儿不食。脱布袴，",
                "村村雨满田无路，平生不惯著新衣，",
                "两腿泥深逐牛步。脱破袍，",
                "与郎裁衫两髀高。田头赫日曬额焦，",
                "脱衣挂树踏桔槔。画眉叫，",
                "画眉叫，抹截梳装趁炊早。",
                "夫妇如宾有古风，乌头白颊宜相好。",
                "上堂问讯白头翁，蚤晚寒温候不同。",
                "善事阿姑姑不恶，粗茶淡饭是家风。",
                "提葫芦，沽美酒，",
                "布帘书字邻家有。沽来行馌望田头，",
                "先酌翁瓯奉姑舅。不学前村百舌儿，",
                "说非说是摇花柳。不学桑间鸠妇相勃磎，",
                "天阴逐去晴归来。大妇偷，",
                "我费偷，辨说贡直令侬羞。",
                "浅铺薄遍煮苋汁，二升麦饼鹘突流。",
                "爷饭饭，奉亲约已渠非讪。",
                "谁倚阑干十二红，鲜鲜翠碧乱芳丛。",
                "烛烧花蜡夜嫌短，词斲锦囊尊不空。",
                "此事有分求不得，不积压归去从耕农。",
                "",
                ""
            ]
        },
        {
            "title": "雪后喜晴和正仲近诗",
            "content": [
                "今朝天气好，寒减暖初增。",
                "微醉无灰酒，闲居有发僧。",
                "芳情花下月，艳眼雪中灯。",
                "久废赓酬事，新诗忽启滕。",
                "云开青镜晓，病起白头人。",
                "阳洞林光动，晴檐鸟语真。",
                "黄花修故事，新酒接比隣。",
                "火急输官米，寒舂连夜频。"
            ]
        },
        {
            "title": "四月初一日积雨新霁偶成",
            "content": [
                "渺然清兴忆江湖，缚住此心安破庐。",
                "新绿池塘鱼散子，落红园径鸟将雏。",
                "青梅成后少佳果。苦荬出来无好蔬。",
                "老疾已艰登陟具，谁能为作卧游图。"
            ]
        },
        {
            "title": "口号",
            "content": [
                "敏求善酿能好客，喜与老潘相往还。",
                "今日敏求泉下卧，老潘无酒客姜山。"
            ]
        },
        {
            "title": "柘溪道中有感",
            "content": [
                "得势茅欺蕙，安成爵笑鸿。",
                "吾年已如此，役役又西东。"
            ]
        },
        {
            "title": "题零陵石屏",
            "content": [
                "青峰插天隅，淡月如可吸。",
                "江流疑有声，孤舟舞蓑笠。"
            ]
        },
        {
            "title": "寇攘之余谷五斗才易一鸡衰老多病资血味以为",
            "content": [
                "昔有尸乡翁，养鸡盖阡陌。",
                "累财千余万，积微利自博。",
                "子美居瀼西，此物尚百翮。",
                "作诗戒宗文，墙东树笼栅。",
                "我今山居中，生理苦近窄。",
                "衰年资食治，时有不速客。",
                "海鱼不常储，溪蟹碎难擘。",
                "颇欲效两翁，字鸡供口食。",
                "买得双伏雌，领以一赤帻。",
                "户外听约束，发能污案席。",
                "剖坼五十卵，引哺渐开拆。",
                "从兹日生生，向秋益繁息。",
                "麦云行刈黄，可得二十石。",
                "已知饼臛具，不假天边翼。",
                "窃笑芭季伟，割烹惟一只。",
                "奉新不及宾，资生拙无策。",
                "",
                ""
            ]
        },
        {
            "title": "自次前韵酬马奥诸丈见和",
            "content": [
                "久别形容改，相逢涕泪收。",
                "少陵歌里哭，元亮饮中忧。",
                "岩瀑和冰下，溪楂避石流。",
                "故园春早动，归计莫悠悠。"
            ]
        },
        {
            "title": "次正仲别后见寄韵",
            "content": [
                "同听精舍对床雨，忆著西湖一舸天。",
                "何必钱神能使鬼，只须酒圣与逃禅。",
                "作文自昔少称意，种学何时大有年。",
                "冻饿一生只百岁，声名须在后来传。"
            ]
        },
        {
            "title": "借成喜杉棚成",
            "content": [
                "夏炎已云极，秋暑方自兹。",
                "借成面西日，午后如烹炊。",
                "主人爱敬客，架杉覆青枝。",
                "赫日辟三舍，鲜飚汎沦漪。",
                "高蝉亦好吟，振响流笙篪。",
                "夜静明月出，疏影复陆离。",
                "欹枕寝桃竹，露坐冠笋皮。",
                "凡此暑中事，施之无不宜。",
                "念我逃世难，过用恐祸随。",
                "昔时半山老，畏热架条枚。",
                "不知公相贵，清俭谅可思。",
                "我本无家管，禄尽寿有遗。",
                "得此已厚忝，衔感以成诗。"
            ]
        },
        {
            "title": "次韵答孙平叔感春之作",
            "content": [
                "江湖处处寻春去，每到芳时醉不归。",
                "帘幙生香花欲语，池塘细雨燕交飞。",
                "閒思此事真难得，或恐他生愿不违。",
                "欲作三门终老计，买山囊罄值年饥。"
            ]
        },
        {
            "title": "题萧照山水",
            "content": [
                "何人一舸下清溪，列壑攒峰想旧栖。",
                "不雨石林元自湿，无云山路只长迷。"
            ]
        },
        {
            "title": "次韵和正仲南风",
            "content": [
                "有客披襟曰快哉，岂知元自舜弦来。",
                "但令酷吏暑先去，足想苍生愠自开。",
                "树影纵横流院落，荷香来往护池台。",
                "公权只赋生凉句，不道闾阎正苦哀。"
            ]
        },
        {
            "title": "初蝉",
            "content": [
                "雨余山气凉，高林发清樾。",
                "黄鹂百啭罢，初蝉始幽咽。",
                "独茧曳长缲，既续还又绝。",
                "衰年感时节，坐久心寸折。",
                "梦归伊川上，树深泉乱发。",
                "倚杖听多时，残阳满双阙。"
            ]
        },
        {
            "title": "春分偶饮成醉兀兀坐睡觉而残月在窗矣",
            "content": [
                "酒熟还成饮，花香忽过墙。",
                "近灯人影大，斜月树身长。",
                "阴洞龙藏雨，春苗麝养香。",
                "閒吟谁与语，醉倚一胡床。"
            ]
        },
        {
            "title": "过南渡见石砾之场有感",
            "content": [
                "几度维舟此倚栏，伤心劫火总摧残。",
                "拒霜关落无人管，时有流红驻下滩。"
            ]
        },
        {
            "title": "早凉出邑",
            "content": [
                "暑浊难为酒，秋清易得诗。",
                "出门残月在，骑马晓风吹。",
                "山石藤萝构，荒园枳棘篱。",
                "新条闻快活，归路不妨迟。"
            ]
        },
        {
            "title": "寄正仲",
            "content": [
                "淰淰清愁变暮寒，宾鸿去后燕来还。",
                "流红似雨人千里，总翠如山屋万间。",
                "竹杖行藏观动静，柴门开阖见忙闲。",
                "何如上传多髯客，白饭鱼羹养好颜。"
            ]
        },
        {
            "title": "梨花",
            "content": [
                "新叶轻柔宜与藉，芳心疏散不须茸。",
                "象床骨冷尺春梦，雾阁神清怯晓风。",
                "雨里多情危有泪，月中澄莹望如空。",
                "清明寒食人何处，金谷昭阳事不同。"
            ]
        },
        {
            "title": "秋日山居好十首",
            "content": [
                "秋日山居好，秋涛木末横。",
                "龙藏寒水静，鹘击广原平。",
                "红叶茅茨露，黄花曲糵成。",
                "西风轻步履，随意得閒行。"
            ]
        },
        {
            "title": "和韵寄胡山甫",
            "content": [
                "乡心趋老重，见说买山成。",
                "静坐性情淡，孤眠滋味清。",
                "樵人时识面，禅客共知名。",
                "山色元无垢，溪声自不平。",
                "池荷应足制，山蓣想堪羹。",
                "九日如今近，思君出峡行。"
            ]
        },
        {
            "title": "次达善送赵君理韵因寄畲斋陈贵白",
            "content": [
                "杉棚已绝笔，复得云锦书。",
                "况当既望后，一镜悬空虚。",
                "恍然玉堂上，乘鹤来须臾。",
                "君健胜我健，我臞甚君臞。",
                "人事有离合，尺牍莫相疏。",
                "老骥不忘骋，老耕不忘畲。",
                "笔砚易乾涩，时时要喣濡。",
                "井汲去泥鲋，清冽用有余。",
                "自君之往矣，我怀久不舒。",
                "久闻畲斋君，插架富名都。",
                "欲往鵁鶄市，读书借其居，",
                "我曾见其文，鼎脔出帅初。",
                "何年澂斋老，道我问其途。"
            ]
        },
        {
            "title": "续十虫吟９",
            "content": [
                "虫有报雨蛙，竹树能攀援。",
                "青褐随所处，肤如凝脂鲜。",
                "长颈而方颔，顾盼升高颠。",
                "久晴初得雨，清声满林园。",
                "红蕉映白日，碧苇覆清泉。",
                "幽居乐清净，饮露如风蝉。",
                "俯视蝦蟆辈，迥然异凡仙。",
                "能鸣复善晦，所贵身名全。"
            ]
        },
        {
            "title": "栀子花",
            "content": [
                "六出台成一寸心，银盘里许贮金簪。",
                "月中不著蝇点璧。春过翻疑蝶满林。",
                "陆地水光山院静，炎天冰片石坛深。",
                "杨州只说琼花好，漠漠风水何处寻。"
            ]
        },
        {
            "title": "赋庭前落桂",
            "content": [
                "去岁花开三日事，今秋陆续两番开。",
                "渥丹如雨香犹好，乞与幽人护绿苔。"
            ]
        },
        {
            "title": "寓言",
            "content": [
                "昔有贵公子，闻鹤九皋禽。",
                "其先本胎化，栖止必瑶林。",
                "遣使三往聘，致之千黄金。",
                "清唳复善舞，节奏合瑶琴。",
                "日给费鱼米，延之如玳簪。",
                "衔杯为主寿，千岁无遐心。",
                "有客为主谋，禽荒可倾国。",
                "此物非洁清，其志本贪冒。",
                "遗矢玉阶阴，吞腥金塘侧。",
                "当以禽养禽，毋令食人食。",
                "主人颔其言，从此成捐斥。",
                "萧条风雨晨，蹭蹬霜雪夕。",
                "鹤将辞主去，顾视亦凄恻。",
                "谓客君少留，行当蹈吾迹。",
                "客亦惨不乐，相看泪沾臆。"
            ]
        },
        {
            "title": "试杨日新笔次韵答戴帅初",
            "content": [
                "闻尔又归青嶂住，四明西畔越东头。",
                "山当篱外偏环屋，水到门前总合流。",
                "得句苦迟难附置，怀人不见更登楼。",
                "扫除儿女相思话，好作阆风十日游。"
            ]
        },
        {
            "title": "用韵寄胡元鲁因梅所袖达",
            "content": [
                "宾鸿风逆断来縢，鱼腹书沉未上罾。",
                "镊白秋风鍊药院，研朱仙露读书灯。",
                "青峰极目先榆景，黄鸟收声有木冰。",
                "欲部都城初破事，愿君秉笔直无朋。"
            ]
        },
        {
            "title": "山行",
            "content": [
                "今日新晴好，东风散麦须。",
                "山泉中琴瑟，岩鸟合笙竽。",
                "总是太平曲，何劳击壤图。",
                "谁知花溅泪，杜老独嗟吁。"
            ]
        },
        {
            "title": "归故园",
            "content": [
                "辟兵辟寇走他方，六遍移家路转长。",
                "百醉与君同出处，五穷随我共行藏。",
                "柳花暗度谁家笔，燕子寒归何处梁。",
                "最羡刘家好男女，稳抛家事客原尝。"
            ]
        },
        {
            "title": "阙题",
            "content": [
                "潮分船出浦，雪破马行沙，",
                "去去三千里，疏疏八九家。",
                "矮壶分乳酪，疏竹看梅花。",
                "虎豹方充斥，风林噪乱鸦。"
            ]
        },
        {
            "title": "水阁新成与潘胡二子小饮",
            "content": [
                "小月龟藏意，横陈燕息初。",
                "一间规画舫，数板束方渠。",
                "隐几时听雨，开窗即钓鱼。",
                "天寒须共饮，吾已久捐书。"
            ]
        },
        {
            "title": "又咏万岁藤杖酬正仲并谢元惠主人潘少白",
            "content": [
                "不求海上千金药，且觅山中万岁藤。",
                "潘子入林亲拣得，舒翁履险力扶能。",
                "乞君瘦硬苍龙节，伴我清羸病鹤形。",
                "莫向潭边令照影，忽然变化老谁恁。"
            ]
        },
        {
            "title": "老棕",
            "content": [
                "马鬃频剪新心吐，凤翅初开劲叶森。",
                "更有木鱼三百尾，山僧锅里煮黄金。"
            ]
        },
        {
            "title": "无题",
            "content": [
                "欲问醉乡过睡乡，两乡相接两相忘。",
                "海棠应是此乡物，醉晕深如午睡长。"
            ]
        },
        {
            "title": "约诸友九日游东山",
            "content": [
                "语石双蛩碎，鸣轩一叶锵。",
                "黄花无旧客，白发又重阳。",
                "日月双飞翼，乾坤几战场。",
                "人生一百岁，不饮自堪伤。"
            ]
        },
        {
            "title": "老猎",
            "content": [
                "少壮登山脚似飞，张弓安肯拟狐狸。",
                "老来犹向儿孙放，放著南山射虎时。"
            ]
        },
        {
            "title": "揽秋",
            "content": [
                "读书瞪视眼花乱，力穑作劳足茧休。",
                "尊俎风流容鸭脚，语言滋味许鸿头。",
                "芦根系艇谁敲火，木末开扉独揽秋。",
                "壮日貂裘无恙不，浩歌聊为解牢愁。"
            ]
        },
        {
            "title": "山斋夜坐",
            "content": [
                "新岁才三日，春风便不同。",
                "花前双鬓白，雪后一灯红。",
                "老去心无术，愁来佛亦空。",
                "吾儒真实在，千古获麟翁。"
            ]
        },
        {
            "title": "雨余草树间羽虫乱鸣山斋晚酌朋辈已散听之不",
            "content": [
                "秋虫不用喙，动羽哀更清。",
                "夜长不肯默，我眠渠自鸣。",
                "我则异於是，鼻息为雷声。",
                "止作不以力，大音自天成。",
                "鼻吼耳不知，此乐尤难名。",
                "",
                ""
            ]
        },
        {
            "title": "高人",
            "content": [
                "云日弄轻霠，前溪给缓寻。",
                "燕翻红雨乱，莺出翠微深。",
                "迥矣苏门啸，怀哉梁父吟。",
                "高人不可见，谁见此时心。"
            ]
        },
        {
            "title": "花下",
            "content": [
                "扫石坐花阴，花阴复满襟。",
                "此时真昼锦，富贵亦何心。"
            ]
        },
        {
            "title": "白雪词四首",
            "content": [
                "古人不可见，物色故依然。",
                "二麦何人种，忍冻及丰年。"
            ]
        },
        {
            "title": "同正仲赋赪桐彩蝶",
            "content": [
                "守著赪桐不为香，翩如凤子往来忙。",
                "徘徊最爱真红色，摇曳偏垂五彩裳。",
                "宁号孟蝉随鬓袅，莫为鬼蝶幻身藏。",
                "惜花却似诗从性，日舞中间夜宿房。"
            ]
        },
        {
            "title": "再次韵酬正仲",
            "content": [
                "好翁须好客，相映柳和花。",
                "自是曹刘匹，非分唐宋家。",
                "书空因学草，品水为知茶。",
                "爱酒欣逢伴，临风醉墨斜。"
            ]
        },
        {
            "title": "正仲有诗因次和再别",
            "content": [
                "好客分明为我来，不嫌茅舍似鸡栖。",
                "归云古树如新画，久雨苍崖失旧题。",
                "别我此行正月尽，怀君老眼两行啼。",
                "丈夫出处有常度，不为黄金颜色低。"
            ]
        },
        {
            "title": "山斋观物",
            "content": [
                "自古诗人皆格物，山斋观物意如何。",
                "额涂金粉蜂归穴，腹吐银丝蟢布罗。",
                "鸡母载雏行啄黍，雀群欺燕坐争窠。",
                "纷纷扰扰为形役，閒补涪翁演雅歌。"
            ]
        },
        {
            "title": "剪春罗",
            "content": [
                "谁裁婺女轻罗段，我有并州快剪刀。",
                "色似山丹殊少肉，形如石竹亦多毫。",
                "臙脂初褪黄先露，蝴蝶才成翅未高。",
                "欲向小窗成扇面，世无陶缜倩谁描。"
            ]
        },
        {
            "title": "六月十一日窗散愁",
            "content": [
                "平生志大孔文举，牢落依然不可羁。",
                "茨阖小窗巢燕子，菰蒲新雨式鹅儿。",
                "胸襟大闷书不读，口吻微吟人未知。",
                "安得一蓑江海去，持螯作鱠卧鸱夷。"
            ]
        },
        {
            "title": "春日与正仲坐山斋余隐几就睡既觉而正仲端坐",
            "content": [
                "坐睡吾知味，观书客更嘉。",
                "柴门桑旧曲，石迳笋新斜。",
                "花饮蜂归国，巢成燕着家。",
                "此中真有意，高柳两三鸦。",
                "",
                ""
            ]
        },
        {
            "title": "免役后登山园小饮书怀",
            "content": [
                "深凭歌酒送流红，岸帻披襟万顷风。",
                "一斗白鸥苍霭上，数篇黄鸟绿阴中。",
                "不辞老疾余年在，已付欢哀万事空。",
                "新荷使家除户役，安居从此异片鸿。"
            ]
        },
        {
            "title": "闻鸠有作喜为晴兆也是日开霁又喜其占之有验",
            "content": [
                "雨久成淫昏，新晴如改过。",
                "渐向东皋耕，还思北窗卧。",
                "昏眼喜天晴，观书惊学大。",
                "流泉出淈泥，轻风不场堁。",
                "归途未须忙，差谷聊避破。",
                "小园迟能来，早茶看落磨。",
                "",
                ""
            ]
        },
        {
            "title": "静息",
            "content": [
                "茅竹荒墟地，菰蒲野水天。",
                "故园长莽莽，归兴自翩翩。",
                "文字留身后，瓶罂满眼前。",
                "海棠知我意，故作小春妍。"
            ]
        },
        {
            "title": "桂台",
            "content": [
                "苍苔踏碎吟初就，绿荫看成老又来。",
                "世事悠悠吾已矣，人生扰扰亦何哉。"
            ]
        },
        {
            "title": "周梅所携正仲再和书韵见示次韵报之",
            "content": [
                "少日从军辉绿滕，如今一室与云朋。",
                "低眉深才车中妇，背俗空悬木上罾。",
                "保幸传衣归六宜，莫忘受记出燃灯。",
                "相期何止诗篇事，大节无城誓饮冰。"
            ]
        },
        {
            "title": "春深赠山甫",
            "content": [
                "石枕空蝴蝶，山窗足杜鹃。",
                "春深方沃若，人意自翛然。",
                "衰老难为别，留连未肯眠。",
                "灯花知我意，今夜大如钱。"
            ]
        },
        {
            "title": "过刘允叔故居",
            "content": [
                "流水孤村里，先生此故居。",
                "风流今已矣，天道竟何如。",
                "古屋前朝桧，芗岩万卷书。",
                "苍苔封瓦砾，野燐出丘墟。"
            ]
        },
        {
            "title": "哭李实甫",
            "content": [
                "帝阍尝再叩，龙颔竟难攀。",
                "帙散萤千点，诗留豹一斑。",
                "人生会有极，吾道几曾还。",
                "藏我择轩记，名垂天地间。"
            ]
        },
        {
            "title": "咏赪桐花",
            "content": [
                "朱草文明瑞，兹花上品朱。",
                "巧嗟口换王}红象珥，阔制紫云襦。",
                "丽夺炎精盛，名沾御赐珠。",
                "且贪颜色好，鹤顶似他无。"
            ]
        },
        {
            "title": "寄正仲",
            "content": [
                "相对石屏风，相邀石老翁。",
                "鱼游山影里，鸟睡水声中。",
                "诗卷行未了，书囊倒不空。",
                "笭箵君莫忘，犹约待秋风。"
            ]
        },
        {
            "title": "乌盐角行",
            "content": [
                "山中一种乌盐树，剥皮为角开春路。",
                "牧童把去上牛吹，烟草茫茫没远陂。",
                "一声两声兮桑青柘绿，三声四声兮麦绽秧肥。",
                "山花如火遮眉目，吹此田家太平曲。",
                "三年不听此曲声，劂却地皮人痛哭。"
            ]
        },
        {
            "title": "春日山居好十首",
            "content": [
                "春日山居好，寻花急占先。",
                "骑驴投酒市，领鹤上渔船。",
                "薄暖还挥扇，轻寒未替绵。",
                "清和时候正，丽日牡丹天。"
            ]
        },
        {
            "title": "遣兴三绝１",
            "content": [
                "小小茅斋傍茂林，朝朝暮暮有鸣禽。",
                "道人心事无憎爱，终夜闻枭也好音。"
            ]
        },
        {
            "title": "即事",
            "content": [
                "渔翁一叶舞波澜，不及牛童自在眠。",
                "短备数声烟草晚，柴门疏柳小星悬。"
            ]
        },
        {
            "title": "夏日山居好十首",
            "content": [
                "夏日山居好，虫鸣山更幽。",
                "青鞋紫藤杖，玉醴绿翁瓯。",
                "飞露吹黄葛，凉风洒白头。",
                "已知时雨顺，更有虎狼忧。"
            ]
        },
        {
            "title": "晨起嚼雪老齿生冰亦一快事",
            "content": [
                "布衾温燠似春晴，睡足窗前一鸟鸣。",
                "起挽梅梢拈雪嚼，五行谁带许多清。"
            ]
        },
        {
            "title": "二老亭",
            "content": [
                "人与松俱老，因名二老亭。",
                "只惭吾发白，不及尔髯青。",
                "佚史应同传，幽图总写形。",
                "把杯长与对，我醉在渠醒。"
            ]
        },
        {
            "title": "夏日山居好十首",
            "content": [
                "夏日山居好，茅檐水饼香。",
                "蕉衫身俭洁，纱帽顶清凉。",
                "润叶桑藏井，新梢笋过墙。",
                "莫言炎热苦，胜处苦寒乡。"
            ]
        },
        {
            "title": "村庄麦饭虀笋有怀达善正仲帅初因寄袁仲素季",
            "content": [
                "麦风生晓寒，梅潦蕴炎溽。",
                "三日不出门，新笋已成竹。",
                "独酌固自佳，对妇亦不俗。",
                "黄鱼出海门，餍饫及僮仆。",
                "因思去年时，煎牟作糜粥。",
                "饥饿走荒山，群奴深两目。",
                "今春幸完生，一饮万事足。",
                "薄蚕微有收，条桑柔更绿。",
                "百里无鸡豚，虽老不食肉。",
                "本是在家僧，杀生岂吾欲。",
                "颇恨在棠豀，刍豢事屠戮。",
                "归来卖笋翁，烧煮拟果腹。",
                "无奈军马嚣，十百遭缚束。",
                "此君何不幸，乃值汝辈辱。",
                "今辰斑衣郎，扣门求采录。",
                "开奁粲纤指，解苞剥寒玉。",
                "释缚李左车，拭面何平叔。",
                "有此席上珍，举筹诚不恶。",
                "风味近瑶柱，标格荐醽醁。",
                "似怜老翁馋，洗我尘一斛。",
                "蜕脱成癯仙，凌空驾黄鹄。",
                "吐吭出新诗，落纸欹醉墨。",
                "王刘戴三君，秦楚齐敌国。",
                "你县森笋簴，箭锋值正鹄。",
                "安得长相从，大嚼筼筜谷。",
                "二袁竹主人，森森散林麓。",
                "我来不问主，竟造藏书屋。",
                "主人不我苛，终岁取书读。",
                "陈郎后来秀，长瘦带岩壑。",
                "挟册从我游，牛腰许成轴。",
                "",
                ""
            ]
        },
        {
            "title": "再和前韵答达善季辩",
            "content": [
                "北固漫夸城立铁，钱塘休说浪翻银。",
                "江山不改英雄泯，宇宙无穷战伐新。",
                "过眼烟花空似锦，到头富贵总成尘。",
                "旧时都下逢除夕，果食花饧祭灶神。"
            ]
        },
        {
            "title": "四月一日霖潦新霁痼疾稍瘳乍归故园拂剔丛莽",
            "content": [
                "衰翁病起头初里，拄杖穿林探笋生。",
                "悄悄菰蒲看鸟上，疏疏杨柳见人行。",
                "一春长雨花全瘦，半日佳晴蝶便轻。",
                "小立绿阴青子下，稼华洗尽总幽情。"
            ]
        },
        {
            "title": "天门杂咏",
            "content": [
                "棋寻五老智识长，茶煮八公肌骨仙。",
                "应是青牛遗旧迹，不知白鹿去何年。"
            ]
        },
        {
            "title": "续十虫吟３",
            "content": [
                "虫有齧桑羊，两钳如角怒。",
                "玄甲类蛣蜣，亦如龟背负。",
                "我有十亩桑，苦为渠所蠹。",
                "食必食其心，树死又飞去。",
                "不知从何来。鑽凿不到处。",
                "上下开两窗，隐匿巧多路。",
                "嗟哉啄木鸟，刚吐柔不茹。"
            ]
        },
        {
            "title": "送山甫还峡中",
            "content": [
                "到处图松树，何曾忘却山。",
                "相携溪路断。愁踏夕阳还。",
                "田狖吟桑空，山鸡饮石间。",
                "所忧无可醉，天上酒星闲。"
            ]
        },
        {
            "title": "八月十五夜月",
            "content": [
                "引夜十分月，年时中半秋。",
                "华夷同一照，今古几多愁。",
                "颢气横空白，天光际海浮。",
                "儿时读书处，桂子落岩幽。"
            ]
        },
        {
            "title": "十村绝句",
            "content": [
                "翰林子墨青毡稿，毛颖陶泓白发交。",
                "寄语诸郎须祓涤，一床书卷共衡茅。"
            ]
        },
        {
            "title": "次韵袁伯长寄赠之作",
            "content": [
                "维时十月闰。收获已登场。",
                "朋旧喜我至，殷勤置壶觞。",
                "问我何方来，忧墨见清扬。",
                "答言辱君问，欲报不成章。",
                "忆昔盗起初，坚冰由履霜。",
                "妖民纵愚妄，敢凌太阳光。",
                "贱子久客鄞，移家入新昌。",
                "宗璞保贞吉，训猷谋善臧。",
                "嵚岖远荆棘，瘏痡辟锋铓。",
                "五男不挟册，四妇废条桑。",
                "长孙病风挛，二孙鹤未昂。",
                "三孙始周睟，疡垢浴兰汤。",
                "曾孙客中产，敢拟门户当。",
                "复有四女孙，包裹针线装。",
                "步涉青店豀，伏莽突长枪。",
                "性命幸完免，翁媪扶笋将。",
                "回首烟焰涨，搜山发窖藏。",
                "家林付瓦砾，书籍罹咎殃。",
                "赍粮中道绝，万事慨以慷。",
                "坟茔失洒扫，祖祢废蒸尝。",
                "瀼西非吾里，浣花无草堂。",
                "猛兽难与群，我亦思还乡。",
                "又闻来屠剡，玉石恐俱伤。",
                "冒暑去雪村，故里隔一见冈。",
                "棠溪吾故茇，父老不相忘。",
                "昔行梅未落，今矩憩梅再芳。",
                "皇皇一年余，儿孙幸成行。",
                "破屋涉寒暑，旧隐渺相望。",
                "越公之贤孙，访我欲具航。",
                "老我日已短，公孙意何长。",
                "悲歌寄赠什，歌罢复徊徨。"
            ]
        },
        {
            "title": "芗岩山居孟夏二十绝",
            "content": [
                "幽鸟时一啼，前峰晚来翠。",
                "人语惨澹中，复向烟雨外。"
            ]
        },
        {
            "title": "咏竹拂子谢潘可大",
            "content": [
                "天封竹拂子，赠我意何勤。",
                "白马惟余鬣，苍蝇合避人。",
                "柄双疑共产，身粉止留筋。",
                "可鄙棕毛贱，堪同尘尾珍。",
                "书斋添道气，入室许嘉宾。"
            ]
        },
        {
            "title": "客好",
            "content": [
                "薄田岁罕收，柴门客多好。",
                "车辙处厉趣，蒿莱不须扫。",
                "邻家知客到，亦复馈梨枣。",
                "酒尽当复沽，言论自颠倒。",
                "万事皆可谈，慎忽谈世道。"
            ]
        },
        {
            "title": "寄子堂",
            "content": [
                "来往畏炎热，杉篁取迳微。",
                "蝶飞逢草住，燕出认檐归。",
                "云卧从衣冷，风梳爱发稀。",
                "清谈能解愠，松尘为君挥。"
            ]
        },
        {
            "title": "停云诗",
            "content": [
                "俯仰换世，昨梦蚁柯。",
                "故交零落，屈指无多。",
                "孔时尹任，夷清惠和。",
                "各言尔志，夫也如何。"
            ]
        },
        {
            "title": "诜十二弟以冬菊盆为余寿此花品金色而中心作",
            "content": [
                "弟以冬菊为兄寿，临风多情为三嗅。",
                "煌煌金碗覆金柈，葱管玲珑明艳透。",
                "重阳曾见金佛头，顶似旋螺踊泡沤。",
                "别有一种金荔子，心中簇簇高堆起。",
                "此时众菊争纷敷，二品於中亦自殊。",
                "况此千林骨立后，何从得此金覆盂。",
                "从来菊号霜下杰，今当唤作雪中英。",
                "雪中松柏不若贞，孔云后凋特晚耳，",
                "冬岭落毛钗乱横。水仙山礬何足道，",
                "此花便是梅花兄。",
                "",
                ""
            ]
        },
        {
            "title": "饯岁行",
            "content": [
                "岁来沙上草头迎，岁去梅边雪中送。",
                "岁去年来不自由，我亦送迎何所用。",
                "人情厌旧只欢新，不道新来老却人。",
                "喜为儿孙添一岁，可怜光景转成尘。",
                "送君此去信悠哉，不知明日肯得来。",
                "宇宙无穷迷道路，追随不见上层台。",
                "萧萧便恐逐风散，茫茫尚想随潮回。",
                "岁去匆匆不复顾，我犹留此君何处。",
                "非缘故岁去无情，自是新年促君去。",
                "送故迎新一百年，不迎不送无新故。"
            ]
        },
        {
            "title": "中秋风雨夜深见淡月起酌一杯",
            "content": [
                "风卷浮云去复来，月明惨澹半帘开。",
                "人生乐事不可料，万壑千岩共一杯。"
            ]
        },
        {
            "title": "石台纪游",
            "content": [
                "苍山面长溪，势若饮奔马。",
                "层台跨其脊，万古绝萧洒。",
                "登临惟兹时，朋从未云寡。",
                "迢迢因榛莽，靡靡眺原野。",
                "白云与翠霞，夐在履舄下。",
                "穷秋向摇落，霜菊摘盈把。",
                "赏心孰与同，幽抱欣已写。",
                "邈矣千载期。"
            ]
        },
        {
            "title": "次韵酬用之见和",
            "content": [
                "秋晚如春早，晨昏海气蒙。",
                "霜嗥呼偶鹿，雨哑破昏钟。",
                "知命休行险，吟诗不怨穷。",
                "吾侪天所赐，出入戴青松。"
            ]
        },
        {
            "title": "新脱船场提调之役柳堤閒步",
            "content": [
                "两两三三溪上童，口吹麦叶送迎翁。",
                "花间缓步阴阴日，柳畔閒行款款风。",
                "山鸟何愁头也白，野棠无愧面能红。",
                "太平五十年前过，烦恼今知万境空。"
            ]
        },
        {
            "title": "芗岩山居孟夏二十绝",
            "content": [
                "夕阳挂东峰，光色笼远树。",
                "西峰急雨来，童子渡溪去。"
            ]
        },
        {
            "title": "冬日山居好十首",
            "content": [
                "冬日山居好，农人告岁功。",
                "明朝输井税，深夜动机舂。",
                "木脱见山市，霜清闻涧钟。",
                "倘无饥冻迫，何必羡侯封。"
            ]
        },
        {
            "title": "九日观万堂小酌怀正仲及梅所鍊师",
            "content": [
                "极目冥鸿颢气初，人生快意食鲈鱼。",
                "剪来萸菊触新酒，麾去蚊蝇府旧书。",
                "骚雅刘郎今健否，清修周老近何如。",
                "篆畦雨里青蒿长，寂寞无人过草庐。"
            ]
        },
        {
            "title": "题王任所藏林逋索句图",
            "content": [
                "隐几何思此意微，鹤眠未熟觑吟机。",
                "踞炉炙脚童全野，应是前村踏雪归。"
            ]
        },
        {
            "title": "睡魔",
            "content": [
                "睡魔如瘧鬼，日日应期来。",
                "符篆烧难却，茶枪战不开。",
                "中宵翻醒去，当昼又潜回。",
                "应是五穷数，留君共酌杯。"
            ]
        },
        {
            "title": "题王任所藏林逋索句图",
            "content": [
                "清新半树横枝句，冷淡暗香疏影诗。",
                "谁见当时苦吟态，只应童鹤在旁知。"
            ]
        },
        {
            "title": "题萧照画卷",
            "content": [
                "远峰没空苍，近树森立壁。",
                "丛篁郁长汀，茅茨露半脊。",
                "归舟何处家，中流弄长笛。",
                "或恐画师身，留此黯淡迹。"
            ]
        },
        {
            "title": "梅花二首遗正仲少见折赠之意",
            "content": [
                "晴暖不妨临石濑，清寒多是傍柴关。",
                "香须蜂咬应知苦，斜影僧眠得占闲。",
                "数点稀星枝上下，一痕残雪树中间。",
                "入冬冷落愁眉结，见尔鲜明故展颜。"
            ]
        },
        {
            "title": "自归耕篆畦见村妇有摘茶车水卖鱼汲水行馌寄",
            "content": [
                "田头车水妇，拘水要流通。",
                "乌帽掀炎日，青裙鼓晚风。",
                "翻翻循故步，踏踏似虚空。",
                "听取劳歌意，生身莫嫁农。",
                "",
                ""
            ]
        },
        {
            "title": "山甫病中归峡作此问之",
            "content": [
                "山甫病归峡，僧言药有瘳。",
                "自怜三岁长，多白几分头。",
                "水鸟工吟夜，阴蛩苦话秋。",
                "诗人多病瘧，强饭更何忧。"
            ]
        },
        {
            "title": "雁",
            "content": [
                "老雁移屯百万回，黄埃极目碛沙飞。",
                "春风万里梅花路，淼淼江南人未归。"
            ]
        },
        {
            "title": "晚出",
            "content": [
                "数树远烟藏枣栗，半村疏雨下牛羊。",
                "诗人过眼助成句，吟罢不知归路长。"
            ]
        },
        {
            "title": "和用之题剡雪",
            "content": [
                "鲈鱼未上夜潮回，吹备蓬窗古岸隈。",
                "谁遣戴公山上住，两回牵帅子猷来。"
            ]
        },
        {
            "title": "三月之朔邑庠请仆升讲席说诗泮水正仲用前韵",
            "content": [
                "春服初成冠与童，聚观王式一衰翁。",
                "圆冠方屦还吾道，续衽钩边见古风。",
                "投戈犹待汉符赤，藏壁不随秦火红。",
                "宁可短衣充博士，莫令城旦属司空。",
                "",
                ""
            ]
        },
        {
            "title": "春日怀帅初",
            "content": [
                "夜雨流如涧，春风响似雷。",
                "千愁芳草远，一笑百花开。",
                "白发痴贪酒，昏眸懒上台。",
                "怀人不可见，应棹剡船回。"
            ]
        },
        {
            "title": "再寄正仲",
            "content": [
                "涧碧山红锦步障，晚菘早韭五侯鲭。",
                "莫道乱来无乐事，床头流水作琴听。"
            ]
        },
        {
            "title": "冬日山居好十首",
            "content": [
                "冬日山居好，尤於老叟便，",
                "年衰催酿酒，骨冷早装绵。",
                "著帽来梅下，扶舆到雪边。",
                "兴来聊复尔，微倦自高眠。"
            ]
        },
        {
            "title": "卜居",
            "content": [
                "丹青不用画吾庐，小小茅茨住近湖。",
                "欲探春风先插柳，要看雪景更栽芦。",
                "野船摇处水乱叠，海雁眠来草似铺。",
                "妆点个中新景致，藤冠布褐老癯儒。"
            ]
        },
        {
            "title": "长林偶坐",
            "content": [
                "乔木超然兀老花，一坡盘礴转崇冈。",
                "山翁偶坐谈何事，应赏江风一味凉。"
            ]
        },
        {
            "title": "寒食题山庵",
            "content": [
                "门插垂杨不是家，自怜飘泊似杨花。",
                "一樽和泪浇坟土，余餕分张及野鸦。"
            ]
        },
        {
            "title": "茅屋",
            "content": [
                "茅屋不称意，清冷照此心。",
                "白鸥波万顷，黄鸟树千岑。",
                "檐蔔炎天雪，蒲萄千日阴。",
                "旧来须此物，隘巷若为寻。"
            ]
        },
        {
            "title": "过明智寺",
            "content": [
                "每过明智寺，涉寺在山前。",
                "老衲分云坐，山猿抱子眠。",
                "岩花红杂雨，野水绿平田。",
                "火后伤心处，青山响杜鹃。"
            ]
        },
        {
            "title": "即事",
            "content": [
                "菜花随麦长，田水入池平。",
                "此景寻常有，何人自在行。"
            ]
        },
        {
            "title": "咏芭蕉",
            "content": [
                "虚明旱藕千丝透，清冷寒泉百脉来。",
                "绿烛怕烧先自障，青牋欲寄倩谁裁。",
                "正怜夜雨敲篷响，只恐秋风裂扇开。",
                "月下徘徊清影动，却疑翠凤下瑶台。"
            ]
        },
        {
            "title": "有怀寄二林",
            "content": [
                "去矣两黄鹄，归与一老翁。",
                "秋虫阴雨里，夕鸟水云中。",
                "今古唯愁在，乾坤总幻空。",
                "诗成无寄处，沙上伫来鸿。"
            ]
        },
        {
            "title": "萤",
            "content": [
                "熠熠孤光阖复开。黄金一点亦微哉。",
                "凌风欲作炎云助，入屋翻疑夜雨来。",
                "本为微明生腐草，谁知残照落莓苔。",
                "暗飞只合藏表影，罗扇收来却是灾。"
            ]
        },
        {
            "title": "题潘少白诗",
            "content": [
                "海飓既过天泬寥，瓦檠弄焰静自摇。",
                "特山吟稿适在案，读罢不知山月高。",
                "早从唐体入圆妥，更向派家事掀簸。",
                "尽囊六卷要我删，子自得之何秘我。",
                "燕骑纷纷尘暗天，少陵诗史在眼前，",
                "我才衰退空茫然。君能於此更著力，",
                "唐体派家俱可捐。"
            ]
        },
        {
            "title": "咏佛见笑",
            "content": [
                "锦堂得此添春色，金屋从他著丽人。",
                "老佛见之怜且笑，少年休以妄为真。",
                "梵天宝相宜方驾，海岛金沙合效颦。",
                "可是好花多刺手，汉滨游女礼防身。"
            ]
        },
        {
            "title": "物化",
            "content": [
                "扰扰孰分形，纷纷谁与明。",
                "蝼蛄擘地走，蚯蚓上阶鸣。",
                "随事皆天道，因人见物情。",
                "蝉吟兼蝶舞，风韵喜轻清。"
            ]
        },
        {
            "title": "自归耕篆畦见村妇有摘茶车水卖鱼汲水行馌寄",
            "content": [
                "前垅摘茶妇，顷筐带露收。",
                "艰辛知有课，歌笑似无愁。",
                "照水眉谁画，簪花面不羞。",
                "人生重容貌，那得不梳头。",
                "",
                ""
            ]
        },
        {
            "title": "巾山行同王监簿作",
            "content": [
                "皇华真人游海东，云行急疾去若风。",
                "蜺旌羽节追不及，飘遥双帻堕碧空。",
                "六丁六甲不得取，化作两峰撑青红。",
                "至今八面各变态，隐见有无横复纵。",
                "或说苍龙从海度，潮落江乾不能去。",
                "两角峥嵘云护之，身伏泥沙惟脊露。",
                "雷鸣电作定腾霄，铁锁横江截归路。",
                "老胡说法欲降龙，又恐钵盂藏不住。",
                "故将两塔压其巅，击鼓撞钟警朝暮。",
                "有时风雨响空岩，僧坐堂中生畏怖。",
                "惟有江平月照时，付与诗人题好句。"
            ]
        },
        {
            "title": "五月初四日浴阁成",
            "content": [
                "罢农亦易中，麦黄秧已绿。",
                "早蝉发高林，晚莺隔修竹。",
                "壶觞休倦劬，草阁一开浴。",
                "翛然非吾故，佳眠恣清熟。"
            ]
        },
        {
            "title": "元夕龟藏夜坐",
            "content": [
                "冷火寒斋酒一樽，黄柑分遗及诸孙。",
                "菜园罗帛灯千眼，说著承平暗断魂。"
            ]
        },
        {
            "title": "分龙吟",
            "content": [
                "五月二十分龙雨，今日霏微如下土。",
                "前日何日何霖霪，正是分龙乃如许。",
                "有余不足相乘除，天道人事元非疏。",
                "何龙分得此乡雨，问龙先日何处居。",
                "我昔游三江五湖，江湖处处皆龙潴。",
                "我老归农卧海曲，与龙为隣无猜虞。",
                "一盂饱饭龙所与，一片閒云龙所嘘。",
                "百年地主属老夫，龙来龙去识我无。",
                "神龙饮食与人异，布席欲荐寒泉蔬。",
                "我知雨从龙身落，有时雨过堕蝦鱼。",
                "昔年海上亲眼见，龙出沧溟腾碧虚。",
                "蜿蜒百丈露爪尾，黑水精屡光彻躯。",
                "龙兮只在人头上，人不语龙谁语乎。",
                "我有一寸愚，愿龙听区区。",
                "一村南北异时雨，天公用意何偏枯。",
                "愿龙溥泽均八极，东海苍生诚可吁。"
            ]
        },
        {
            "title": "十月初三日追记丙子岁以此日风寻中度平坑岭",
            "content": [
                "岁穷常鲜裕，人老更多悲。",
                "白日无閒客，青山有了时。",
                "乾坤马迹满，风雨鹤巢危。",
                "去岁来坑岭，移家度险巘。",
                "",
                ""
            ]
        },
        {
            "title": "贱生之日邀正仲子堂小酌",
            "content": [
                "开岁恰七十，吾衰病已频。",
                "从今数正旦，一月有三晨。",
                "甲子添新志，乾坤寄老身。",
                "晚年方学易，此意为谁陈。"
            ]
        },
        {
            "title": "题巾山翠微",
            "content": [
                "逆水游鲲去不回。两鬐插背尚崔嵬。",
                "月将塔影和峰转，风作潮花入寺来。",
                "星斗四垂双阙壮，乾坤一览八窗开。",
                "山僧高卧还知否，人世如今换劫灰。"
            ]
        },
        {
            "title": "荷亭",
            "content": [
                "影浸苍凉月，香随澹荡风。",
                "露华初汎汎，秋思莫匆匆。"
            ]
        },
        {
            "title": "交阮嗣宗一首",
            "content": [
                "贫莫客千里，富莫不出门。",
                "迫隘多陵辱，飘摇困风尘。",
                "所以丈夫志，奋翼凌清氛。",
                "一举蹴四海，载举登昆仑。",
                "玉皇顾我笑，众嫭粲以繁。",
                "引酒酌北斗，银河为飞翻。",
                "天姿固如是，龌龊何足云。",
                "鄙哉贫贱者，矫首望余芬。",
                "鹏鷃各有分，榆枋保终年。"
            ]
        },
        {
            "title": "和正仲咏荷",
            "content": [
                "曾闻画史传真诀，一叶旁边定一花，",
                "莫把风晴拘格范，好於月露写精华。",
                "耶溪舴艋花间屋，苕水鸳鸯叶底家。"
            ]
        },
        {
            "title": "稻花桑花",
            "content": [
                "稻花花中王，桑花花中后。",
                "余花毕嫔妃，以色媚左右。",
                "稻花吹早香。风露千万亩。",
                "上以奉玉食，粢盛及醴酒。",
                "下以饱苍生，亿兆餔其口。",
                "桑花虽无华，红葚映纤手。",
                "皇后首亲蚕，六宫承傅姆。",
                "天生众裸虫，无羽毛飞走。",
                "匪此皆冻死，性命安得有。",
                "予谓二花者，斯民之父母。",
                "昔予赋麦花，适当来牟候。",
                "未及歌二花，三花谁可后。",
                "请续时夏诗，以为风化首。"
            ]
        },
        {
            "title": "已丑正月二十四日避地盐楹入省坑存思庵和旧",
            "content": [
                "到此于今四，情深即故乡。",
                "新松积压改径，旧竹不依行。",
                "平施天犹病，周回日载阳。",
                "邻人馍莫换鬼}鸡黍，厚意未能偿。",
                "",
                ""
            ]
        },
        {
            "title": "春日山居好十首",
            "content": [
                "春日山居好，光风草上浮。",
                "溟蒙晨霭散，澹荡夕阳收。",
                "发轫梅花报，攀辕芍药留。",
                "春来亦何好，惟有白添头。"
            ]
        },
        {
            "title": "哭匊田诗老",
            "content": [
                "本是攻文者，其如痴在诗。",
                "人皆尊岛佛，我欲效宗师。",
                "废圃宫新屋，寒花带短篱。",
                "风流无此老，遗藁访佳儿。"
            ]
        },
        {
            "title": "山居",
            "content": [
                "雀饮梅凡雪，鱼吞水面云。",
                "山居差有味，世事不堪闻。",
                "野烧穷猪穴，晴霄转雁群。",
                "溪寒春未著，闰月压余分。"
            ]
        },
        {
            "title": "放萤寄正仲",
            "content": [
                "残编百读过，年去放萤飞。",
                "好带随身火，休争秉烛辉。",
                "夜凉辞竹庋，风逆返书帏。",
                "未是明经日，何人拾汝归。"
            ]
        },
        {
            "title": "戏述任翻诗句酬储梅癯见和之作",
            "content": [
                "我爱巾山去复回，城中平地起崔嵬。",
                "前村清景何人占，绝顶新凉几夜来。",
                "鹤起露翻松磴响，僧吟月上竹房开。",
                "任翻鍊得清新字，想见斯人百念灰。"
            ]
        },
        {
            "title": "谷口",
            "content": [
                "万朵千枝满谷中，含成谷口是墙东。",
                "先生老向花中坐，莫放东风落晚红。"
            ]
        },
        {
            "title": "解梅嘲",
            "content": [
                "昨夜鸺鹠声婉娈，斗觉春随呼唤转。",
                "今朝检历知立春，屋角梅花笑初囅。",
                "向人带笑复含嗔，嗔我今为异代民。",
                "我语梅花勿嗔笑，四海已非唐日照。",
                "尔花也是易姓花，憔悴荒园守空峤。",
                "阆风自是可怜人，六十年来逢立春。",
                "安危治乱几番见，到此三年哭断魂。",
                "我是先朝前进士，贱无职守不得死。",
                "难学夷齐饿首阳，聊效陶潜书甲子。",
                "星回世换市朝新，头白空山与鬼邻。",
                "更有横金拖紫客，临危不死稳藏身。"
            ]
        },
        {
            "title": "小阁省心",
            "content": [
                "避地逃名花时臧，春风何事转桑枢。",
                "退藏小阁收心静，闲下危阶放步徐。",
                "身到衰时方学道，眼当昏处始观书。",
                "一生日力悠悠度，总悔从前作计疏。"
            ]
        },
        {
            "title": "安住寺松声",
            "content": [
                "晴日千竿籁，春风万鼓鼙。",
                "清和兼怨适，细大杂高低。",
                "释子聆眠石，行人听过溪。",
                "曾於天竺寺，为尔驻游藜。"
            ]
        },
        {
            "title": "杂言",
            "content": [
                "琐兮尾兮胡中露，鸜之鹆之在乾侯。",
                "朝吟九叹复五噫，暮赓七歌并四愁。",
                "白日噎噎，中林幽幽。",
                "墐塞两版，蒙茸一裘。",
                "屋漏煤堕，糜搅粕浮。",
                "美人不来兮岁暮谁谓。霰雪滮滮，",
                "落叶如雨。"
            ]
        },
        {
            "title": "关胡山甫归山房",
            "content": [
                "出峡复归寺，身孤心更虚。",
                "半瓢岩下水，一豆雪中蔬。",
                "自制乌罗帽。闲将白发梳。",
                "与君能几别，此意重相於。"
            ]
        },
        {
            "title": "十月二三日嫩晴薄寒山房新构书阁去年此日北",
            "content": [
                "雾重月无色，夜来寒有情。",
                "墙根余宿莽，大末弄初晴。",
                "去岁那知有，新冬得此生。",
                "拥炉谈往事，鸜鹆报三更。",
                "",
                ""
            ]
        },
        {
            "title": "十虫吟",
            "content": [
                "虫有撺梭子，头腹俱锐长。",
                "绿衣而绛里，飞跃低踉蹡。",
                "名我固甚善，所愧无筐箱。",
                "维天有南箕，不可以簸扬。",
                "微虫人强名，此岂彼窃攘。",
                "秋田蚱蜢横，暗野如飞蝗。",
                "索索浅草中，不倚两股强。",
                "类中最善类，霜露死其常。"
            ]
        },
        {
            "title": "戏作",
            "content": [
                "莫笑山居僻，山居号令明。",
                "芭蕉工报雨，鸲鹆解知更。",
                "樵长专封拜，诗坛拥甲兵。",
                "开窗一壶酒，新句赏新晴。"
            ]
        },
        {
            "title": "留山甫",
            "content": [
                "新舂知麦味，旧债了邻赊。",
                "借榻无鹃处，敲门有竹家。",
                "韭苗香煮饼，菊脑和烹茶。",
                "少驻还山屐，乌纱细雨斜。"
            ]
        },
        {
            "title": "丙子九月陈村避地三绝",
            "content": [
                "一溪屈曲与山随，要试跻攀脚未衰。",
                "隔岸人家西日外，数株红柿压疏篱。"
            ]
        },
        {
            "title": "题王德渊水西藁",
            "content": [
                "子有婉微句，藏之平淡间。",
                "想子无愠色，熙熙发容颜。",
                "吉人罕暴戾，详缓心自閒。",
                "吾知子用意，欲拘陶韦还。",
                "欲以静息竞，欲以柔镌顽。",
                "坐使听者心，悠然和且安。",
                "子来索我语，我与子无言。",
                "评茶及品水，此事在舌端。",
                "还有分别否，归鸿没远天。"
            ]
        },
        {
            "title": "送潘少白赴连山馆",
            "content": [
                "桐木深坑岭，菊田高弟家。",
                "闻渠能馆致，去我使人嗟。",
                "箬长潜沙笋，兰开傍石花。",
                "古琴留挂壁，此意澹无邪。"
            ]
        },
        {
            "title": "丹林有作",
            "content": [
                "黄金为殿净庄严，笃耨醲熏翡翠帘。",
                "正恐天风来拔宅，丁宁收取白银蟾。"
            ]
        },
        {
            "title": "春日山居好十首",
            "content": [
                "春日山居好，春深自向归。",
                "且年城茂实，何必恋芳菲。",
                "树合明湖隔，蒿长远径微。",
                "风雩吾党事，试浴振春衣。"
            ]
        },
        {
            "title": "问信红梅二章",
            "content": [
                "冻白千林须雪重，暖红一点着春多。",
                "哑驴瘦策平皋去，如此风流奈老何。"
            ]
        },
        {
            "title": "七月十一日晓闻莺有感",
            "content": [
                "秋晓秋莺鸣绿树，我自徘徊不能去。",
                "年年鸣值晚春时，晓窗共听人何处。",
                "莺莺少驻听我吟，我吟未成泪双注。",
                "来年啼上茧头山，为说老人题此句。"
            ]
        },
        {
            "title": "八月初十日夜露坐场圃新月半破前溪夜舂俯仰",
            "content": [
                "露圳堕清响，隔烟闻暝春。",
                "夕岚那可拨，月照山重重。",
                "",
                ""
            ]
        },
        {
            "title": "哭谢尚书",
            "content": [
                "翰林翰学士，吏部老尚书。",
                "蓟北非吾土，勤江有旧庐。",
                "死生今已矣，出处竟何如。",
                "邛竹先龙化，人琴一恸余。"
            ]
        },
        {
            "title": "豀鱼",
            "content": [
                "红白豀鱼也可怜，夜凉沙静枕流眠。",
                "澄潭百尺无机事，自古何人作钓船。"
            ]
        },
        {
            "title": "观万堂村饮戏成",
            "content": [
                "芋魁豆角乌槠子，不用山翁举箸肥。",
                "闻道细鳞长九寸，夜来溪火急成围。"
            ]
        },
        {
            "title": "宝相花",
            "content": [
                "春风不到上林花，流落民间日又斜。",
                "曾向玉堂承雨露，可堪金屋委尘沙。",
                "生来富贵由天分，到底风流出内家。",
                "莫讶绿繁伤手刺，幽贞难犯可吁嗟。"
            ]
        },
        {
            "title": "问信红梅二章",
            "content": [
                "花到红梅真有韵，人生白发未宜愁。",
                "只须竟就花前醉，如此风流不外学。"
            ]
        },
        {
            "title": "归故园",
            "content": [
                "千家桑梓兵余痛，十世松楸火后悲。",
                "瓦砾成滩无鸟雀，荆蒿如杖有狐狸。",
                "咸平树在枝柯损，晚易书亡目录遗。",
                "半树瑶花微雨里，向谁寂寞泪将垂。"
            ]
        },
        {
            "title": "古铜炉",
            "content": [
                "殷彝周鼎几千年，土蚀苔封洗涤全。",
                "且与道人烧柏子，不须公子爇龙涎。"
            ]
        },
        {
            "title": "芗岩山居孟夏二十绝",
            "content": [
                "雉子行傍丛，鹿麑下饮涧。",
                "近人固数惊，无心复远患。"
            ]
        },
        {
            "title": "清明感旧",
            "content": [
                "杨柳家家去下湖，有歌有哭其闉阇。",
                "新孀少妇深深拜，却引新夫拜故夫。"
            ]
        },
        {
            "title": "游永庆寺",
            "content": [
                "惨澹芜城暮，萧疏野树寒。",
                "登山不惮远，反恐下山难。"
            ]
        },
        {
            "title": "梦觉见雪",
            "content": [
                "青山白发最宜看，点缀谰斑著意难。",
                "巧付小园浑未了，东风急处又吹残。"
            ]
        },
        {
            "title": "忆筇竹杖词",
            "content": [
                "筇竹杖，筇竹杖，",
                "敬斋惠我侔璆璗。万里岷江下峡船，",
                "大竹一筒中贮两。四明直在海东头，",
                "我得一条长在掌。蛟龙已蜕脊骨全，",
                "色如黄玉中心坚。节围五寸茎似笔，",
                "重如铁石声铿然。杖兮杖兮吾与尔，",
                "曾入千岩万壑里。虎豹远遁兮魑魅不逢，",
                "走及狙公兮追及鹿子。忽不见兮谁从，",
                "宁入水兮为龙。"
            ]
        },
        {
            "title": "七夕呈正仲",
            "content": [
                "金凤璧月清凉境，红蓼青蘋迤逦秋。",
                "漠漠蛛丝穿露重，微微萤火学星流。",
                "何年才子诬躔象，几度佳人候女牛。",
                "一局烂柯经数代，人间隔岁未悠悠。"
            ]
        },
        {
            "title": "晚易斋",
            "content": [
                "泳道东湖联句，正仲篆畦和篇。",
                "半世清风朗月，十年闷雨愁烟。"
            ]
        },
        {
            "title": "杜鹃花",
            "content": [
                "杜陵野老拜杜鹃，念渠蜀王身所变。",
                "我今流涕杜鹃花，为是此禽流备溅。",
                "嗟哉杜宇何其愚，万事成败皆斯须。",
                "一枰黑白翻覆手，揖让放弑皆丘墟。",
                "汝初一身今百亿，凝滞结恋胡为乎。",
                "尔生不能存社稷，死怨谢豹何区区。",
                "至今有子不自保，寄巢生育非良图。",
                "百亿禽分百亿花，数若恒河沙复沙。",
                "此花开时此鸟至，青枫苦竹为其家。",
                "锦官玉垒不可念，翠华黄屋天之涯。",
                "不闻十月杜鹃鸟，只见十月杜鹃花。",
                "何必看花与听鸟，老夫日日自思家。"
            ]
        },
        {
            "title": "赠周此山",
            "content": [
                "梅花台越路，来往此番新。",
                "风月三间屋，乾坤六尺身。",
                "枕中铅汞术，笔下蕙兰春。",
                "听说西江事，庐目面目真。"
            ]
        },
        {
            "title": "正月十四日小园偶坐",
            "content": [
                "天地元从雪后新，开帘闲坐看回春。",
                "谢公梦觉池生草，杜老羹成涧有芹。",
                "正是泰和嘉气象，好调寒暖养精神。",
                "花前不著多忧客，百舌何妨报事频。"
            ]
        },
        {
            "title": "春日新浴",
            "content": [
                "白发美青阳，新年试新浴。",
                "小窗洁而明，板阁密以燠。",
                "帘垂风绝蹊，汤暖云升屋。",
                "探手酌温凉，微微浇背腹。",
                "上盆頮吾面，下盆濯吾足。",
                "初如马释鞿，渐觉蝉蜕壳。",
                "周浃更融怡，味如书熟读。",
                "澡身当去尘，洗心当脱俗。",
                "湛然清净源，不遣生恶浊。",
                "振衣聊出门，篝烟度修竹。"
            ]
        },
        {
            "title": "题余文叔山间四时之楼",
            "content": [
                "轻财好事余文叔，磊落襟期端不俗。",
                "外方避地客来多，我亦从君借书屋。",
                "屋前曲径绕沦漪，池上高楼新结束。",
                "一条碧涧贯虹飞，几片青霞排闼宿。",
                "四时自换景自留，是中云月无春秋。",
                "家家见山长在眼，处处有山堪起楼。",
                "不如此楼能著我，磨墨题诗楼上头。",
                "主人之贤乐复乐，青山曾见此客不。"
            ]
        },
        {
            "title": "牡丹",
            "content": [
                "东风常带三分冷，春日自有一种香。",
                "百花合和不可拣，中人如酒令人狂。",
                "马塍卖花只贪早，野翁自爱开迟好。",
                "看花不可见花心，烂漫开时春已老。",
                "梢头茧栗幻柈杅，有许包藏费天巧。",
                "自携尊酒醉花阴，偃仰鹿皮听语少。"
            ]
        },
        {
            "title": "送帅初游浙西",
            "content": [
                "吴下吾游地，因君思又飘。",
                "水花香外雨，沙鸟梦边潮。",
                "载洒浮官舫，吟诗上驿桥。",
                "三高祠下过，为赋楚辞招。"
            ]
        },
        {
            "title": "萤",
            "content": [
                "每向坳塘照，多从曲径烧。",
                "无烟知有焰，著草不曾焦。",
                "杂燐因风乱，随星没夜遥。",
                "老来疏简册，四散任渠飘。"
            ]
        },
        {
            "title": "腊月朔第二孙绳祖弥月喜期与翁同十一月而又",
            "content": [
                "绳祖初弥月，清晨抱见翁。",
                "颇怜头额大，妆爱月时同。",
                "句法何时就，家声待汝洪。",
                "吾年八十二，方见汝成童。",
                "",
                ""
            ]
        },
        {
            "title": "芗岩山居孟夏二十绝",
            "content": [
                "迢递川观明，氤氛夏条绿。",
                "於焉冲抱盈，缅然散烦溽。"
            ]
        },
        {
            "title": "辛卯正月二日蝶轩蚤作",
            "content": [
                "鸦背闪晴天，轻明紫翠烟。",
                "年将人老大，形志影周旋。",
                "鸟语催晨枕，梅花照夜编。",
                "池塘春草句，此意有谁传。"
            ]
        },
        {
            "title": "秋日山居好十首",
            "content": [
                "秋日山居好，吾居山海间。",
                "意行逢酒住，兴尽放歌还。",
                "稻获归流水，林疏缩远山。",
                "谁知僧快活，饭饱即身閒。"
            ]
        },
        {
            "title": "无题",
            "content": [
                "宇宙千年更帝霸，春秋万世正乾坤。",
                "阴阳定位纲常立，於此推寻见本原。"
            ]
        },
        {
            "title": "新历未颁遗民感怆二首贻王达善曹季辩胡山甫",
            "content": [
                "故国山河成断绝，孤臣江海自飘零。",
                "窗间取月离离白，树下窥天碎碎青。",
                "一雁不来山驿静，千梅欲动客愁醒。",
                "新来未赐王春历，三尽尧阶自有蓂。",
                "",
                ""
            ]
        },
        {
            "title": "去年大兵入台仙居幸免今冬屠掠无噍类衣冠妇",
            "content": [
                "初谓无兵祸，那知酷至斯。",
                "相看不敢哭，有死未知期。",
                "儿向草间没，夫随剑口离。",
                "琵琶犹带怨，况是作俘累。",
                "",
                ""
            ]
        },
        {
            "title": "自归耕篆畦见村妇有摘茶车水卖鱼汲水行馌寄",
            "content": [
                "闺中寄衣妇，夫婿在辽阳。",
                "夜静剪刀响，天寒鍼线长。",
                "自伤乖匹偶，不肯绣鸳鸯。",
                "早愿王师息，我欢远故乡。",
                "",
                ""
            ]
        },
        {
            "title": "喜见早梅花",
            "content": [
                "朔雪吹吟屋，春风驻酒家。",
                "野塘冰上雁，断柳月中鸦。",
                "玉馔寒沙笋，金虀夜雨芽。",
                "开窗有新事，喜见梅花。"
            ]
        },
        {
            "title": "十村绝句",
            "content": [
                "桐花开处青鸠醉，桑椹甜时紫鸽忙。",
                "正是三眠三起日，送蚕小妇出烘房。"
            ]
        },
        {
            "title": "寄石泉策禅师",
            "content": [
                "不来三十载，僧与寺俱非。",
                "棕屦延苍藓，蒲团坐翠微。",
                "溪伟松顶相，风助竹谈机。",
                "侍者能栽菊，秋深重扣扉。"
            ]
        },
        {
            "title": "易庵道人归雁苍两月矣作诗趣之",
            "content": [
                "一入雁苍山，山苍雁落湾。",
                "石螀鸣杼下，沙鸟宿窗间。",
                "吾子动多悔，老夫今稍闲。",
                "密云疏雨里，心事极相关。"
            ]
        },
        {
            "title": "春日山居好十首",
            "content": [
                "春日山居好，柴门爱客过。",
                "连朝恣泥饮，随意有山歌。",
                "句小从人学，才衰觉气和。",
                "情怀依分足，好景不须多。"
            ]
        },
        {
            "title": "题萧照山水",
            "content": [
                "翩翩凉树下茅堂，揖客柴门去栈长。",
                "山外横舟篷不启，谁知世有送迎忙。"
            ]
        },
        {
            "title": "成石屏诗后枕上再赋",
            "content": [
                "十年欲作石屏题，覃思冥蒙意转迷。",
                "枕上呻吟翻了此，短蓬秋雨宿浯溪。"
            ]
        },
        {
            "title": "绿阴",
            "content": [
                "野色蒙茸翠羽盖，山光澹荡碧油幢。",
                "午烟时引煎茶灶，晓雾还沾读易窗。",
                "隐映掷金莺点点，分明藉玉鹭双双。",
                "莫疑蛇动杯中影，一笑开襟钓大江。"
            ]
        },
        {
            "title": "桂台",
            "content": [
                "神龙不知身变化，犹认潜鳞为故我。",
                "先生曾出雨八弦，浪静波恬归海卧。",
                "先生两处领桂台，梦寐一生游学舍。",
                "阿宜移扁就山窗，铁画银钩金钮鏁。",
                "绿阴闭户不知春，长日观书谁觉夏。",
                "天上吹香遍远山，月中散影流清夜。",
                "先生见扁如坐斋，随行不用木上座。",
                "攀枝踏影弄猿鹤，万事不到桂丛下。",
                "天下清芬是此花，世间最俗惟檀麝。",
                "后车还许乐天陪，吟笔更须侯喜把。",
                "几人名遂不知几，一日仓皇方泪堕。",
                "人知德佑不出高，岂识咸淳归计果。",
                "平生一瓣桂台香，口诵翁诗几百过。",
                "旧台何在桂凋零，日暮哀禽自相和。",
                "今台喜见桂婆娑，往来不碍江鸥社。",
                "旧台不见见今台，依旧风汉压江左。",
                "他年人访桂台游，旧名更复因今播。",
                "月中桂树最久长，此树还如月轮大。"
            ]
        },
        {
            "title": "和俟其按察咏县学古梅",
            "content": [
                "四教堂前百岁梅，北方豪杰为渠来。",
                "清癯自许根封雪，劲峭何妨骨锁苔。",
                "影里青衿饱弦诵，花前玉节照杓魁。",
                "林逋只向孤山种，不及文宣庙里栽。"
            ]
        },
        {
            "title": "老渔",
            "content": [
                "少妇提鱼入市廛，儿孙满眼不知年。",
                "醉眠还伴沙头雁，身在青天月满船。"
            ]
        },
        {
            "title": "春晚闻霰宛思凄然两日不见达善季辩书怀奉寄",
            "content": [
                "夜阑风薄树，雨急水坍沙。",
                "书在吾何恨，春深自忆家。",
                "高花犹著雪，浅草早鸣蛙。",
                "同是离居客，相逢吊岁华。"
            ]
        },
        {
            "title": "丙子九月陈村避地三绝",
            "content": [
                "盘盘幽谷造云峰，应有逃秦隐此中。",
                "行到半山奇绝事，白鷳如练挂青松。"
            ]
        },
        {
            "title": "石莲花",
            "content": [
                "石上原无藕，林间自有莲。",
                "开花高似雪，垂实软如绵。",
                "不入江妃笑，只令山鬼怜。",
                "芙蓉生木末，可证楚人篇。"
            ]
        },
        {
            "title": "八月初三日五更梦觉追记",
            "content": [
                "林下青衫卸，尊前白发欹。",
                "少年行乐事，暮景感伤时。",
                "鍊药嫌长懒，观书悔已迟。",
                "惜花心性在，时复一吟诗。"
            ]
        },
        {
            "title": "丙子兵祸台温为烈宁海虽经焚掠然耕者不废丁",
            "content": [
                "白兔秋毫绽，青虫树色并。",
                "兴亡谁与吊，聊复快新晴。",
                "",
                ""
            ]
        },
        {
            "title": "牡丹",
            "content": [
                "九枝初拆御袍红，艳质煌煌日正中。",
                "曾对集英瞻衮冕，孤臣洒泪立东风。"
            ]
        },
        {
            "title": "小窗一首寄帅初",
            "content": [
                "爱酒不嗜饮，行藏一小窗。",
                "斜阳屐樵磴，细雨笠渔矼。",
                "红树桥边独，青禽石上双。",
                "永怀草庐葛，来访鹿门庞。"
            ]
        },
        {
            "title": "七夕",
            "content": [
                "河似琉璃底，水行空影中。",
                "槎浮应恍惚，星会恐朦胧。",
                "七月初七夜，一年须一逢。",
                "经躔那有此，吾欲问天公。"
            ]
        },
        {
            "title": "十六夜月蚀既",
            "content": [
                "虾蟆新食月，金饼曲如钩。",
                "天道终还旧，书生自隐忧。",
                "星辰秋后烂，河汉夜深流。",
                "我欲骑鹏背，乘风阅九州。"
            ]
        },
        {
            "title": "十一月初三日插梅花古罍洗中因成四绝",
            "content": [
                "正是江村欲雪时，柴门修竹见横枝。",
                "谁知句里生香处，只许疏帘半面窥。"
            ]
        },
        {
            "title": "春叹",
            "content": [
                "春色三分二，人生七十稀。",
                "蝶魂归蚁冢，花瓣泊鱼衣。"
            ]
        },
        {
            "title": "冬日山居好十首",
            "content": [
                "冬日山居好，随家丰俭宜。",
                "果成猿种核，薪落鹤巢枝。",
                "梅见天机早，菊知霜信迟。",
                "读书年不和，任汝眼昏眵。"
            ]
        },
        {
            "title": "冬日过良坑见冈东望沧海隐隐见渔村有感时避",
            "content": [
                "平陆人烟险，渔舟家口肥。",
                "青天围篛笠，白雨澣蓑衣。",
                "静钓鸥分石，寒归雪满扉。",
                "磻溪有恨事，严濑本忘机。",
                "",
                ""
            ]
        },
        {
            "title": "冬日山居好十首",
            "content": [
                "冬日山居好，能閒乐自全。",
                "米丰平酒价，蔬贱减鱼钱。",
                "偶尔思前事，依然是少年。",
                "下帘高枕卧，门外北风颠。"
            ]
        },
        {
            "title": "次韵答达善季辩",
            "content": [
                "眼暗书多误，牙摇饭著沙。",
                "山林消几屐，天地总浮家。",
                "故国帛书雁，荒园鼓吹蛙。",
                "经年无驿使，何处问京华。"
            ]
        },
        {
            "title": "九日与正仲子堂君英举酒于篆畦璋万二侄男庭",
            "content": [
                "登高胜具何人有，重九佳名此日临。",
                "老眼已昏空怅望，壮心犹在惜销沉。",
                "天真呈露青山瘦，世故流离白发侵。",
                "汉水沈碑今出否，古来贤达共沾襟。",
                "",
                ""
            ]
        },
        {
            "title": "喜帅初归剡",
            "content": [
                "吴客多流越，君寻古剡归。",
                "民贫官箠急，岁歉米船稀。",
                "岭鹿三丫入，溪鲈一尺肥。",
                "榆林知可隐，安得翅能飞。"
            ]
        },
        {
            "title": "正月十日新晴观正仲所写篆畦藁",
            "content": [
                "乱离又活十年身，帝闵吾徒已甚仁。",
                "近厚施为回世运，至和涵养合天真。",
                "花间醉客能骑马，柳外鸣禽似唤人。",
                "酬唱小编情性好，伊祁留得一分春。"
            ]
        },
        {
            "title": "神鳌",
            "content": [
                "清声端是磬浮泗，黑质浑然玉剖荆。",
                "应是任公垂钓得，灵鳌入手出沧瀛。"
            ]
        },
        {
            "title": "田家纪事",
            "content": [
                "蒙蒙土雾连三日，父老传经十七年。",
                "蚕月人家多忌讳，麦秋时候好安眠。",
                "桑鸠逐妇应嫌雨，社燕依人不避烟。",
                "短策绿阴新似沃，顷筐朱实写来圆。"
            ]
        },
        {
            "title": "谢弥大惠万岁藤杖",
            "content": [
                "青山节节皆龙冢，蜕骨崚嶒幻此藤。",
                "栗楖生来呼上座，猕猴拾得奉胡僧。",
                "子能致此须牙具，我试携之气力增。",
                "欲上泰山宾出日，便须著脚共猱升。"
            ]
        },
        {
            "title": "平泉佳景",
            "content": [
                "山狖暗穿插黄叶，沙乌远叫白烟昏。",
                "采兰童子归来晚，一道香风先到门。"
            ]
        },
        {
            "title": "喻客",
            "content": [
                "踏雪相过客定嘉，瓦灯何事冻成花。",
                "捕螳者雀雀忧弹，甘带为且且畏蟆。",
                "寒拾相逢成一笑，触蛮互胜足长嗟。",
                "人生保是争名利，名利看来细似麻。"
            ]
        },
        {
            "title": "中夜对月有省",
            "content": [
                "风开半村雨，月吐四更潮。",
                "静处常参省，从来本寂寥。",
                "天机双鹤唳，霜信一鸿飘。",
                "短发梳还痒，寒釭凝不摇。"
            ]
        },
        {
            "title": "田舍偶忆菖蒲",
            "content": [
                "山窗偶闲静，无事忆菖蒲。",
                "怪石磨剑脊，西风拂虎须。",
                "性贞偏爱洁，节劲固应癯。",
                "何日新书室，清泉手自奭",
                "右斗}。"
            ]
        },
        {
            "title": "老人村",
            "content": [
                "绿树合来无路入，青烟起处有人居。",
                "衣冠从俗语言朴，礼乐相忘机巧疏。"
            ]
        },
        {
            "title": "夏日山居好十首",
            "content": [
                "夏日山居好，日长宜学文。",
                "金门堪避世，亩亩不忘君。",
                "林宿三冬雪，岩藏万里云。",
                "屈伸吾道在，何必杂人群。"
            ]
        },
        {
            "title": "无题",
            "content": [
                "江山有恨非吾土，花鸟相逢故恼翁。",
                "百岁唯余二十五，一春强半又成空。"
            ]
        },
        {
            "title": "借正仲韵赋牡丹",
            "content": [
                "落阳宫苑地，幻出几花身。",
                "艳色宜当午，开时惜殿春。",
                "管弦非旧国，风雨易愁人。",
                "同是多情客，相逢说梦因。"
            ]
        },
        {
            "title": "再题巾山二绝贻王如山监簿",
            "content": [
                "天将秋露沐云鬟，故遣松巅鹤势盘。",
                "诗客惟看半江月，不知一半在阑干。"
            ]
        },
        {
            "title": "过字韵诗辱诸友联和方营度枯鄙以酬厚意偶报",
            "content": [
                "麦倒桑折枝，山外花门过。",
                "牛亡主不归，妇去蚕未卧。",
                "在者哭空村，吞声谁敢大。",
                "盲晖隐空崖，惊尘飞暗堁。",
                "川逝痛陵迁，春深悲国破。",
                "可惜此良宵，月轮升紫磨。",
                "",
                ""
            ]
        },
        {
            "title": "正仲思归作篆畦今夜月十诗非篆畦月乃雁苍月",
            "content": [
                "篆畦今夜月，特地向人明。",
                "海驿催传箭，荒鸡误报更。",
                "平生大敌勇，末暮小诗行。",
                "老矣今安用，深杯送此生。",
                "",
                ""
            ]
        },
        {
            "title": "蜜蜂",
            "content": [
                "官谭有严投急影，公衙未退沸繁声。",
                "香材聚敛千家圃，兵卫森凝百雉城。",
                "额上粉轻春尚早，股间金重日初晴。",
                "百虫未敢梅花近，唯有渠来蹴雪英。"
            ]
        },
        {
            "title": "题王任所藏林逋索句图",
            "content": [
                "千秋万古梅花树，直到咸平妈受知。",
                "若道此图真此老，何人觌面敢题诗。"
            ]
        },
        {
            "title": "田家即事",
            "content": [
                "饱暖无他事，天心亦易回。",
                "缫车翻急瀑，麦磨响轻雷。",
                "履辟行泥笋，衣蒸过雨梅。",
                "荒村断鱼肉，随兴酌出杯。"
            ]
        },
        {
            "title": "九月二十七日晓起书梦",
            "content": [
                "老去无营百念宽，只余故纸未忘鑽。",
                "小窗坐寐含幽梦，梦涉寒波赋楚兰。"
            ]
        },
        {
            "title": "孤雁",
            "content": [
                "忧心悄悄睡示能，开门看月一片冰。",
                "窍木相磨作鬼语，冻星入牖如萤青。",
                "孤雁哀号向何处，老夫掩耳不欲听。",
                "尔从沙场经万里，昔时系书达天子。",
                "如今若向上林过，纵有书来谁取视。",
                "阴山豁处狭如门，结陈来时各有群。",
                "辛苦避鹰兼避弋，前行半度后行分。",
                "秋水江南无所畏，老菰沉米芦摇穗。",
                "鸥凫善熟少惊猜，饮啄不争游且戏。",
                "不知何事背群飞，欲宿无依去无疑。",
                "天长路杳翅流血，夜向霜凄声转微。",
                "自倚能飞无与敌，岂知天势有违机。"
            ]
        },
        {
            "title": "书事",
            "content": [
                "倚徙白头杖，哀伤赤子兵。",
                "斜封今不用，直指近方行。",
                "商鞅何妨徇，桑羊儘可烹。",
                "击蒙须用此，尽箠惜刑轻。"
            ]
        },
        {
            "title": "赋苇",
            "content": [
                "山居种苇意如何，相见沧江渺渺波。",
                "窗外近移秋色早，夜来偏觉雨声多。",
                "微风动叶蜻蜓立，暗浪冲根郭索过。",
                "谁解写成团扇面，萧萧残雪卧渔蓑。"
            ]
        },
        {
            "title": "自归耕篆畦见村妇有摘茶车水卖鱼汲水行馌寄",
            "content": [
                "种麦谁家妇，青裙皂角冠。",
                "坐夫无燥湿，自小习艰难。",
                "窠浅愁鸦窃，株成畏马残。",
                "夜来新得雪，浊盎慰初寒。",
                "",
                ""
            ]
        },
        {
            "title": "贻正仲",
            "content": [
                "月生鲸海上，人在雁苍中。",
                "一巘环村转，双溪到海同。",
                "百年能几见，七十有三翁。",
                "为此当心恻，诗成走递筒。"
            ]
        },
        {
            "title": "咏蝶",
            "content": [
                "前身曾学昭仪舞，时样工为京兆眉。",
                "拣尽好枝无可意，倦寻芳草歇多时。",
                "晓畦雾重狂须减，风槛花飞悮与随。",
                "不但蛛丝深著避，更知红袖亦堪疑。"
            ]
        },
        {
            "title": "会计家酿得十石日饮三升可周一岁是日一饮成",
            "content": [
                "朱朱石榴树，白白水栀花。",
                "振鹭青溪客，迁莺碧柳家。",
                "衰年新旅食，小雨梦京华。",
                "贫有杯中物，宾来未用赊。",
                "",
                ""
            ]
        },
        {
            "title": "罪言",
            "content": [
                "匪兕匪虎吾道非，鸜之鹆之侯不归。",
                "山南山北靡有定，瀼东瀼西生计微。",
                "颓墙宿莽露泥泥，荒田野菊秋菲菲。",
                "和止安息，我行安之。",
                "噫吁嘻！过殷墟兮麦渐渐，",
                "览周原兮黍离离。黍麦之秀，",
                "黍麦之有。无麦无禾，",
                "不耕胡取。白骨兮成豀，",
                "膏肉兮成泥。已焉哉！",
                "想自古之如彼，匪斯今之可哀。",
                "死莫懲於既往，生胡保其将来。",
                "东溟之滨，相夺相攘。",
                "杀人填海，浩浩不盈。",
                "轮回报复，此死彼生。",
                "天假手於王师，使尽殪於秦坑。",
                "痛临渊而一吊，悲万古之茫茫。"
            ]
        },
        {
            "title": "秋日山居好十首",
            "content": [
                "秋日山居好，清凉雁过初。",
                "鸡头消暑夕，鸭脚待霜余。",
                "莫净蜃虻远，瓜香蚤蚁除。",
                "小园新雨过，菜甲自删锄。"
            ]
        },
        {
            "title": "夏日山居好十首",
            "content": [
                "夏日山居好，清溪一笛风。",
                "瘦躯便褐短，寡发爱梳忪。",
                "细雨明归鹭，斜阳饮远虹。",
                "有时吟未稳，饮步自书空。"
            ]
        },
        {
            "title": "老铜壶",
            "content": [
                "孙孙子子永享用，下有铭文谁所为。",
                "有色无声形制具，不得随俗插花枝。"
            ]
        },
        {
            "title": "蕉迳小立",
            "content": [
                "昼夜中分凉燠平，裁新熨故体轻清。",
                "无端挠乱成多事，旬种芭蕉作雨声。"
            ]
        },
        {
            "title": "芗岩山居孟夏二十绝",
            "content": [
                "雨云冒山头，晴云出坞口。",
                "东峰有龙湫，雨我私百亩。"
            ]
        },
        {
            "title": "十七日夜村市",
            "content": [
                "今岁梅谁待，因迟却未残。",
                "新泉生暗谷，远烧照前滩。",
                "圆景终难久，残灯未肯阑。",
                "沉吟思往事，犹自倚阑干。"
            ]
        },
        {
            "title": "寄子堂",
            "content": [
                "不践山中约，时时梦见之。",
                "况当春雨夜，正作韭虀思。",
                "种菊秋堪撷，诛茅冬未迟。",
                "人生难自料，身后要名垂。"
            ]
        },
        {
            "title": "十月十八日闻雁",
            "content": [
                "一声空杳分千响，万里荒凉月正明。",
                "共说江南旧来处，还思沙漠远行程。",
                "如哀如怨知何事，相应相呼出有情。",
                "惊起芦花不成梦，江城应是报严更。"
            ]
        },
        {
            "title": "正仲思归作篆畦今夜月十诗非篆畦月乃雁苍月",
            "content": [
                "篆畦今夜月，先暝启黄昏。",
                "狐叫青峰迳，僧归白石源。",
                "分灯三户市，打鼓七郎村。",
                "莫管啼乌绕，吾今已断魂。",
                "",
                ""
            ]
        },
        {
            "title": "纪梦",
            "content": [
                "款段徐行稳不厄，迢迢溪路见疏梅。",
                "青枝欲挽怜香雪，唤取芳尊树下来。"
            ]
        },
        {
            "title": "五月二十八日四绝",
            "content": [
                "鸟独沉啼意，萤低照去踪。",
                "艰危吾辈老，寂寞此心同。"
            ]
        },
        {
            "title": "自归耕篆畦见村妇有摘茶车水卖鱼汲水行馌寄",
            "content": [
                "溪头波及水妇，力小憩中途。",
                "奉佛澄斋钵，供姑洁饭盂。",
                "煮蔬甘胜肉，洗布白于酥。",
                "酿黍修时祀，家篘不用沽。",
                "",
                ""
            ]
        },
        {
            "title": "山甫画松",
            "content": [
                "山甫作古松，意造无定本。",
                "枝枝藏太阴，笔笔涵混沌。",
                "气吞千尺崖，犹作飞瀑滚。",
                "肺肝生洞壑，槎枒出隐岭。",
                "奋臂盘礴余，墨渍笔不吮。",
                "若人盖天机，岂为寻丈窘。",
                "胸中有磥砢，欲出不可忍。",
                "恐是城南树，写形难自隐。",
                "呜呼夹山自有真松图，朝夕左右陈座隅。",
                "伐薪架屋听笙竽，好翁之计诚非疏。"
            ]
        },
        {
            "title": "七月望日避地省坑存思庵留题时章林出白石可",
            "content": [
                "去家无十里，过岭即他乡。",
                "避地身三到，伤时泪数行。",
                "高檐齐古树，新屋背斜阳。",
                "我欲相邻住，青山志未偿。",
                "",
                ""
            ]
        },
        {
            "title": "正仲入鄞叙怀送别二首１",
            "content": [
                "遇事无心心自放，如今心事放尤难。",
                "酒开愁绪汤浇雪，书润枯肠火养丹。",
                "欹枕啼鸦分晓色，把杯归雁破春寒。",
                "君来访我连朝雨，三日新晴理去鞍。"
            ]
        },
        {
            "title": "梦成",
            "content": [
                "山棠红白间青林，上有和鸣百啭禽。",
                "一阵晚风吹噎去，又寻桃杏说春心。"
            ]
        },
        {
            "title": "续十虫吟４",
            "content": [
                "虫有齧菊羊，齧脑脑则死。",
                "不谓食且尽，细察理不尔。",
                "微躯细於蝇，玄甲而利嘴。",
                "顶上一粟红，鲜明大如虮。",
                "方当四五月，苗盛新怒起。",
                "上下截其茎，於中寄生子。",
                "脑瘁子乃哉，分枝从此始。",
                "种菊须摘脑，不摘分披靡。",
                "理有捐而益，未用分愠喜。"
            ]
        },
        {
            "title": "冬日山居好十首",
            "content": [
                "冬日山居好，茅茨不漏风。",
                "山厨蒸芋栗，野径扫风蓬。",
                "嫩酒篘初白，寒灰拨暂红。",
                "编氓吾未免，杜老屡囊空。"
            ]
        },
        {
            "title": "冬日山居好十首",
            "content": [
                "冬日山居好，不知年又穷。",
                "老人六十七，破衲两三重。",
                "未要迎新岁，聊须驻旧冬。",
                "明堂知未议，安用聘申公。"
            ]
        },
        {
            "title": "咏紫荆花",
            "content": [
                "自古惟闻棠棣咏，后人多感紫荆回。",
                "固知天理随机触，亦本诗人起兴来。",
                "枯条谁缀桃花米，嫩蕊初挼撒酒媒。",
                "野老门前栽一树，才开桐角此花开。"
            ]
        },
        {
            "title": "病起寄二林",
            "content": [
                "心地缅然平，乔林夏气清。",
                "炎风疏鸟毳，凉雨滴蝉声。",
                "输翠专攻守，弓函誓死生。",
                "吟成与谁寄，二子在鄞城。"
            ]
        },
        {
            "title": "老鹤",
            "content": [
                "霜瓴沾泞衣难濯，朱顶多年色退鲜。",
                "曾向青云黄鹄举，如今羸损啄乌田。"
            ]
        },
        {
            "title": "临水送将归",
            "content": [
                "落叶秋江外，孤镫远树中。",
                "片帆天上下，明月水西东。",
                "岐渚潮来白，晴霞暝更红。",
                "一尊临水驿，莫忘寄诗筒。"
            ]
        },
        {
            "title": "谢周拙翁惠万岁藤杖",
            "content": [
                "周老手中杖，天封顶上藤。",
                "战龙纷可解，斗虎死堪乘。",
                "险路扶胜仆，深林肯伴僧。",
                "山中行住坐，赖此好交朋。"
            ]
        },
        {
            "title": "红梅",
            "content": [
                "雪尽西风万叶红，梅花一色照青空。",
                "天公又恐太枯淡，故著红蓝染雪丛。"
            ]
        },
        {
            "title": "次自仲赋桃花韵",
            "content": [
                "红红白白好容颜，笑日临负锦里山。",
                "且引彩云来洞口，莫随流水去人间。",
                "忆游梦得嗟重到，访异驎之拟不还。",
                "自是刘郎有缘会，一千年后得来攀。"
            ]
        },
        {
            "title": "篆畦春日有怀正仲",
            "content": [
                "别来成隔岁，即是久相疏。",
                "咏物追唐律，名亭学史书。",
                "荑柔春霰后，花韵午晴初。",
                "閒日有閒谭，人生无逸居。"
            ]
        },
        {
            "title": "牵牛花",
            "content": [
                "卉中深碧斯为最，绣蝶红蜻宿近枝。",
                "巧补疏篱阴漠漠，善缘高竹实累累。",
                "满承秋露瑶杯莹，半敛朝阳翠袖欹。",
                "入药性寒君莫弃，良医疏滞用随宜。"
            ]
        },
        {
            "title": "懒出",
            "content": [
                "飞雾不成雨，幽人懒出豀。",
                "落红双雉过，新绿一鹃啼。"
            ]
        },
        {
            "title": "寄胡山甫",
            "content": [
                "梅梢残雨知头数，溪上无风麦自青。",
                "迟子不来还独卧，踏檐啼鸟唤入醒。"
            ]
        },
        {
            "title": "端午感怀",
            "content": [
                "曾饮昌阳七十三，老来大布当轻衫。",
                "豫储当采三年艾，缓计空寻六日蟾。",
                "楚俗旧时沉黍恨，唐宫此日赐衣沾。",
                "栀香满院人如玉，尚想薰风半卷帘。"
            ]
        },
        {
            "title": "冬日感怀",
            "content": [
                "四十年前不畏老，酒豪踏雪买梅花。",
                "如今七十愁年尽，远客匆匆梦到家。"
            ]
        },
        {
            "title": "古意",
            "content": [
                "客从南方来，遗我薰风琴。",
                "薰风未易致，且奏易水吟。",
                "高浪忽起立，四顾变愁阴。",
                "征马立踟躇，旁人泪沾襟。",
                "壮士不畏死。怒发竖森森。",
                "长揖辞四坐，秦关无阻深。",
                "燕客视秦王，已若罝中禽。",
                "中朝事不成，易水有悲音。",
                "请君且勿弹，此曲伤人心。"
            ]
        },
        {
            "title": "十五日月明凄然无况因忆方泳道挽拙斋诗有人",
            "content": [
                "月色清寒早闭门，秋虫依旧语黄昏。",
                "老人心事浑如此，旧住乡岩水石村。",
                "",
                ""
            ]
        },
        {
            "title": "避地李山",
            "content": [
                "山居门早闭，雪后树重青。",
                "不为艰危迫，谁能险阻登。",
                "寒机与舂应，村诵隔溪听。",
                "绝枯观沧海，海平峰上层。"
            ]
        },
        {
            "title": "题赵大年小景",
            "content": [
                "三株五株依岸柳，一只两只钓鱼船。",
                "水天鹎鸭斜飞去，细草平沙兴渺然。"
            ]
        },
        {
            "title": "一蓑",
            "content": [
                "蓬窗漏晚风，蓑衣盖秋雨。",
                "蒲白早潮来，小儿事扶橹。",
                "三尽鲤鱼飞上天，渔翁醉卧不能举。"
            ]
        },
        {
            "title": "夏日山居好十首",
            "content": [
                "夏日山居好，还思童冠时。",
                "汗流修举业，浴罢间题诗。",
                "边事廷绅奏，朝除邸报驰。",
                "槐花时节近，新说合新知。"
            ]
        },
        {
            "title": "花鸟",
            "content": [
                "色与声俱妙，鸟啼花乱开。",
                "此时无事恼，有酒待谁来。",
                "漂泊迷归路，昏花恣覆杯。",
                "已闻雷迸笋，不怕雹惊梅。"
            ]
        },
        {
            "title": "芗岩山居孟夏二十绝",
            "content": [
                "种松为老伴，栽菊充岁粮。",
                "新国苦长役，遗民怀故乡。"
            ]
        },
        {
            "title": "归至相见岭喜见紫海",
            "content": [
                "相见岭头相见少，北风吹却南翁倒。",
                "短日荒荒白草枯，颠狂乱叶如飞鸟。",
                "前峰低处紫海出，知是吾归里中道。",
                "父兄问讯今何如，只是相公言语好。"
            ]
        },
        {
            "title": "闺怨",
            "content": [
                "贮雪成酥饤玉盘，劝郎抄取一匙餐。",
                "金针指冷愁花冻，侍婢添香却夜寒。"
            ]
        },
        {
            "title": "雪村闻鹃",
            "content": [
                "故国亡来身已非，千年犹诉不如归。",
                "参天古木魂迷路，谁与黎侯赋式微。"
            ]
        },
        {
            "title": "赋眼昏",
            "content": [
                "不为吟哦苦苦频，老逢忧患损精神。",
                "见人依约近方省，认字微茫久未真。",
                "漠漠江山浑水墨，冥冥草树隔烟尘。",
                "何人解呪杨枝水，洗净从前业障因。"
            ]
        },
        {
            "title": "还龙舒旧隐",
            "content": [
                "今朝归小隐，隣里喜还悲。",
                "亡国谁修史，遗民自采诗。",
                "鼠营新穴壤，鹤理旧巢枝。",
                "见说寅年泰，冥心待运移。"
            ]
        },
        {
            "title": "五月一日寄正仲",
            "content": [
                "信处村非远，别时山更多。",
                "花风起晴浪，草露落明河。",
                "世事老休问，故人今几时。",
                "朝来新酒禁，煮饼卧岩阿。"
            ]
        },
        {
            "title": "正仲思归作篆畦今夜月十诗非篆畦月乃雁苍月",
            "content": [
                "篆畦今夜月，故意照人衰。",
                "一梦十年过，千愁万里来。",
                "只今安粤徼，何日悔轮台。",
                "吟罢四百字，更倾三五杯。",
                "",
                ""
            ]
        },
        {
            "title": "十村绝句",
            "content": [
                "春风淰淰欺驼褐，客思翛翛著柳黄。",
                "不是兰舟共漂泊，清明保事不还乡。"
            ]
        },
        {
            "title": "施元屏面",
            "content": [
                "渔翁不食鱼，爱换酒子吃。",
                "临川羡鱼人，似喜网有昨。"
            ]
        },
        {
            "title": "衰至和王达善",
            "content": [
                "衰来知已渐，老去不容迟。",
                "居长常先导，徐行且远期。",
                "相看飘鹤发，久坐绽乌皮。",
                "百岁休嫌短，修名千载垂。"
            ]
        },
        {
            "title": "趋农",
            "content": [
                "种浸清明后，雅耿谷雨前。",
                "未能饥守死，何不力耕田。",
                "溪草凫毛滑，山花雉颊鲜。",
                "倦行聊少憩，茅屋带晴烟。"
            ]
        },
        {
            "title": "晚晴",
            "content": [
                "九十日春长雨雪，喜君今日咏新晴。",
                "绿阴四面招人坐，芳草前头试我行。",
                "少驻飞花终有别，爱听啼鸟忽无声。",
                "东坡已作秋阳赋，欲赋春阳恨未成。"
            ]
        },
        {
            "title": "赠正仲别",
            "content": [
                "一年三过我，此去定经年。",
                "雪压登鱼渚，云生落雁田。",
                "壮游今已矣，老别自潸然。",
                "心事有难说，斯文属子传。"
            ]
        },
        {
            "title": "夏日山居好十首",
            "content": [
                "夏日山居好，凉风树下生。",
                "三茶还可瀹，二韮尚堪烹。",
                "永日闲言语，平生实讲明。",
                "前空飞赤电，燕坐不须惊。"
            ]
        },
        {
            "title": "续十虫吟７",
            "content": [
                "虫有天水牛，两臂徒甚修。",
                "长尾龟其类，玄痛鳖与俦。",
                "细评无甚似，大概勿深求。",
                "终身混沮洳，亦与蝦蛭游。",
                "或云能羽化，为蝉槐树头。",
                "清高乃如许，亦足掩前羞。"
            ]
        },
        {
            "title": "秋日山居好十首",
            "content": [
                "秋日山居好，园丁贡美蔬。",
                "燃萁酥煮豆，拗颈烂蒸壶。",
                "菰首甜供茹，姜芽嫩漉菹。",
                "秋来风物美，何必去吾庐。"
            ]
        },
        {
            "title": "无题",
            "content": [
                "堕马乌支懒画眉，博山宿火翠烟微。",
                "绿窗不妇香尘护，暖日青虫化蝶飞。"
            ]
        },
        {
            "title": "田公姥词",
            "content": [
                "田公布衣五尺长，田姥角冠八寸强。",
                "平生布施不造殃，教养儿孙耕与桑。",
                "田公姥，生为农家夫与妇。",
                "寿考百年作田祖，岁岁田头管风雨。",
                "春三秋九享鸡豚，环珓神灵如对语。",
                "田公姥，听侬歌，",
                "看侬舞。使我仓有秔，",
                "使我庾有稌，使我囷有黍。",
                "使我富牛羊，千斯牸兮百斯牯。",
                "田公姥，侬肴芬芬兮侬酒湑湑，",
                "官税既输兮公役不烦。男不为人驱，",
                "女不为伧妇，读书识字应门户。"
            ]
        },
        {
            "title": "观万堂前蕉苇为风雨所败对之有感",
            "content": [
                "绿蕉青苇列旗枪，一夜西风作战场。",
                "薏苡低垂菰米老，花鹅绣鸭阵横塘。"
            ]
        },
        {
            "title": "十四日夜月色颇佳山寒不出门窗间拥絮坐翫殊",
            "content": [
                "山居寒重户先扃，自向疏窗爱日明。",
                "欲唤花光来貌取，入檐微见一枝横。",
                "",
                ""
            ]
        },
        {
            "title": "五月二十八日四绝",
            "content": [
                "蜂影过窗急，雏声出树繁。",
                "经时不吐句，此日独窥园。"
            ]
        },
        {
            "title": "生日仲素惠羊酒作此奉谢",
            "content": [
                "去年蝶轩馈羊酒，主人怜我空无有。",
                "座上六客皆解吟，一翁不吟开笑口。",
                "今年病叟蚤还山，烹鸡炰鳖翁对媪。",
                "五男四妇六稚孙，更有曾孙依乳姆。",
                "往来两载总遭荒，瓦瓶聊以挹酒浆。",
                "山蔬满盘白雪白，野橘堆饤黄金黄。",
                "芒村得此已自足，群奴饥啄撑空肠。",
                "忽闻棠豀有书至，袁诗陈赋两辉煌。",
                "一松正可枯蘖比，五雏真与群鸡争。",
                "举家病瘧涉三月，一日计减一斗粮。",
                "留储到此作素供，问君何为特杀生。",
                "臓神见梦羊踏菜，便呼茗碗来祓禳。",
                "君当戒屠我辟谷，轻身与蝶同飞扬。"
            ]
        },
        {
            "title": "喜山甫相过",
            "content": [
                "梦回春草远，病起故人来。",
                "耿耿孤灯话，沈沈细雨杯。",
                "千愁双鸟过，一笑百花开。",
                "世事渺烟水，相携卧绿苔。"
            ]
        },
        {
            "title": "寄慈林交讲师",
            "content": [
                "有意西林寻小隐，无田东瀼可隣家。",
                "闻师投谒不入巷，知我无人能点茶。",
                "山色一豀连雨色，雪花十里糁松花。",
                "秋声正与公相似，相对忘言定不差。"
            ]
        },
        {
            "title": "春晚寄二林",
            "content": [
                "谷雨秧芽动，楝风花信来。",
                "蟹奔沙上火，笋长地中雷。",
                "燕子巢重定，主人门早开。",
                "二林诗敌手，先著一篇催。"
            ]
        },
        {
            "title": "昼睡",
            "content": [
                "生平慕睡乡，逃暑最为良。",
                "渴爱煎茶响，饥闻煮粥香。",
                "百年依白社，一枕熟黄粱。",
                "童懒呼难动，贪眠到夕阳。"
            ]
        },
        {
            "title": "十三日即事",
            "content": [
                "蒿欺菊丛瘦，蔓压橘枝低。",
                "应俗精神减，伤时梦寐迷。",
                "欹眠中夜雁，薄饭午时鸡。",
                "咄咄真堪怪，秋深杜宇啼。"
            ]
        },
        {
            "title": "除夕",
            "content": [
                "软暖炉星火，新香甑雪糕。",
                "老人消一睡，守负为徒劳。"
            ]
        },
        {
            "title": "铜雀瓦砚",
            "content": [
                "摩挲岁久马肝死，洗涤尘开鸜眼鲜。",
                "铜雀何人收废瓦，铭文犹记建安年。"
            ]
        },
        {
            "title": "十虫吟",
            "content": [
                "虫有络纬婆，如缫复如纺。",
                "豆篱秋雨余，秉烛不须纲。",
                "置之银丝笼，因而入罗幌。",
                "偏资儿女玩，终夜奏繁响。"
            ]
        },
        {
            "title": "梅下洗盏酌台红感旧",
            "content": [
                "天台红酒须银杯，清光妙色相发挥。",
                "翁髹玉石岂不雅，君第酌之庆自知。",
                "我有银杯何所宜，恕斋惠我前朝得。",
                "今朝翁酒竟茫然，梅花万里人南北。"
            ]
        },
        {
            "title": "代影答赠一首",
            "content": [
                "寒宜絮帽蒙头坐，暑称松风洒顶凉。",
                "虮虱更无依附处，方知清野策为长。"
            ]
        },
        {
            "title": "感怀",
            "content": [
                "时事传来日日新，信疑相半向谁询。",
                "一寒一暑成吾老，多雨多愁过却春。",
                "酒畔暂休无限事，花前难买自由身。",
                "百年犹有四十在，须见升平作幸民。"
            ]
        },
        {
            "title": "戏赠牛女",
            "content": [
                "掷果久怜潘岳好，投梭不入幼舆痴。",
                "彩云似扇羞郎面，新月如弓学妇眉。",
                "喜鹊成桥终有别，阳乌出海且教迟。",
                "如何自古占天者，不说经躔有动移。"
            ]
        },
        {
            "title": "吾道",
            "content": [
                "闻恶休三唾，怀贤赋七哀。",
                "衰年催白发，细雨足红梅。",
                "江海归诗卷，乾坤换劫灰。",
                "老儒何所用，吾道自须回。"
            ]
        },
        {
            "title": "次韵答孙平叔感春之作",
            "content": [
                "五陵三辅少年场，往事欢娱总不伤。",
                "阅世莺花见兴废，随时蜂蝶有炎凉。",
                "原尝馆寂生春草，田窦门荒掩夕阳。",
                "汉殿唐宫亦如此，由来天道本茫茫。"
            ]
        },
        {
            "title": "渔童",
            "content": [
                "丫角长身者，依然发懒梳。",
                "只将星子饵，钓得尺来鱼。",
                "险阻行来惯，风波舞自如。",
                "曾因潮岸塌，收得古人书。"
            ]
        },
        {
            "title": "宿龟石寺",
            "content": [
                "朅来谁主我，野寺得闲行。",
                "借屋安书庋，就岩搘饭铛。",
                "山晴分雁转，水暖见鱼生。",
                "无事人情好，相逢总笑迎。"
            ]
        },
        {
            "title": "白发",
            "content": [
                "新发从渠白，旧颜疑我非。",
                "莫嫌冠易堕，且喜虱无依。",
                "镜里星星出，梳来日日稀。",
                "长惭老松树，翠鬣沐烟霏。"
            ]
        },
        {
            "title": "无题",
            "content": [
                "杏花寒气退三舍，柳絮春光减二分。",
                "帘外游丝飞冉冉，窗间野马走纷纷。"
            ]
        },
        {
            "title": "壬辰正月胡子持孙平叔刘正仲诸友於雁苍建赤",
            "content": [
                "句读从朱老，经书本释翁。",
                "於蓝青所出，他石玉堪攻。",
                "文启吾乡秀，心知百代崇。",
                "推尊非苟合，议论自难同。",
                "名节道乡峻，词章淮海雄。",
                "诸公交赞誉，此老定磨礲。",
                "旧祀儒宫侧，新祠佛寺东。",
                "开山犹别子，传钵许宗风。",
                "俎豆干戈后，诗书煨烬中。",
                "千年期勿坏，印印此心通。",
                "",
                ""
            ]
        },
        {
            "title": "三月六日英雾四塞涉三日不散木叶屋瓦积尘皆",
            "content": [
                "故国乌头白，太空鸡子黄。",
                "蒲茸千顷麦，筠粉万株桑。",
                "错莫昏花眼。朦胧尘土肠。",
                "天河如可挽，洗出太阳光。",
                "",
                ""
            ]
        },
        {
            "title": "停云诗",
            "content": [
                "千山月白，露气蒙蒙。",
                "四顾戃慌，素霭成江。",
                "飞萝扫屋，悬泉挂窗。",
                "之子不至，世孰吾从。"
            ]
        },
        {
            "title": "桐",
            "content": [
                "峄阳浑璞凯风心，此是姚虞膝上琴。",
                "我有全琴元不斲，时携枕簟卧清阴。"
            ]
        },
        {
            "title": "续十虫吟１",
            "content": [
                "虫有搏蝇虎，似嬉无纲罟。",
                "群蝇争嘬时，潜身入其聚。",
                "蝇初玩其小，突然能攫取。",
                "生擒加面缚，不辨头翅股。",
                "蝇为人所憎，同欲畀兹虎。",
                "其奈彼实繁，日食能几许。"
            ]
        },
        {
            "title": "天门山",
            "content": [
                "烟树连天远，渔樵两地分。",
                "仙舟沧海路，僧锡石桥云。",
                "落日人行少，空村犬吠闻。",
                "谁知隐沦者，绝迹在人群。"
            ]
        },
        {
            "title": "丙子九月陈村避地三绝",
            "content": [
                "黑光磨荡掩阳精，兵火成霞照夜明。",
                "谁信天台山脚下，如今无佛救苍生。"
            ]
        },
        {
            "title": "用正仲茅字韵",
            "content": [
                "月白溪头石，霜清屋上茅。",
                "岁行天自运，人老志还劳。",
                "冬菊忘年友。寒梅耐久交。",
                "向来金碗醉，今日对陶匏。"
            ]
        },
        {
            "title": "自归耕篆畦见村妇有摘茶车水卖鱼汲水行馌寄",
            "content": [
                "欲识农家乐，听予行馌词。",
                "两家从结发，一饭亦齐眉。",
                "世上恩多薄，田间礼莫违。",
                "不须言富贵，头白镇相随。",
                "",
                ""
            ]
        },
        {
            "title": "山甫还峡石有怀书寄",
            "content": [
                "静者一为别，谁将幽抱同。",
                "行诗求谷友，买纸嘱溪翁。",
                "数点淡云树，一行遥海鸿。",
                "莫因寻薯蓣，深入万山丛。"
            ]
        },
        {
            "title": "将为鄞江之游先寄正仲三首",
            "content": [
                "水涨苔梳发，风晴麦漾须。",
                "茶香度深竹，灯影射平芜。",
                "岁月江流驶，乾坤客枕孤。",
                "鄞乡风物好，莼菜出湘湖。"
            ]
        },
        {
            "title": "蜡梅咏",
            "content": [
                "蜜蜂数日不出衙，将谓冻蛰无生涯。",
                "今朝起看后园树，总将蜜蜡衔为花。",
                "香作蜜香色蜡色，花瓣分明是蜂翼。",
                "不是案头乾死萤，不是营营蝇止棘。",
                "朝阳熠熠泛崇光，黄露溶溶蜜满房。",
                "柔梢不入婵娟鬓，道韵偏宜冷淡装。",
                "与梅同时唤作梅，风味甚似枝葩非。",
                "若将形色定品格，何得江珧比荔枝。"
            ]
        },
        {
            "title": "寄袁中素季原",
            "content": [
                "清谈疏世虑，知发度年华。",
                "雀饮盆中水，蜂寻案上花。",
                "郊原新射雉，陂荡早开蛙。",
                "得句何人赠，棠溪有竹家。"
            ]
        },
        {
            "title": "杨柳筏",
            "content": [
                "作此横舟古柳间，八风不动只如山。",
                "夜来雨涨牂牁没，却道舟移过别湾。"
            ]
        },
        {
            "title": "遣兴三绝",
            "content": [
                "读书未尽老骎骎，更把残编往复寻。",
                "六籍精微心已耗，只将韩杜子光阴。"
            ]
        },
        {
            "title": "十月三十日晴暖而梅意殊冷也",
            "content": [
                "良月今日尽，始见小春天。",
                "明日为子正，阳复於此焉。",
                "墙阴委宿莽，已觉青娟娟。",
                "坏壁出冻蝇，亦解飞翾翾。",
                "向来可憎物，今者更堪怜。",
                "梅梢太瘦生，此意正渺绵。",
                "窥园频挟策，粒吐红豆鲜。",
                "正须待一雪，我岂资暄妍。"
            ]
        },
        {
            "title": "续十虫吟２",
            "content": [
                "虫有白蚁虎，食蚁功有取。",
                "大厦初落成，白蚁郛其础。",
                "日繁实有徒，岁久仆梁梠。",
                "闻尔能食之，往求数十许。",
                "纵之穴窍中，种育成生聚。",
                "食蚁既无余，虎自缘庭户。",
                "亦复生几案，往往入筐上竹右吕}。",
                "主人反厌憎，拥篲务屏去。",
                "客谓主勿然，前劳宜论叙。"
            ]
        },
        {
            "title": "正仲思归作篆畦今夜月十诗非篆畦月乃雁苍月",
            "content": [
                "篆畦今夜月，政自使人怜。",
                "久废登山屐，愁催下濑船。",
                "衰年免黄帽，旧习守青毡。",
                "东浙承平地，如今是近边。",
                "",
                ""
            ]
        },
        {
            "title": "秋日山居好十首",
            "content": [
                "秋日山居好，疏明入画峰。",
                "猎怜依寺鹿，樵护倚祠松。",
                "雁起西风笛，人居夕照舂。",
                "东山久不到，胜具一枝筇。"
            ]
        },
        {
            "title": "晚易斋",
            "content": [
                "百年客鬓双白，四海春风一青。",
                "百舌枝头分村，黄鹂叶底丁宁。"
            ]
        },
        {
            "title": "赠别山甫",
            "content": [
                "劳君出南峡，从我上东山。",
                "辟恶香萸紫，延年细菊斑。",
                "看云独无语，覆斗且徐还。",
                "说到忘机处，沙鸥也自閒。"
            ]
        },
        {
            "title": "四月二十四日雨中分酒饷山友",
            "content": [
                "欲言林下趣，思共涧边行。",
                "细雨枇杷熟，空江杜若生。",
                "离居非远道，向夕自含情。",
                "偶此开松酒，分将一榼倾。"
            ]
        },
        {
            "title": "春晚还致庵",
            "content": [
                "乱后还山喜复哀，旧书妄人等秦灰。",
                "翛然山径花吹尽，蚕豆青梅存一杯。"
            ]
        },
        {
            "title": "丙子兵祸台温为烈宁海虽经焚掠然耕者不废丁",
            "content": [
                "去鸟仍回白，残阳更借红。",
                "伤今兵乱后，人醉不如枫。",
                "",
                ""
            ]
        },
        {
            "title": "松花",
            "content": [
                "偃蹇不入俗，随春也作花。",
                "高攀许樵子，轻扫落僧家。",
                "功用虽非药，风标正似茶。",
                "秋风收子食，辟谷胜胡麻。"
            ]
        },
        {
            "title": "正仲入鄞叙怀送别二首",
            "content": [
                "此别未知长与短，一春风雨助凄然。",
                "欲随流水入城去，更系扁舟话柳边。",
                "芒草斜阳新住蝶，落花飞絮乱啼鹃。",
                "雁苍山好须回首，便邮秋风在眼前。"
            ]
        },
        {
            "title": "晓寒独立红茶花下",
            "content": [
                "长物乌皮几，宜人白氎裘。",
                "晓霜花口噤，午雨柳绵收。",
                "毛发匆匆变，光阴冉冉休。",
                "直须瓜芡熟，长枕卧清秋。"
            ]
        },
        {
            "title": "遣兴三绝",
            "content": [
                "老怀忽忽如中酒，短发萧萧不受簪。",
                "四壁应闻长叹息，何人知我此时心。"
            ]
        },
        {
            "title": "秋日山居好十首",
            "content": [
                "秋日山居好，重阳庶物穰。",
                "剖菱红绽白，剥栗紫含章。",
                "黄雀绵披脊，霜狸玉截肪。",
                "登高惟小圃，何必上重冈。"
            ]
        },
        {
            "title": "寄正仲",
            "content": [
                "云峰双鸟破，雪迳一僧分。",
                "红酒回丹渥，青编笑白纷。",
                "风昏生月晕，水落织冰文。",
                "岁莫无来客，开门独候君。"
            ]
        },
        {
            "title": "芰荷洲",
            "content": [
                "绿垤霞川濯锦香，何人著屐上溪航。",
                "数声疏雨鸣荷叶，两岸清蛙报水凉。"
            ]
        },
        {
            "title": "琴旨",
            "content": [
                "重露洗丛菊。长宇流哀鸿。",
                "瞽月入九地，哑木号太空。",
                "老翁中夜起，清坐寻丝桐。",
                "两片乾死木，和合藏深衷。",
                "七弦说妙义，十指扬春风。",
                "自古知音者，舜文周孔公。",
                "四圣洗忧患，琴与易道通。",
                "舜处嚚傲厄，文居君臣穷。",
                "二叔流谗言，陈蔡靡所容。",
                "物外有变逆，圣道当正中。",
                "感此悟琴旨，瞭然古人胸。",
                "置琴且勿弹，待我读易终。"
            ]
        },
        {
            "title": "送达善归玉塘",
            "content": [
                "霜降水泉涸，风紧草木枯。",
                "柴扃常自闭，淡泊守园庐。",
                "晨有客来访，裹饭如桑舆。",
                "世事不欲论，幽怀咏唐虞。",
                "蚩尤作五兵，轩辕力诛除。",
                "战伐从此邕，祸患引八区。",
                "兹事伤我心，何由返古初。",
                "我辈惜榆景，来往莫相疏。"
            ]
        },
        {
            "title": "再和前韵答达善季辩",
            "content": [
                "居屦送人征影远，布裘知我涕痕零。",
                "初愁冻雪无狐白，忽喜晴霄现卵青。",
                "欲向华山成稳睡，不禁楚泽自长醒。",
                "桃源自昔无秦历，草木荣枯是瑞蓂。"
            ]
        },
        {
            "title": "正仲思归作篆畦今夜月十诗非篆畦月乃雁苍月",
            "content": [
                "篆畦今夜月，绝妙四更残。",
                "欹枕清无寐，扒窗独起看。",
                "流鸿曳衡突，跃鲤散微澜。",
                "颇记倦游日，孤舟宿雪滩。",
                "",
                ""
            ]
        },
        {
            "title": "梦回",
            "content": [
                "月上芙蓉浦，船依杜若洲。",
                "岁行人冉冉，川永梦悠悠。",
                "天地回青眼，江山养白头。",
                "老生如朽木，安识有悲秋。"
            ]
        },
        {
            "title": "代梅所戏答正仲用韵赠管城子二绝",
            "content": [
                "离离漠漠总牢愁，仰面书空一幅秋。",
                "比似羲皇元未画，何须小楷作蝇头。"
            ]
        },
        {
            "title": "将别棠豀遗仲素季厚昆仲",
            "content": [
                "新交胜旧交，生别犹死别。",
                "饥魂散欲飞，愁肠郁以结。",
                "去信诚两难，主客新握别。",
                "家山杳何许，千丈高巀嶭。",
                "试登黄甘望，百里见积雪。",
                "我甔无储粟，我箧无重褐。",
                "妻孥幸团栾，忘此饥与渴。",
                "倚君为大厦，顾我颜色悦。",
                "无家未易归，无产难久歇。",
                "乡校著我名，免在编氓列。",
                "麦田望有秋，桑叶行可掇。",
                "贳赀延余年，空囊谁负窃。",
                "不敢久累君，去去春二月。",
                "为我谢王戴，徽音无断绝。"
            ]
        },
        {
            "title": "三月十七日食樱桃蚕豆知麦熟日至矣示家人为",
            "content": [
                "清明已自断百果，樱豆从头次第尝。",
                "青山四面欲春晚，白发千太照溪长。",
                "偶然坐石云离次，久不窥园竹乱行。",
                "甔石屡空惟食粥。平皋闻道麦须黄。",
                "",
                ""
            ]
        },
        {
            "title": "九月十四日夜枕不寐起视明月清寒著人冷然有",
            "content": [
                "笋冠枕清冷，胡床坐空阔。",
                "鲜飚飞早霜，活水漾明月。",
                "神游十丈莲，仰卧恣天阅。",
                "挽取河东流，黑我头上雪。",
                "泥丸吐神光，陟降在金阙。",
                "湛然大圆镜，一悟万想灭。",
                "",
                ""
            ]
        },
        {
            "title": "十月初五日重赋菊",
            "content": [
                "昔人十月菊，已恨光景衰。",
                "今兹十月菊，瘦蕊未觉迟。",
                "两年无官历，弦望占盈亏。",
                "人言闰在子，节候固应违。",
                "此物秉坚正，未怕风霜欺。",
                "宁同此身槁，不与清香离。",
                "香性自流传，更过梅花枝。"
            ]
        },
        {
            "title": "芗岩山居孟夏二十绝",
            "content": [
                "旭日原隰丽，积雨条枚新。",
                "万物此萧散，宇宙一欠伸。"
            ]
        },
        {
            "title": "乐神曲",
            "content": [
                "污田稻子输官粮，高田豆角初上场。",
                "枫林沉沉谁打鼓，农家报本兼祈禳。",
                "打鼓打鼓急打鼓，大巫邀神小巫舞。",
                "绛衫绣帔朱冠裳，手持铃剑道神语。",
                "前年军过鸡栅空，今年一母生十雄。",
                "甽东种秫获颇厚，大甑炊糍翁成酒。",
                "家机白布阔且长，翁媪制作新衣裳。",
                "再拜奠神重酌酒，男耕女桑十倍强。",
                "大妇小妇别有祝，生养好男房计足。",
                "巫公巫公告尔神，产谷不如多产银。",
                "驴载马驮车碌碌，免斫柘条行箠扑。"
            ]
        },
        {
            "title": "腊月二十五日偶忆孟浩然白发催年老青阳逼岁",
            "content": [
                "归梦涉远道，青山非故庐。",
                "岁时筋力减，日夜鬓毛疏。",
                "且免编民役，休论邸报除。",
                "百年余二老，莫遣寸阴虚。",
                "",
                ""
            ]
        },
        {
            "title": "次韵和正仲碧莲花",
            "content": [
                "好翁和了碧桃咏，并欲尽赋园中花。",
                "思迟才退句未吐，高篇已捷老柏涂。",
                "此花蔓生枝自劲，天水碧染雪藕纱。",
                "振鹭蝉联苍玉佩，不比掘阅纷衣麻。",
                "山阿幽人贞且吉，城隅静女澹以华。",
                "偶然种之近苍柏，君比兔丝疑未嘉。",
                "兔丝无根空托附，结子滥充方虊家。",
                "小儿欲以凌霄拟，一种粗俗堪叹嗟。"
            ]
        },
        {
            "title": "芗岩山居孟夏二十绝",
            "content": [
                "远水去微茫，近峰互明晦。",
                "偶与农夫言，飞雨霭而至。"
            ]
        },
        {
            "title": "老猿",
            "content": [
                "一笑已霜千丈发，三声应断九回肠。",
                "巴陵月暝林峦惨，巫峡江空道路长。"
            ]
        },
        {
            "title": "自次前韵酬马奥诸丈见和",
            "content": [
                "得肉鸢归树，无鱼鹤下田。",
                "此中藏世界，他处少人烟。",
                "可怪衣偏裻，何妨屐下穿。",
                "乱离多少事，史笔若为传。"
            ]
        },
        {
            "title": "山甫游鄞访僧复归山房",
            "content": [
                "麦熟归小隐，诗名留远方。",
                "竹冠山霭重，棕屦石苔香。",
                "扫径怜新笋，临池玩旧芳。",
                "僧交非昔比，吾党惧行藏。"
            ]
        },
        {
            "title": "伯夷",
            "content": [
                "士如圭璋，自然廉隅。",
                "一日无耻，不可以居。",
                "上帝降衷，毁败是虞。",
                "迁史作传，爰首饿夫。"
            ]
        },
        {
            "title": "十六夜月色佳甚对酒效乐天体招酒伴赏月",
            "content": [
                "八月十六夜，清凉明月天。",
                "新酒虽未熟，陈酒喜未乾。",
                "早稻有余饭，轻衫未为寒。",
                "傍人见我醉，胸中故朗然。",
                "有诗不自作，但咏古人篇。",
                "唤取故山甫，醉即对床眠。"
            ]
        },
        {
            "title": "柳市晚风",
            "content": [
                "手栽杨柳恰成堤，招引清风障日西。",
                "热客岂能知此味，请君来此听莺吖。"
            ]
        },
        {
            "title": "闻鸡早起",
            "content": [
                "钟扣星辰动，鸡号天地开。",
                "夜来新过雨，行处旋生苔。",
                "白日一窗转，飞霜两鬓摧。",
                "劳生何所恋，只忆两三杯。"
            ]
        },
        {
            "title": "老椿",
            "content": [
                "江南江北皆宜产，濠上庄生语不虚。",
                "京口旧来曾记此，纸屏流落近何如。"
            ]
        },
        {
            "title": "简胡山甫",
            "content": [
                "门外月谁敲，花开醉远郊。",
                "自寻幽寺宿，不耐俗人交。",
                "裘替疏泉洗，诗添续纸抄。",
                "一身舟不系，万事柱难胶。"
            ]
        },
        {
            "title": "代梅所戏答正仲用韵赠管城子二绝",
            "content": [
                "谁将明月作边愁，玉兔毫成是素秋。",
                "缚取山中毛氏族，盛行文教寝旄头。"
            ]
        },
        {
            "title": "正仲思归作篆畦今夜月十诗非篆畦月乃雁苍月",
            "content": [
                "篆畦今夜月，出峤二更初。",
                "蓐食催鸣确，蒙头静著书。",
                "清霜闻吠犬，细火有归渔。",
                "一盏解寒酒，风炉著雪蔬。",
                "",
                ""
            ]
        },
        {
            "title": "别银瓶",
            "content": [
                "年凶人卖子，吾亦卖银瓶。",
                "送老无留物，因贫总割情。",
                "捐躯资我饮，覆斗饯君行。",
                "正是花香日，凭谁细细倾。"
            ]
        },
        {
            "title": "夜读达善烧痕漫抄次来韵奉谢",
            "content": [
                "桓桓松柏岁寒知，白发相逢也自奇。",
                "犹记小儒曾共勘，绝怜后藁未全窥。",
                "斯文定价何必我，自古趋名存者谁。",
                "惟有立言差不朽，夫君此计未应痴。"
            ]
        },
        {
            "title": "秋日山居好十首",
            "content": [
                "秋日山居好，新凉及早兴。",
                "玉餐阳坞米，冰嚼下洪菱。",
                "海错来蒲港，溪鲜出石屏。",
                "欲从逋客逝，为此未之能。"
            ]
        },
        {
            "title": "寄袁季源",
            "content": [
                "当世佳公子，枝吾雅道多。",
                "江南有文献，鲁国自强歌。",
                "火后归新第，兵余喜止戈。",
                "公车行有召，毋久恋松萝。"
            ]
        },
        {
            "title": "又戏和正仲赋剪春罗",
            "content": [
                "昔时剪彩聊为假，今见裁罗却是真。",
                "叶底彩窠本机户。花边线草是鍼人。",
                "独客书斋思拆补，静姝绣阁学缝纫。",
                "晚花开遍幽畦草，石竹山丹及丽春。"
            ]
        },
        {
            "title": "日暮雪将作扫门待之",
            "content": [
                "冻鸦胶树水云迷，雀语相邀作早栖。",
                "净扫门庭延雪集，可容圭璧委尘泥。"
            ]
        },
        {
            "title": "近峰晴雪",
            "content": [
                "小楼周匝玉屏开，木落林峦入座来。",
                "欲唤老关商略此，两峰高并致佳哉。"
            ]
        },
        {
            "title": "芗岩山居孟夏二十绝",
            "content": [
                "鸟鸣青溪中，人行彩虹外。",
                "洗药归去来，声迹两幽晦。"
            ]
        },
        {
            "title": "晓霜成花日色凄淡炙背南檐记所闻见",
            "content": [
                "十月二十月二日，霜凇成花泥淈淈。",
                "黑旗一点飞过村，成民缩头那敢出。",
                "又闻鄞骑入连山，搜捕乡兵火庐室。",
                "台明隔岭易张皇，纷纷徙家藏谷实。",
                "须臾又报兵首擒，向来安民今未毕。",
                "老夫开户望前山，且炙南檐半窗日。"
            ]
        },
        {
            "title": "次韵酬正仲见和并贻用之",
            "content": [
                "世事多眉皱，練衣觉鼻酸。",
                "老怀呼子写，瘦影引孙看。",
                "尔健心无事，吾贫骨带寒。",
                "一樽江上别，露所夜来溥。"
            ]
        },
        {
            "title": "枕上闻蛩有感",
            "content": [
                "桑鸟催耕缘底事，草虫促织竟何成。",
                "春风秋月祗垂泪，北斗南箕空得名。",
                "有客悲歌持筑击，何时至治以韶鸣。",
                "吾侪吟咏还如此，哀乐不知何处生。"
            ]
        },
        {
            "title": "收心",
            "content": [
                "山寒猨梦断，地远雁魂归。",
                "猎火云中树，渔榔月下矶。",
                "官梅撩枝痒，池草见天机。",
                "百岁风前烛，收心坐翠微。"
            ]
        },
        {
            "title": "海眺",
            "content": [
                "自嫌林谷暗，欲作海天游。",
                "芦苇人家晓，蒹葭国士秋。",
                "树根生石上，山影占江流。",
                "载酒船头去，风波几瓦瓯。"
            ]
        },
        {
            "title": "自归耕篆畦见村妇有摘茶车水卖鱼汲水行馌寄",
            "content": [
                "卖菜深村妇，休嗟所获微。",
                "芜菁胜乳滑，莱菔似羔肥。",
                "橐里腰钱去，街头买肉归。",
                "种蔬胜种稻，得米不忧饥。",
                "",
                ""
            ]
        },
        {
            "title": "咏豆蔻花",
            "content": [
                "舌吐梅仁颗，心含豆角花。",
                "折来无处著，留取爱名嘉。"
            ]
        },
        {
            "title": "芗岩山居孟夏二十绝",
            "content": [
                "珍禽好毛羽，高飞不啄粟。",
                "路旁挟弹儿，何自规其肉。"
            ]
        },
        {
            "title": "自归耕篆畦见村妇有摘茶车水卖鱼汲水行馌寄",
            "content": [
                "田家舂米妇，隔宿办朝粮。",
                "举臼红颜汗，投舂玉腕扬。",
                "鸡窥筛下米，犬舐簸前糠。",
                "未奉翁姑食，炊尘不敢尝。",
                "",
                ""
            ]
        },
        {
            "title": "初八夜遭绿林之祸因纪其事",
            "content": [
                "夫子赋归与，田园欲把锄。",
                "春风吹故国，流水绕通衢。",
                "螮蝀吞沧海，蟾蜍食太虚。",
                "一灯深夜酒，呼子了残书。"
            ]
        },
        {
            "title": "戏咏玉簪花金线草二物",
            "content": [
                "金线草头蜂展翅，玉簪花颔鹭生儿。",
                "窗前野草皆天巧，也有閒人为赋诗。"
            ]
        },
        {
            "title": "正仲过我一宿蓐食而行叙怀追饯之",
            "content": [
                "又见王师下海夷，书生笔砚自非宜。",
                "风尘宇内成百战，花坞山中自四时。",
                "故旧凋零今已矣，江山寂寞子何之。",
                "篮舆载雨忽忽去，一饭无因许别离。"
            ]
        },
        {
            "title": "夏日山居好十首",
            "content": [
                "夏日山居好，清风报断梅。",
                "林深蚊却退，山合鸟飞回。",
                "一霎过云雨，数声深水雷。",
                "绕园寻蠹笋，聊以荐山杯。"
            ]
        },
        {
            "title": "登小山谷",
            "content": [
                "亭榭随人事，江山换劫灰。",
                "邹裾前日盛，谢屐几时来。",
                "红树欹城坂，黄花上石台。",
                "欲寻观聚赋，谁与划蒿莱。"
            ]
        },
        {
            "title": "秋日山居好十首",
            "content": [
                "秋日山居好，中秋兴莫违。",
                "四腮鲈正脆，一尺蟹初肥。",
                "白露秔登馔，清霜绢下机。",
                "急舂输井税，无事惠言归。"
            ]
        },
        {
            "title": "苦牙动诗",
            "content": [
                "身心自缚似芭蕉，安得凌风历九霄。",
                "闲户人随春去老，倚阑花向雨中消。",
                "病牙臲卼活书板，童顶羸垂倒药瓢。",
                "善谑偶然成句子，丛谈聊以永今朝。"
            ]
        },
        {
            "title": "喜闻邻家食早麦",
            "content": [
                "七十三翁饮上池，始知糠籺也生肥。",
                "麦须似笔山雌下，荷叶如钱海鳦飞。",
                "天运无穷人自老，川流不返志多违。",
                "旧时此日尝新日，蚤笋窗前一尺围。"
            ]
        },
        {
            "title": "十一月初三日夜有兴寻梅",
            "content": [
                "树下春来往，窗间月死生。",
                "寻梅何处好，随意自溪行。",
                "酒债应无数，灯花各有情。",
                "明朝江上路，风雪一诗成。"
            ]
        },
        {
            "title": "行海村",
            "content": [
                "天远鸣榔双桨浦，夜凉吹笛十家村。",
                "如今鬼出无人过，深闭柴门自断魂。"
            ]
        },
        {
            "title": "小春闻提壶鸟戏成",
            "content": [
                "越鸟忧兄行不得，蜀禽劝客不如归。",
                "何如听此提壶语，美酒沽来总息机。"
            ]
        },
        {
            "title": "题正仲真游园",
            "content": [
                "借问真游趣，华胥路不赊。",
                "青黄随涧柳，红白任岩花。",
                "适意弦歌鸟，无私鼓吹蛙。",
                "秋风榛子熟，撒雹散林鸦。"
            ]
        },
        {
            "title": "八月二十八日与潘少白刘君曲草酌耕养堂时刘",
            "content": [
                "二子论秋夜，秋蛩是四隣。",
                "叶黄狐下陇，灯暗鼠欺人。",
                "借誉门多客，临危俗少亲。",
                "平生刘正仲，於此见情真。",
                "",
                ""
            ]
        },
        {
            "title": "秋晚随意行涧上值老农问劳去年避乱时事",
            "content": [
                "輞川疏旧业，复望草堂归。",
                "落叶无人径，残阳向水扉。",
                "井萤吹不灭，堑乌暗还飞，",
                "豺虎方当道，何时赋式微。"
            ]
        },
        {
            "title": "次韵答戴帅初送麴二绝",
            "content": [
                "乱离无酒何以活，最爱涓涓浅酌时。",
                "理到何须辨清浊，兴来谁解问醇醨。"
            ]
        },
        {
            "title": "五月间与正仲立耕养堂前见石榴一花吐初因以",
            "content": [
                "石屏溪上晚风柔，深念沉思註易楼。",
                "好酒自能和性气，闲愁何必上眉头。",
                "十风五雨天常顺，万绿一红春更留。",
                "灶婢解炊新麦饭，提鱼仍就篆畦游。",
                "",
                ""
            ]
        },
        {
            "title": "和刘仙尉咏梅",
            "content": [
                "垂垂一树压疏篱，最爱崚嶒鹤膝枝。",
                "只占岁寒花尽后，不争开早与开迟。"
            ]
        },
        {
            "title": "碧桃",
            "content": [
                "碧桃本是仟人花，仟人花里饭胡麻。",
                "初来此树向谁得，翠眉婵娟萼绿华。",
                "世间俗桃千百数，溪谷往往蒸成霞。",
                "纷纷见此欲羞死，乱红吹落污窗纱。",
                "陈宫露唾天水碧，粉黛欲学争咨嗟。",
                "岂知仟妃作狡狯，挼花染汁便尔嘉。",
                "瑶池蟠桃即此种，花飞不肯污泥沙。",
                "实成唯许方朔吃，时时还戏王母家。"
            ]
        },
        {
            "title": "余名宴居之室日一枝巢赋诗以自遣",
            "content": [
                "世事随流水，年华逐北风。",
                "雁横残笛外，人老夕阳中。",
                "听雪三间永，催梅百榼空。",
                "沿溪漉明月，只在最高峰。"
            ]
        },
        {
            "title": "芗岩山居孟夏二十绝",
            "content": [
                "桑枯隐寒墟，牛羊杂乱石。",
                "林果摇青黄，已纵飞鸟吃。"
            ]
        },
        {
            "title": "赠冯法师",
            "content": [
                "我昔登巾山，曾题翠微阁。",
                "清诗照江月，月落诗不落。",
                "踏露沐长松，辽东一只鹤。",
                "千载还归来，塔杪栖寥廓。",
                "过我沧海东，复作羽衣客。",
                "问客何处来，乃是巾山郭。",
                "旧题雷卷去，恐我有新作。",
                "赠之锦绣段，归哦耿林壑。"
            ]
        },
        {
            "title": "仆有书五千卷藏明恩山房乱后幸存胡山甫寄一",
            "content": [
                "岁久残僧屋，吾书故不尘。",
                "持经入深竹，分韵与闲人。",
                "花气闻慈像，松凉施四隣。",
                "细思贫最好，怀璧每壮身。",
                "",
                ""
            ]
        },
        {
            "title": "八月初十日瘧起行园",
            "content": [
                "瘧鬼自与诗人谑，小儿狡狯弄炎凉。",
                "蔬肥夜雨园丁逸，果熟秋风稚子忙。",
                "枕臂閒思新药灶，扶头欲起候茶枪。",
                "故园青桂华如水，归汎天风浩荡香。"
            ]
        },
        {
            "title": "踏莎偶成三首",
            "content": [
                "坐避窗边瀑，行便石上莎。",
                "清池写癯貌，空谷应悲歌。",
                "暮色东西合，虫声寤寐多。",
                "离愁谁与洗，举斗酌明河。"
            ]
        },
        {
            "title": "帅安屡书有相访之约且求予文集知予有藏山之",
            "content": [
                "流水不还剡，落花终到鄞。",
                "偶逢归峡客，乃是寄书人。",
                "古刹藏山志，他生结愿因。",
                "烦君同校正，字字莫留尘。",
                "",
                ""
            ]
        },
        {
            "title": "次和正仲咏荷花月露二景",
            "content": [
                "天香夜气两交加，艇子欹眠宿妙花。",
                "谁展银泥铺水色，更调汞粉拂霜华。",
                "即空是色非二景，有象无声别一家。",
                "此际含羞花正敛，明朝一片落惊嗟。"
            ]
        },
        {
            "title": "孤坑头上篮舆烟雨中赋此醒困",
            "content": [
                "下眺黄泥孤，蒙蒙晓雾漫。",
                "岩泉时一滴，松雨几曾乾。",
                "利僧盐为市，耕劳石作田。",
                "我来聊小憩，前去路千难。"
            ]
        },
        {
            "title": "十二月初八日晓梦归故园",
            "content": [
                "红藤枕上到家园，花木萧疏可若干。",
                "陋巷夕阳人悄悄，旧墙新雨竹娟娟。",
                "数声啼鸟春愁破，几点残星夜话阑。",
                "世事旋消还旋积，只留青史得千年。"
            ]
        },
        {
            "title": "十虫吟",
            "content": [
                "虫有织绢妨，轧轧鸣窗纸。",
                "山翁卧中闻，谓是机上婢。",
                "瓠花日萧疏，豆叶行披靡。",
                "青灯照夜阑，胡为苦如此。"
            ]
        },
        {
            "title": "家藏画鹊二轴其一棠梨结子青黄叶亦虫蚀尚带",
            "content": [
                "粉节娟娟碧玉枝，螳螂得意更谁疑。",
                "旁人只与危黄雀，不道中林有鹊知。",
                "",
                ""
            ]
        },
        {
            "title": "自归耕篆畦见村妇有摘茶车水卖鱼汲水行馌寄",
            "content": [
                "妇啼如此苦，束夺一何豪。",
                "尺布不得著，长年空自劳。",
                "剥衣聊赎命，覆体不生毛。",
                "念欲全家去，乾坤何处逃。",
                "",
                ""
            ]
        },
        {
            "title": "续十虫吟５",
            "content": [
                "虫有土中狗，翼短身则长。",
                "行地如狗子，两臂健擘张。",
                "纵横成穴道，堀堁身蔽藏。",
                "握之人手中，排抉力其强。",
                "夜飞能打人，有物凭为殃。",
                "收之入药录，虻蛭同其良。",
                "君看医师术，可谓宰相方。"
            ]
        },
        {
            "title": "悲来",
            "content": [
                "竹简千年梦，楸枰万古争。",
                "推敲浑细呈，著述亦虚名。",
                "春艳无行好，秋吟恨短生。",
                "乃知天壤内，各以一时鸣。"
            ]
        },
        {
            "title": "雨后月明起坐戏成",
            "content": [
                "雨后月明，如醉而醒。",
                "不见其形，但见其影。",
                "我梦初回，非曙非暝。",
                "道人无言，起舞弄景。",
                "永鸟无声，一鹤自警。",
                "清风南来，露坠炯炯。",
                "我病不饮，酌此清冷。",
                "超然顿悟，九万俄顷。"
            ]
        },
        {
            "title": "远浦归潮",
            "content": [
                "远眺沧洲十里强，早潮举网夜鸣榔。",
                "倦游不作吴松客，白发归来乐故乡。"
            ]
        },
        {
            "title": "次韵正仲秋晚感兴",
            "content": [
                "举头无路见长安，十月江南有朔寒。",
                "岩瀑飞来云影湿，溪霜著处叶声乾。",
                "相思一夜心先醉，欲话前冬鼻已酸。",
                "爱尔和诗添记事，愁来时解锦囊看。"
            ]
        },
        {
            "title": "再赠",
            "content": [
                "不惜此时别，毋忘别后音。",
                "相随溪上影，共息树边阴。",
                "水落行田蟹，霜晴出谷禽。",
                "何须拘改岁，有兴即相寻。"
            ]
        },
        {
            "title": "四皓像",
            "content": [
                "商山深处养灵根，白发昂藏满面春。",
                "一出汉庭安汉嗣，颇疑倾得戚夫人。"
            ]
        },
        {
            "title": "正仲思归作篆畦今夜月十诗非篆畦月乃雁苍月",
            "content": [
                "篆畦今夜月，初出五更头。",
                "清旭辉相映，余光淡未收。",
                "烟消江树出，霞弄市岚浮。",
                "忆昔趋丹陆，鸡人唱晓筹。",
                "",
                ""
            ]
        },
        {
            "title": "矮树",
            "content": [
                "千年矮桃树，从昔不教长。",
                "静入仙人室，低样处女妆。",
                "苔枝深渍雨，秋实冷含霜。",
                "蜂蝶谁知顾，春风四畔香。"
            ]
        },
        {
            "title": "小酌送春",
            "content": [
                "春风元逐土牛来，欲去金钱买不回。",
                "莫道莺花抛白发，且将蚕豆伴青梅。",
                "落花流水辞梁苑，芳草斜阳上楚台。",
                "孝子不嫌闲寂坐，绿阴如屋两三杯。"
            ]
        },
        {
            "title": "秋日山居好十首",
            "content": [
                "秋日山居好，星河顶上悬。",
                "聊随儿女戏，也设果瓜筵。",
                "欹枕看星渡，开窗抱月眠。",
                "溪田六十日，接阙到红鲜。"
            ]
        },
        {
            "title": "题刘君英石屏",
            "content": [
                "天碑万古閟嶙峋，自我来追此日新。",
                "旭日小村鸠唤妇，寒霜疏木雁来宾。",
                "路长桥断谁家店，天远舟行何处人。",
                "万顷黄芦秋色里，是中著我坐垂缗。"
            ]
        },
        {
            "title": "记梦",
            "content": [
                "梅花清入梦，诗骨定非常。",
                "半树原遮藓，无风也自香。",
                "篮舆冲暮雪，茅舍带晨霜。",
                "傍竹依松处，无心肯向阳。"
            ]
        },
        {
            "title": "樟树",
            "content": [
                "樛枝平地虬龙走，高干半空风雨寒。",
                "春来片片流红叶，谁与题诗放下滩。"
            ]
        },
        {
            "title": "游潘墺魏都冶墓庵",
            "content": [
                "弄日微阴驾笋舆，柴桑五子共携扶。",
                "云门钟鼓先朝赐，丞相门庭近日殊。",
                "绿树两行溪贯串，青峦百摺路萦纡。",
                "惟余守冢鹰窠在，采捕令严无牧刍。"
            ]
        },
        {
            "title": "楝花",
            "content": [
                "蒸入黄梅雨，寒收苦楝风。",
                "团团羽葆盖，叠叠绣熏笼。",
                "文锦财堪用，金铃实有功。",
                "小畦留一树，斤斧幸相容。"
            ]
        },
        {
            "title": "谢达善见惠碧桃古体",
            "content": [
                "碧桃有佳实，方春开白花。",
                "花悦悦花者，实惠能诗家。",
                "咏花不咏实，未解写叹嗟。",
                "水苍充朝佩，天碧泻露华。",
                "空青珍莫采，帝珠净无瑕。",
                "水波远涵竹，霄影浮副瓜。",
                "春山净梳掠，秋烟澹笼遮。",
                "卵色未有别，胆形图更加。",
                "清酸笑金橘，寒脆压银茄。",
                "瑶池漱灵液，萼绿蒙翠纱。",
                "一食润燥吻，再食思无邪。",
                "三食换仙骨，四食凌飞霞。",
                "回首谢玉塘，吾诗不妄夸。"
            ]
        },
        {
            "title": "虞美人草",
            "content": [
                "楚妆不入汉王宫，宠爱如花司色空。",
                "世上女儿休笑我，当年曾伴拔山雄。"
            ]
        },
        {
            "title": "山甫游嵊拜戴安道墓而归新年过我凤栖作此赠",
            "content": [
                "尚谒死安道，宁忘生阆凤。",
                "千岩几尊酒，百岁一枝筇。",
                "且可耽甜黑，何须醉软红。",
                "谢公离卧处，明月在岩松。",
                "",
                ""
            ]
        },
        {
            "title": "怅望雁山云",
            "content": [
                "怅望雁山云，柴门一欠伸。",
                "笭箵潭底影，襏襫雨中身。",
                "红煮溟波日，青回烧地春。",
                "青城新裸奠，余景付诗人。"
            ]
        },
        {
            "title": "赠敏求",
            "content": [
                "抄书满架笔无尘，自是餐霞洞里人。",
                "性癖贪吟如好色，话终更仆尚留宾。",
                "爱花更缩栽蔬地，开径还通指竹邻。",
                "不是不贫贫得雅，如今金坞总输贫。"
            ]
        },
        {
            "title": "闻鄞兵入仙居二首",
            "content": [
                "细雨残阳外，孤村乱水中。",
                "饥年才半菽，白发听疏舂。",
                "世事何曾了，吾生会有穷。",
                "深衣敛形日，差我一枝筇。"
            ]
        },
        {
            "title": "和正仲赋重修篆畦亭馆韵",
            "content": [
                "订馆成来三十年，主人头白与扶颠。",
                "已诛荐莽开瓜圃，更剪茭芦浚藕田。",
                "竹下鸣琴长忆鹤，花边酿酒拟留仙。",
                "今知恼都无用，修短随缘一任天。"
            ]
        },
        {
            "title": "辛巳自寿",
            "content": [
                "六十三翁自荷天，乱余骨肉几家全。",
                "不材幸度龙蛇岁，多病休催犬马年。",
                "我老思亲空有恨，人生不饮更堪怜。",
                "差池九子森童冠，屡舞交酬且眼前。"
            ]
        },
        {
            "title": "二月初二日山中感兴",
            "content": [
                "山合风多急，江寒潮易残。",
                "艰虞浑未息，漂泊若为安。",
                "脱叶投沙井，吹花点石阑。",
                "故园归梦切，雪潦几时乾。"
            ]
        },
        {
            "title": "次韵山甫松石",
            "content": [
                "浮荣流潦一盈科，独此坚贞岁月多。",
                "入土同时成琥珀，为槎何日到天河。",
                "英灵翰是随星陨，磥砢谁能把剑磨。",
                "今日尚疑龙蜕骨，当年曾见鹤成窠。"
            ]
        },
        {
            "title": "风",
            "content": [
                "太虚无朕兆，因物见形声。",
                "入竹须抢地，驱潮欲打城。",
                "八方随气转，万里扫尘清。",
                "反从虎啸生。"
            ]
        },
        {
            "title": "六月十四夜久雨新霁见月极佳坐观万堂中收拾",
            "content": [
                "久雨新霁如发蒙，嫩月出海来屋东。",
                "开轩静听百虫语，清光入沼翻帘栊。",
                "白日劳劳生万事，不如淡月含冥蒙。",
                "收心展体且高枕，合眼不管东方红。",
                "我缘居贫得清省，晏起一粥黄昏钟。",
                "更深一顿白汤饼，坐送落月沉西峰。",
                "眼昏灯下不看字，与书相忘如不逢。",
                "渐收少年辟谷效，养取眼力成方瞳。",
                "处寿此法颇简易，有能修之神气弃。",
                "临役多忧刘正仲，少忍一月毋匆匆。",
                "",
                ""
            ]
        },
        {
            "title": "静坐偶成",
            "content": [
                "作意投床寐不熟，嗒然隐几睡偏安。",
                "从来万事无心好，心到无心自是难。"
            ]
        },
        {
            "title": "无题",
            "content": [
                "清江似酒能迷客，绿酒如江不醉人。",
                "似酒似江俱莫问，伤心最是艳阳春。"
            ]
        },
        {
            "title": "石上种剑蒲其脊成矣非陶隐居所谓溪荪者耶",
            "content": [
                "昆山片玉天生润，雁荡移来手自栽。",
                "禅客久亲清少病，山童勤拂净无埃。",
                "叶端洒洒通心露，根畔疏疏引水苔。",
                "必有事焉还勿助，此方端自养原来。"
            ]
        },
        {
            "title": "子瞻在惠州以十月初吉作重九和渊明已酉九月",
            "content": [
                "去年十月吉，四山戎马交。",
                "携家走万壑，惟恐草莽凋。",
                "今日复此日，回睇龙舒高。",
                "青黄杂远树，丹碧暧微霄。",
                "黄华一斗酒，慰此两足劳。",
                "念兹一釜内，触之成烂焦。",
                "我穷天所怜，怀水解郁陶。",
                "冥心听回斡，聊以永今朝。",
                "",
                ""
            ]
        },
        {
            "title": "梦归",
            "content": [
                "独行东孤茅茨屋，回望西墙竹树坡。",
                "愁杀曛黄归路远，兵残人少髑髅多。"
            ]
        },
        {
            "title": "杨柳清明近二首",
            "content": [
                "杨柳清明近，梨花气候寒。",
                "谁家争蹴踘，客子泪阑干。",
                "茇舍凤栖小，芹泥燕子宽。",
                "西湖吾旧梦，见说不堪看。"
            ]
        },
        {
            "title": "十虫吟",
            "content": [
                "虫有转丸蜣，双角牛怒张。",
                "生子牛矢中，转圜技所长。",
                "两两如推车，千百满路旁。",
                "弹丸有不若，累累圆且光。",
                "污秽不自羞，敢比苏合香。",
                "惜哉尔之智，不善择其良。"
            ]
        },
        {
            "title": "杨柳清明近二首",
            "content": [
                "杨柳清明近，棠梨烟雨愁。",
                "红来千树色，白尽几人头。",
                "歌哭同途去，繁华转眼收。",
                "铜驼千古恨，只为一尊休。"
            ]
        },
        {
            "title": "九月朔晨起忆故园晚易",
            "content": [
                "晚易图书烬，篆畦花木新。",
                "承平三世积，丧乱一朝贫。",
                "清晓凭栏意，空山袖手人。",
                "平生欲学杜，漂泊始成真。"
            ]
        },
        {
            "title": "十村绝句",
            "content": [
                "鵁鶄属玉乱横斜，石步柴门下白沙。",
                "长笛一声人见，小舟风紧入蒹葭。"
            ]
        },
        {
            "title": "即事",
            "content": [
                "麦熟南风挂衲畦，山禽快活晓来啼。",
                "中分草色柴车路，半压藤花石步豀。",
                "茅屋数家深避马，竹林三里远闻鸡。",
                "荒村得句将谁赠，墙壁还随即事题。"
            ]
        },
        {
            "title": "闺怨",
            "content": [
                "回廊曲径入荷花，斜隐珠帘半面遮。",
                "欲绣鸳鸯嫌未似，且抛针线理琵琶。"
            ]
        },
        {
            "title": "踏莎偶成三首",
            "content": [
                "两山天一路，孤石水分流。",
                "多难身衰日，新凉病有瘳。",
                "侯封竹万个，奴课橘千头。",
                "生理能如此，真堪隐去休。"
            ]
        },
        {
            "title": "纪事",
            "content": [
                "盗贼自反覆，干戈无是非。",
                "上谋先劫掠，善胜昧攻围。",
                "礼乐成乌有，诗书入翠微。",
                "无银堪易米，甘采首阳薇。"
            ]
        },
        {
            "title": "老彭像",
            "content": [
                "籛铿自古寿称延，上下尧殷九百年。",
                "自是周遮加谨畏，至今百忌历犹传。"
            ]
        },
        {
            "title": "寄子堂",
            "content": [
                "知君不寂寞，禅悦只空房。",
                "书卷依经藏，吟声绕寺廊。",
                "早霜狸面白，新酒菊花黄。",
                "共此山家景，西峰隔夕阳。"
            ]
        },
        {
            "title": "谢刘文伯惠好翁牋",
            "content": [
                "春膏夸莹净，云母斗轻明。",
                "吾子诚不俗，老夫安用名。",
                "虽非时态尚，犹见故人情。",
                "雅兴因君动，新吟恁几成。"
            ]
        },
        {
            "title": "古思二首",
            "content": [
                "耿耿不可忍，相思在东北。",
                "花月以为姿，风露以为食。",
                "取我虞氏琴，一弹三叹息。",
                "冷然不可寻，变为湘江瑟。",
                "湘江深复深，哀哀泪千尺。"
            ]
        },
        {
            "title": "管饱",
            "content": [
                "为管则易，为鲍则难。",
                "相马失瘦，相士失寒。",
                "管贫鲍富，坦然相安。",
                "于利不疚，于义期完。"
            ]
        },
        {
            "title": "白雪词四首",
            "content": [
                "半空纷下鹤，千尺矫游龙。",
                "再歌古人句，晴雪落长松。"
            ]
        },
        {
            "title": "次韵答胡山甫避地述怀时予有绳茅马奥之意",
            "content": [
                "兔迒鹿町便为家，不怕飞腾万仞崖。",
                "此日披榛寻细路，他年买地卜幽斋。",
                "山风索索鸣林箨，野水洄洄汎槮柴。",
                "到此冥心齐物理，藉茅枕石氏无怀。"
            ]
        },
        {
            "title": "为胡后山提干咏南麓古松",
            "content": [
                "志在千寻上，根蟠十里间。",
                "不除当路树，为作对门山。",
                "田近龙常见，枝低鹘可攀。",
                "向来戎马入，世故涉艰难。"
            ]
        },
        {
            "title": "寄赵敏求",
            "content": [
                "赵子贫愈好，吟诗送此生。",
                "焚巢同旅鸟，泛宅老书檠。",
                "八座清门户，王塘好弟兄。",
                "杉棚先辱和，欲报怨无琼。"
            ]
        },
        {
            "title": "寄少白诗后因问讯小潘",
            "content": [
                "诗翁山膊鬓飕飕，只向岩幽了白头。",
                "欲共君家阿戎语，蝉联书笥吐难收。"
            ]
        },
        {
            "title": "菖蒲最难养置而弗省则弗滋勤勤拂拭则病矣余",
            "content": [
                "多忘昏昏久废书，闲来石上采菖蒲。",
                "瘦鞭走石蛟龙窟，细叶穿苔虎豹须。",
                "阴洞容光明复晦，乳泉盈坎润难枯。",
                "试拈九节风前嗅，已觉登仙不用扶。",
                "",
                ""
            ]
        },
        {
            "title": "四月一日始闻莺",
            "content": [
                "是是黄莺爱绿阴，数声消遣别春心。",
                "傍人只把莺花并，不道花时却懒吟。"
            ]
        },
        {
            "title": "丙子兵祸台温为烈宁海虽经焚掠然耕者不废丁",
            "content": [
                "事过清眠足，心宽缓步宜。",
                "古人无限事，烟蹙几修眉。",
                "",
                ""
            ]
        },
        {
            "title": "正仲思归作篆畦今夜月十诗非篆畦月乃雁苍月",
            "content": [
                "篆畦今夜月，有待到三更。",
                "水鸟隔烟叫，山樵踏雪行。",
                "诗成嫌烛短，酒渴爱菹清。",
                "此际谁为伴，梅边送影横。",
                "",
                ""
            ]
        },
        {
            "title": "正仲次帅初前韵见示数日相访再次韵酬之",
            "content": [
                "绝怜幽谷此相亲，屋角来禽作小春。",
                "梅笑故知情熟客，犬锓不是眼生人。",
                "青灯知子别来意，乌几扶吾病后身。",
                "莫怪柴门长日掩，俗交正复厌频频。"
            ]
        },
        {
            "title": "梅所将别夜坐叙怀",
            "content": [
                "相见岂无期，前年亦此时。",
                "青山吾有约，白发子能医。",
                "石室谁看鼎，岩泉似散丝。",
                "老人偏重别，去路渺相思。"
            ]
        },
        {
            "title": "岩间宴坐",
            "content": [
                "蛩泣草根露，鹤鸣松顶风。",
                "标格既有异，音韵那能同。",
                "我家水石村，圆月出中峰。",
                "樵子时往还，野客多仙踪。",
                "杳杳林表磬，冥冥岩下钟。",
                "雾重时作雨，衣翠湿重重。",
                "孔窍明似藕，肌骨通玲珑。",
                "岩花时嗅馥，掩冉纷青红。",
                "万叶互戛击，琴瑟间笙镛。",
                "我当大闷时，一啸来清风。",
                "凤鸣相应和，龙吟谐律筒。",
                "窍竹去其节，清响合商宫。",
                "累黍以为律，旋变为无穷。",
                "仙人授刀尺，度数合纤洪。",
                "此诀留岩石，千古苍苔封。"
            ]
        },
        {
            "title": "游龟石寺",
            "content": [
                "旧说龟为石，今知石化龟。",
                "溪分剡溪秀，亭近镇亭遗。",
                "沙鸟穿青樾，岩花覆碧漪。",
                "逢僧知雅素，携看古廓碑。"
            ]
        },
        {
            "title": "次韵酬达善",
            "content": [
                "昔有好名者，举国让子之。",
                "若或非其人，箪食见色辞。",
                "草木固同臭，磁铁非有期。",
                "主人解谈谐，寓言蒙庄卮。",
                "陶公岂真乞，善谑淇澳诗。",
                "仲尼不假盖，将护子夏非。",
                "贤哉此宾主，不乞彼自贻。"
            ]
        },
        {
            "title": "三月十七日食梅子有感",
            "content": [
                "春事已随花事残，东风急处省凭栏。",
                "枝头青子生来苦，守得黄时也自酸。"
            ]
        },
        {
            "title": "芗岩山居孟夏二十绝",
            "content": [
                "凯风引柔蔓，时雨滋绿苔。",
                "寂寞无一事，空壑生悲哀。"
            ]
        },
        {
            "title": "阴雨向月余三月初一闻鸠鸣有作",
            "content": [
                "春雨蒙蒙来，花时昏昏过。",
                "山深多悲风，闭户只欲卧。",
                "此村无杜鹃，不知桑叶大。",
                "滩声自不恶，赖此洗尘堁。",
                "晓闻晴鸠呼，云阴似将破。",
                "故园何时归，麦饭出舂磨。"
            ]
        },
        {
            "title": "寒食书怀二首１",
            "content": [
                "晓寒飒飒侵驼褐，山色盈盈入酒杯。",
                "人物风流随逝水，故都文宪没苍苔。",
                "黄鹂杜宇忽忙过，卢橘杨梅次第来。",
                "气运总随时节变，人逢寒食自须哀。"
            ]
        },
        {
            "title": "伯夷",
            "content": [
                "四海归周莫不臣，首阳山下饿夫身。",
                "清风万古何曾死，愧死当时食粟人。"
            ]
        },
        {
            "title": "去春达善分碧桃移植篆畦今春已作蕊达善前有",
            "content": [
                "春衫露染玉肌寒，来自于阗植小园。",
                "欲寄平安无好句，不如来此共凭栏。",
                "",
                ""
            ]
        },
        {
            "title": "八月十九日得董正翁寺丞书兵疫后城中故旧十",
            "content": [
                "黄菊一瓶酒，青山四壁书。",
                "吾年余岁许，天意复何如。",
                "寒日沙禽并，风霜野果疏。",
                "山城询故旧，十九是丘墟。",
                "",
                ""
            ]
        },
        {
            "title": "九日敏求与侄璋九万载酒荪墅邀予与胡山甫潘",
            "content": [
                "五柳先生贫欠酒，不说无花过重九。",
                "杜陵野客酒可赊，只恨青蕊成蹉跎。",
                "如今风物尤凄恻，绕丛觅蕊无消息。",
                "寒螀相吊野水流，病蝶来偎寒日夕。",
                "不见金钱将翠羽，惟有悲风吹蔓棘。",
                "古人爱汝非无意，志士仁人憔悴。",
                "楚国无人屈子伤，陶杜凄凉唐晋季。",
                "此日何日悲更悲，聊嗅青枝记一时。",
                "往时好事环辙迹，建业钱塘华尽识。",
                "就中内本碧玉杯，欲买黄金惜不得。",
                "两都风景今何如，泪堕丛边和露滴。",
                "",
                ""
            ]
        },
        {
            "title": "梅花石吟",
            "content": [
                "梅花树下梅花石，花作玉玉妆石铁色。",
                "黄筌粉本花光枝，风吹数片尤奇特。",
                "何年处士横斜句，影落寒溪印苔碛。",
                "又疑飞自罗浮来，花仟谪堕投苍璧。",
                "或是天星下陨时，打著梅梢灭不得。",
                "若非曾支织女机，机上花纹相照射。",
                "定是荆和泣玉时，泪入璞间余点滴。",
                "不然赵女昔浣纱，指痕印粉难揩拭。",
                "荒唐诡幻不可穷，我自稽经探根极。",
                "傅岩人去实和羹，花落空岩余此迹。",
                "花开花落几春风，弃权捐墙角真堪惜。",
                "携向檐前洗濯看，相对无言三太息。"
            ]
        },
        {
            "title": "古思二首",
            "content": [
                "饥饿未必死，甘腴能杀人。",
                "憔悴未必殒，逸乐能丧身。",
                "所以岩欲槁，以俭全其真。",
                "秉耒自耕野，腰斧躬采薪。",
                "亦复育书史，自负亨经纶。",
                "兵寇幸无恙，委蛇保天民。"
            ]
        },
        {
            "title": "清绝",
            "content": [
                "道人清绝在中宵，清绝因何生寂寥。",
                "最爱读书窗外雨，数声残剩过芭蕉。"
            ]
        },
        {
            "title": "有感",
            "content": [
                "风雨翛翛花事阑，余寒迤逦麦秋天。",
                "一春不见飞蝴蝶，几夜安闻叫杜鹃。",
                "林外画眉谁妩媚，花间绣眼自便翾。",
                "上林不家嘤鸣否，此日春归一黯然。"
            ]
        },
        {
            "title": "踏莎偶成三首",
            "content": [
                "玉宇浮丛雁，黄槐带化蝉。",
                "青山一长啸，白日关欹眠。",
                "机断虫虚织，囊空藓叠钱。",
                "去年真可怕，戎马暗山川。"
            ]
        },
        {
            "title": "咏豆蔻花",
            "content": [
                "春晚愁偏重，垂头向下生。",
                "牡丹怜与叶，蕙草爱分茎。",
                "悬袋双鱼意，含胎少妇情。",
                "幽姿如冷淡，那敢拟倾城。"
            ]
        },
        {
            "title": "喜食新麦",
            "content": [
                "乱后归田好，残生似可延。",
                "余花恋余景，新麦起新烟。",
                "亩浍藏科斗，园林带杜鹃。",
                "妻孥共甘苦，一醉慰饥年。"
            ]
        },
        {
            "title": "花隐",
            "content": [
                "谁识菊为花隐逸，陶潜以后有濂翁。",
                "落花别有尧夫爱，此意与濂同不同。"
            ]
        },
        {
            "title": "二月初三日曝睡",
            "content": [
                "山茶花白野棠红，谇语纷纷雀闹丛。",
                "眼暗耳聋墙角睡，真成老退一田翁。"
            ]
        },
        {
            "title": "含笑花",
            "content": [
                "半面羞藏袂，回头懒向人。",
                "清凉生夜气，冷淡见天真。",
                "此物悭开口，他花怯效颦。",
                "莫嫌容易落，笑罢总成尘。"
            ]
        },
        {
            "title": "停云诗",
            "content": [
                "小园宛宛，水木鲜荣。",
                "子念及此，我宁忘情。",
                "曩岁中都，我归子征。",
                "以子出处，用观我生。"
            ]
        },
        {
            "title": "芗岩山居孟夏二十绝",
            "content": [
                "微泉静后闻，去鸟空中灭。",
                "耳目吾不营，烟景相与悦。"
            ]
        },
        {
            "title": "和俟其按察咏县学古梅",
            "content": [
                "前身自是傅岩梅，持斧江南得得来。",
                "一笑见花同臭味，百妖潜影入莓苔。",
                "只将冷淡全超俗，肯向繁浓浪古魁。",
                "爱惜耆儒如此树，二天雨露好培栽。"
            ]
        },
        {
            "title": "观窗前月过有感",
            "content": [
                "檐影倒垂地，月高窗更阴。",
                "残蛩沉积叶，悲鸟发遥岑。",
                "易下伤时泪，难平读史心。",
                "胸中犹若此，酒盏可辞深。"
            ]
        },
        {
            "title": "正仲思归作篆畦今夜月十诗非篆畦月乃雁苍月",
            "content": [
                "篆畦今夜月，尊酒共论文。",
                "冻茁沙中笋，冰芽涧底芹。",
                "人生半歌哭，世事异传闻。",
                "风宪分流品，儒生免出军。",
                "",
                ""
            ]
        },
        {
            "title": "重游龟石寺",
            "content": [
                "一龟先过水，更有一龟寻。",
                "鸟出石潭底，笋穿沙树心。",
                "平桥连断岸，古佛坐乔林。",
                "竹里何人住，时闻啸咏音。"
            ]
        },
        {
            "title": "无题",
            "content": [
                "白鸥沧海寻盟主，黄鸟乔林命友生。",
                "燕子不来人独自，东风扶我趁花行。"
            ]
        },
        {
            "title": "七月二日戏为纨扇新体",
            "content": [
                "美人弄纨扇，常恨无秋风。",
                "待得秋风至，弃置在箧中。",
                "弃置不自惜，物理有终穷。",
                "反恐美人宠，随手亦成空。",
                "十五邯郸女，玉指弄丝桐。",
                "秀慧解歌舞，艳彩敌芙蓉。",
                "一朝登上国，飞声凌后宫。",
                "此日邢夫人，正自难为容。",
                "纨扇手所题，主惠余其终。"
            ]
        },
        {
            "title": "五月二十八日四绝",
            "content": [
                "雨来元有路，内过本无痕。",
                "小立清溪曲，欹眠白石根。"
            ]
        },
        {
            "title": "题存思庵壁",
            "content": [
                "香饭炊鱼白，新醅擘蟹黄。",
                "秋风元不恶，乡思自难忘。",
                "田水闲无用，山云薄有光。",
                "篆畦消息好，一路木樨香。"
            ]
        },
        {
            "title": "七月十七日夜翫月",
            "content": [
                "迟月呼不出，海气红碧嘘。",
                "何人捧隋璧，上处青松疏。",
                "松间著不得，飞彻万里衢。",
                "散作千山雪，芦花摇江湖。",
                "冰轮虽渐侧，老桂斫不枯。",
                "清光已非昨，来日更可呈。",
                "徘徊情所结，有酒且歌呼。"
            ]
        },
        {
            "title": "十月初三日自邑夜归",
            "content": [
                "北风茅店晚炊迟，吠犬声中踏黑归。",
                "溪上人家应夜绩，松明一点出疏篱。"
            ]
        },
        {
            "title": "七月初四日赋紫薇花",
            "content": [
                "蹙罗红线贤紧，鎔蜡粉须黄。",
                "野寺花开日，平畴稻熟香。",
                "曾陪红药省，相对紫薇郎。",
                "尚忆丝纶合，新秋雨露凉。"
            ]
        },
        {
            "title": "酬张常吉",
            "content": [
                "凭谁诗寄我，溪水接流瓢。",
                "岛瘦神空泣，韩豪骨未销。",
                "闲眠重落叶，久坐到归樵。",
                "予说逃名者，何当共寂寥。"
            ]
        },
        {
            "title": "次和正仲咏荷花月露二景",
            "content": [
                "风清月白天垂碧，有恨如羞半敛花。",
                "红袖粉痕晨带湿，翠盘珠影夜生华。",
                "杨枝洒润菩提雨，薇水流香仙子家。",
                "几度晓风过麴院，七年不见使人嗟。"
            ]
        },
        {
            "title": "三月二十九日立夏喜晴稍有自适意有自旧京来",
            "content": [
                "黄梅青李夏方装，新绿池塘浴小凫。",
                "此日猫头寒百玉，他时鸿喙煮明珠。",
                "白头偷果从渠乐，绣眼穿花不我虞。",
                "更有长愁无遣处，只今细柳映新蒲。",
                "",
                ""
            ]
        },
        {
            "title": "骑牛歌题厉归真骑牛图",
            "content": [
                "人骑马，我骑牛。",
                "骑马行大道，青丝为辔金络头。",
                "胡衣北笠见者走，扬鞭拽顾矜朋俦。",
                "骑牛入山谷，不羁不勒无拘束。",
                "我只骑牛犊自随，母子相呼烟草绿。",
                "骑马不若骑牛安，牛自肥刍马伤谷。",
                "我见骑马郎，白金入手遭鞭仆。",
                "何如骑牛儿，树下高眠无宠辱。"
            ]
        },
        {
            "title": "紫木笔花",
            "content": [
                "簪笔侍臣辉荷橐，丝纶郎省照薇花。",
                "管城不任中书职，咄咄书空蘸晚霞。"
            ]
        },
        {
            "title": "往时予有湖湘之游同年黄东发提举以清江楮衾",
            "content": [
                "我昔向湘潭，故人贻我别。",
                "珍於锦鲸赠，未数绨袍脱。",
                "温如阳春曦，白似腊天雪。",
                "香收禅榻云，光映书斋月。",
                "政尔独眠佳，毋使恶卧裂。",
                "阴寒不内侵，和气无外泄。",
                "自从离乱来，袍媪女换衤}罄攘夺。",
                "惟此寄僧房，与书俱不灭。",
                "我本生蠹鱼，自爱纸中裕。",
                "宛如蚕作茧，蛾吐眉眼出。",
                "夜来实肃霜，子美衾如铁。",
                "忽忆此青毡，覆我俭且洁。",
                "中有布衾铭，此铭无冷热。",
                "",
                ""
            ]
        },
        {
            "title": "送潘少白游桐柏宫",
            "content": [
                "桐柏旧题句，方瀛新记文。",
                "因君重拂拭，为我致殷勤。",
                "仙过峰停鹤，龙藏井閟云。",
                "金丹如可鍊，此去访方闻。"
            ]
        },
        {
            "title": "十村绝句",
            "content": [
                "麦须剪剪吹成浪，花口吟吟笑作东。",
                "莫道太平无处觅，便於此处见天真。"
            ]
        },
        {
            "title": "十五日雨后微月遗安堂前有栀花一枝行之有效",
            "content": [
                "雨足清寒月色微，风将幽磬落柴扉。",
                "一瓶檐蔔修清供，童子岩腰取水归。",
                "",
                ""
            ]
        },
        {
            "title": "水金莲",
            "content": [
                "波心隐隐金椎出，只道冯夷先导来。",
                "笑口渐开黄玉罋，丹心初见小莲胎。",
                "步花想见江妃佩，烧烛那从水殿回。",
                "传记无闻今始著，莫嫌闲客少诗才。"
            ]
        },
        {
            "title": "十二月二十七日病起行花下闻春禽有感",
            "content": [
                "昨日立春节，今晨春鸟鸣。",
                "前峰宿苍霭，风声和且平。",
                "南翁病来久，起绕花枝行。",
                "花枝向人笑，",
                "婉娈感幽情。摩挲朂小男，",
                "何时看汝成。童稚引我前，",
                "老至不觉惊。艰难亦已极，",
                "须汝见休明。望望替官役，",
                "不顾日月征。"
            ]
        },
        {
            "title": "示儿",
            "content": [
                "蜕蝶将舒魄尚凝，如痴如梦复如醒。",
                "风吹海水飞成雪，月入梅花脉作冰。",
                "有口勿言唯饮酒，无家可著不如僧。",
                "眼前喜见行王政，已有添丁充践更。"
            ]
        },
        {
            "title": "十一月初三日插梅花古罍洗中因成四绝",
            "content": [
                "洛水湘娥剪晓冰，枝头五出幻飞霙。",
                "夜来鹤踏高枝折，撒下阶前碎月明。"
            ]
        },
        {
            "title": "送王奕世归玉塘",
            "content": [
                "故人今有子，过我乞铭文。",
                "红树催年老，青灯话夜分。",
                "诗笺传父业，隶笔张吾军。",
                "万里青州路，沂公几代坟。"
            ]
        },
        {
            "title": "十二月十三日晒药有感",
            "content": [
                "卖药不二价，买书甘一贫。",
                "谁於无妄世，完此不赀身。",
                "酒熟狂连月，花香走四邻。",
                "因思少年事，默默自沾巾。"
            ]
        },
        {
            "title": "樵童自入园来献海棠因赋二章１",
            "content": [
                "深蔓迷归路，荒蹊未有家。",
                "谁知寒雨里，也作小春花。",
                "菌紫松间茁，菘黄涧底芽。",
                "道人新破戒，窗外种红茶。"
            ]
        },
        {
            "title": "夏日山居好十首",
            "content": [
                "夏日山居好，鸡鸣桑柘烟。",
                "笋摇知狖过，草偃觉鹅眠。",
                "休问田园计，聊随饮食缘。",
                "经营空自苦，烦恼更谁怜。"
            ]
        },
        {
            "title": "题李唐松月",
            "content": [
                "明月青松枝，幽人岩下步。",
                "劝君早归来，草头已多露。"
            ]
        },
        {
            "title": "绿阴",
            "content": [
                "穉绿藉老红，政尔有余妍。",
                "万虑不作时，清朗见尧天。"
            ]
        },
        {
            "title": "赋山庵梅花",
            "content": [
                "庭前梅花八九树，长为春风导先路。",
                "他山消息未曾真，特与诗人映门户。",
                "无情有性悟色空，将影和香作言语。",
                "吴酥入酒斗轻萌，是雪是花并月咀。",
                "折来烛下看横斜，素屏淡墨无声句。"
            ]
        },
        {
            "title": "咏海棠",
            "content": [
                "一年春潋滟，二月锦阑干。",
                "绿嫩难扶醉，红轻最觉寒。",
                "欲知花有恨，来向雨中看。",
                "泥饮须通晓，千枝放烛残。"
            ]
        },
        {
            "title": "芗岩山居孟夏二十绝",
            "content": [
                "兹峰虎蛇善，月下人去来。",
                "濯足瀑水源，山扉终夜开。"
            ]
        },
        {
            "title": "次韵答孙平叔感春之作",
            "content": [
                "从教凿石置官场，不怕沧溟地脉伤。",
                "薜荔斸开山鬼泣，莓苔迸出水精凉。",
                "东周以后一春梦，西晋于今几夕阳。",
                "自有青天开豁处，高秋买棹泛苍茫。"
            ]
        },
        {
            "title": "问信",
            "content": [
                "凤栖老子近何如，骨格崚嶒久病余。",
                "新酒得时招近局，小楼无事忆亡书。",
                "眼昏长道青灯暗，头痒空将短发梳。",
                "昨夜西风吹海动，磨刀准拟脍鲈鱼。"
            ]
        },
        {
            "title": "即事",
            "content": [
                "冬旱井泉竭，霜清天宇空。",
                "惊心严戍马，极目览征鸿。",
                "弓手徵中产，船官及老农。",
                "可怜时节在，吾道自终穷。"
            ]
        },
        {
            "title": "赠渔者",
            "content": [
                "本是浮生江海客，持螯斫鱠酒家村。",
                "一瓶说与长年道，三日提鱼一到门。"
            ]
        },
        {
            "title": "近作对江牡丹吟陈列间呈正仲正仲於拙吟阮不",
            "content": [
                "邵子花开二十四，吟诗惊动洛诸公。",
                "我家两株三十枝，欢喜亦与邵子同。",
                "作诗七绝恼正仲，过旬不见回邮筒。",
                "正仲材高气浩博，鄙我琐细无豪雄。",
                "文叔今见小敌怯，八骏岂肯盘蚁封。",
                "再三思索得其意，笑我不知时节异。",
                "洛阳城中天地中，春色花光好天气。",
                "此时高韵一两篇，流出胸中真乐事。",
                "我生初见钱塘春，歌舞西湖早已颦。",
                "如今不见湖山面，鸟歌似哭花为尘。",
                "作诗告人谁为听，当哀而乐非天真。",
                "我谢正仲此意厚，请不吟诗但饮酒。",
                "",
                ""
            ]
        },
        {
            "title": "免役未几四月二十九日总府复有仓官之命五月",
            "content": [
                "前时临别语堪哀，后会无期首重回。",
                "我有巾山缘未继，半年两度入城来。",
                "",
                ""
            ]
        },
        {
            "title": "对红香梅",
            "content": [
                "雪里红梅树，尊前白发翁。",
                "莫求颜色似，风致许渠同。"
            ]
        },
        {
            "title": "乱定复过西溪",
            "content": [
                "不过西溪三十秋，乱余重到泪双流。",
                "黄蒿满地青烟少，日暮驱车不敢留。"
            ]
        },
        {
            "title": "寄二林",
            "content": [
                "等闲诗句无题目，忆著二林新意生。",
                "月皎皎时猿一个，风冷冷处竹千茎。",
                "春花不及寒花耐，山鸟何如水鸟清。",
                "欲放诗瓢沧海渺，不如飞雁入鄞城。"
            ]
        },
        {
            "title": "岁莫送正仲还雁苍",
            "content": [
                "岁穷终有别，人老得无愁。",
                "眼看书先废，材衰句懒酬。",
                "计年知晚易，论学愧东丘。",
                "欲就宁川志，开春与子谋。"
            ]
        },
        {
            "title": "齿酬舌赠",
            "content": [
                "子任高和逸，吾当噬嗑劳。",
                "生年虽后子，未老得无焦。"
            ]
        },
        {
            "title": "海上口占",
            "content": [
                "独步溪头冉冉风，昔云当面失前峰。",
                "近闻海戍移屯去，渔火滩头万点红。"
            ]
        },
        {
            "title": "夜坐",
            "content": [
                "黄昏风雨后，清夜圣贤心。",
                "松月生池底，窗灯间竹林。",
                "嚥津芝术八换儿}味，洗耳石泉音。",
                "早秫传消息，清香慰暑襟。"
            ]
        },
        {
            "title": "次韵和李寔父焰火行",
            "content": [
                "山樵夏斩樗栎枝，受昼日炙兼风吹。",
                "天寒岁晚见功用，春透肝鬲连腰肢。",
                "一室暖香胜桦烛，破衲纫缝针线续。",
                "床头翁子新篘成，翁媪分虀小筵席。",
                "山家此乐无厌时，何须玉笋扶金卮。",
                "我亦平生知此味，今年此味奇更奇。",
                "山中低厂编错薪，不知山外飞氛尘。",
                "一尘一窝榾柮老稚均，此时痛快出苦辛。"
            ]
        },
        {
            "title": "春雪",
            "content": [
                "去年腊雪已四白，五白六白农夫愁。",
                "麦苗冻熟锄不得，菜心僵死何时抽。",
                "常年梅花已烂漫，今乾乾没如枸囚。",
                "枯枝尚黏红豆绿，细蕊初作苍蝇头。",
                "纷纷黄雀狡於鼠，穷阎有粟争呼取。",
                "老鸢自作攫肉谋，空屋狐狸夜相聚。",
                "呜呼狐狸有屋尔得居，室中居人今在无。",
                "或言白骨如白雪，雪亦有仁遮白骨。"
            ]
        },
        {
            "title": "谢御史王素竹免里正之役",
            "content": [
                "绣衣御史当霄立，星次周流到上吧。",
                "万里东隅观出日，十年幽蛰听惊雷。",
                "顿令绝学知书贵，解使贪官觉贿灾。",
                "恩及老生何以报，只将颂语献行台。"
            ]
        },
        {
            "title": "食鹿肉谢正仲见{馍莫换鬼}",
            "content": [
                "山寺曾闻叫，悲哉失侣音。",
                "能鸣终召祸，善走竟成禽。",
                "设罟须新雨，寻踪恋旧林。",
                "衰年资血味，生杀亦何心。"
            ]
        },
        {
            "title": "秋日东风",
            "content": [
                "旧雨黄鱼簄，新霜紫蟹上竹下脯}。",
                "吾生了朝夕，何事忆江湖。"
            ]
        },
        {
            "title": "新成小斋曰剡雪舟以兴有所思也",
            "content": [
                "银河枕上客星来，残梦西窗水鸟啼。",
                "身入布衾如卧雪，当年曾泛戴公溪。"
            ]
        },
        {
            "title": "送俞宜民归马耳峰",
            "content": [
                "晴雪集林薄，朝阳熙陇苗。",
                "青天堪数雁，白路自通樵。",
                "愁我未归客，别君还过桥。",
                "何时烧短烛，软语更终宵。"
            ]
        },
        {
            "title": "百年",
            "content": [
                "流水故人尽，荒村落叶多。",
                "空余老矍铄，全是病维摩。",
                "齿落不知味，眼花应有魔。",
                "百年聊尔尔，千载欲如何。"
            ]
        },
        {
            "title": "渚宫秋思",
            "content": [
                "石树表独立，瓦蛩相与言。",
                "双鸥定渔社，一犬护柴门。",
                "抱翁非吾土，浮家何处村。",
                "枕边黄黍饭，用此了乾坤。"
            ]
        },
        {
            "title": "春日山居好十首",
            "content": [
                "春日山居好，初春草色回。",
                "小桥帘映柳，野店烛簪梅。",
                "箭茁穿沙出，兰芽带雪开。",
                "从今排日去，连月覆樽罍。"
            ]
        },
        {
            "title": "戏赠陈用之羡渠食笋也",
            "content": [
                "食笋肥胜肉，胸吞千亩宽。",
                "汗青终日对，水墨一窗寒。",
                "吾子风流甚，此君冰雪完。",
                "每思参玉版，莫作北伧看。"
            ]
        },
        {
            "title": "暮春山居呈山甫正仲",
            "content": [
                "迳盘如缪篆，石净可横琴。",
                "好鸟连朝在，苍苔一寸深。",
                "拨泥寻笋脉，扫地引蕉阴。",
                "三客谁家有，风流压晋林。"
            ]
        },
        {
            "title": "少师丞相国公西磵先生挽歌二首",
            "content": [
                "宰辅平生望，儒酸贵日同。",
                "诸贤亲盛德，末俗仰高风。",
                "疲乏悲歌凤，时乖叹卧龙。",
                "经轮兹日泯，忧爱与身终。"
            ]
        },
        {
            "title": "乱后寄正仲因念如斋枢相朔漠音耗",
            "content": [
                "山人水南北，别业瀼东西。",
                "落叶屏风石，斜阳水碓溪。",
                "门荒翟公雀，野迥孟尝鸡。",
                "枢相徂沙漠，酸风万里迷。"
            ]
        },
        {
            "title": "冬夜雪月交光忆少年见此烧烛观梅为之怅绝",
            "content": [
                "衰病难禁月色寒，何人更倚雪中栏。",
                "少年妙事今浑忘，折得梅花涉阁看。"
            ]
        },
        {
            "title": "甲申正月二十日游盘谷道院赠石涧鍊师",
            "content": [
                "沧海连云族，青山远驿尘。",
                "回旋成小隐，想像着幽人。",
                "桃树偏临水，梅花讳说春。",
                "扶舆穿荦确，空翠湿衣巾。"
            ]
        },
        {
            "title": "十六日夜月色可爱病体怯风欹枕看窗影殊佳",
            "content": [
                "此夜月明胜月半，可怜衰病自欹眠。",
                "窗前树子如人影，渺渺羁雌叫渚田。"
            ]
        },
        {
            "title": "闻禽献咏",
            "content": [
                "郭公莓熟郭公语，谢豹花开谢豹啼。",
                "万斛愁消一樽酒，庄生物理底须齐。"
            ]
        },
        {
            "title": "鲁二儒",
            "content": [
                "叔孙事秦，以谀蔽愚。",
                "至於归汉，荐进狡夫。",
                "灭我王道，甚於焚书。",
                "是以二儒，确乎其居。"
            ]
        },
        {
            "title": "再题巾山二绝贻王如山监簿",
            "content": [
                "北山自负任翻句，多少诗人阁笔休。",
                "戎挟两峰怀袖去，并它句子一时收。"
            ]
        },
        {
            "title": "芗岩山居孟夏二十绝",
            "content": [
                "晨霞冠山椒，夕虹饮涧曲。",
                "熊蹯未入唇，羊胛早已熟。"
            ]
        },
        {
            "title": "次韵答达善",
            "content": [
                "道不能鸣假物鸣，数篇诗见故人情。",
                "重经丧乱成南北，多谢交游访死生。",
                "我始欲愁将老至，公须少忍待时平。",
                "古来毁弃连城璧，不恨沉埋百世英。"
            ]
        },
        {
            "title": "和正仲君子泉",
            "content": [
                "脉来层嶂远，影到片天清。",
                "洗砚云根起，归瓢乳味盈。",
                "岩花蒙润泽，水草见分明。",
                "已遂投簪志，何须起濯缨。"
            ]
        },
        {
            "title": "题零陵石屏",
            "content": [
                "大山插洪澜，定是关仝笔。",
                "缣素不能永，壁石写雄逸。"
            ]
        },
        {
            "title": "闻鄞兵入仙居二首",
            "content": [
                "独岭斜阳笠，深溪夜雨灯。",
                "多忧未归客，万事不言僧。",
                "兵甲今如此，台明昔未曾。",
                "欲言徵敛数，天远有谁能。"
            ]
        },
        {
            "title": "次和花字韵酬正仲实父少白三友",
            "content": [
                "不读口生棘，多愁眼易花。",
                "江湖四閒客，今古几诗家。",
                "吟是蠲忧药，功如解困茶。",
                "艰难俱已历，好景夕阳斜。"
            ]
        },
        {
            "title": "初七日",
            "content": [
                "山间烟雨闭门高，心事难平著酒消。",
                "今日萧萧风物好，官窑窑瓶里插红蕉。"
            ]
        },
        {
            "title": "梦笑",
            "content": [
                "过尽江山十万鸿，梅花昨夜笑东风。",
                "客行草树绵绵外。梦觉乌鸦渺渺中。",
                "天道难知龟不信，人生有恨水无穷。",
                "今年厄闰有如此，万事绳床俯仰空。"
            ]
        },
        {
            "title": "葬沈氏墓",
            "content": [
                "连夜频梦见，那知是与非。",
                "天高难告诉，佛近且皈依。",
                "修竹坟三尺，寒梅石四围。",
                "有儿年十七，他日望传衣。"
            ]
        },
        {
            "title": "夏日山居好十首",
            "content": [
                "夏日山居好，藤床面北林，",
                "荷心风百顷，秧底月千寻。",
                "幽鸟珍毛羽，流泉响磬琴。",
                "此中多乐事，客至亦能吟。"
            ]
        },
        {
            "title": "芗岩山居孟夏二十绝",
            "content": [
                "独鸟怨遥夜，冷萤明远陂。",
                "且弄碧萝月，莫问出山期。"
            ]
        },
        {
            "title": "得正仲忆相勉归乡作一绝复之",
            "content": [
                "老去无家天一方，安贫东土羡刘郎。",
                "夜来一陈西风起，闻得山亭酒味香。"
            ]
        },
        {
            "title": "十村绝句",
            "content": [
                "青帘悬碗谁夸大，小合留人更放饶。",
                "我有布袍堪典否，如今无客解金貂。"
            ]
        },
        {
            "title": "自寿",
            "content": [
                "阆风老人五十九，白头饥冻荒山走。",
                "偶然脱命得生还，闾里相看惊老丑。",
                "今朝初度最可怜，五子三孙在眼前。",
                "老妻俗作无而饼，问讯鸡娘渠未肯。",
                "海水潮小未登鱼，霜后黄柑亦自疏。",
                "穷人作事天不与，只有红梅相媚妩。",
                "为渠一笑买村酤，老夫自歌稚子舞。",
                "明年六十更可歌，大乱不死奈我何。"
            ]
        },
        {
            "title": "正仲次韵谢证明亦翁之作此意佳甚不次韵为报",
            "content": [
                "人言乍见易得好，以我观君久更佳。",
                "古来善友晏平仲，顾沮孔子胡为哉。",
                "不如寒拾两相遇，抚掌吃吃笑口开。",
                "虽然是中有机事，笑人恶念自堕邪。",
                "不如见恶亦弗笑，恻然悯悟自叹嗟。",
                "醉翁四十早自号，君上五十衔始题。",
                "好翁地位君须到，除拜甚称何歉怀。",
                "他衔叙爵此叙齿，称位不以官高低。",
                "他年同入隐逸传，佑须羊马卧青苔。"
            ]
        },
        {
            "title": "九月初十日山房午睡恍见梅枝已吐白矣惊喜而",
            "content": [
                "生爱梅花是性情，故园阴绝泪纵横。",
                "梦中惊见南枝曝，起绕山边水畔行。",
                "",
                ""
            ]
        },
        {
            "title": "去春帅初尝约为榆林游欲烹羊酿酒为小孟尝既",
            "content": [
                "戴子游西浙，藕花香满船。",
                "因思今日日，又是去年年。",
                "杨果珍闽荔，榆林下剡川。",
                "烹羊曾有约，已失碧桃仙。",
                "",
                ""
            ]
        },
        {
            "title": "平皋木芙蓉千株烂然云锦醉行其中如游芙蓉城",
            "content": [
                "牡丹一名木芍药，拒霜也号木芙蓉。",
                "好花名尽多重叠，不取枝同取貌同。",
                "悲鸿一声天雨血，落霞万顷江饮虹。",
                "水花已尽岸花出，千朵万朵能白红。",
                "曾共鸳鸯登绣缛，也随鸂鶒上屏风。",
                "金钗俗插嫌花重，玉手高攀与面重。",
                "弄色合欢无限思，九心千叶为谁容。",
                "朝看花开红偏淡，暮见花敛红转浓。",
                "朝开夕敛如趋市，明日风光移别蘤。",
                "平生爱花入骨髓，白头出没与花似。",
                "老我逢花六十秋，花开花落水悠悠。",
                "未吃太平一杯酒，岁岁花开伴白头。",
                "",
                ""
            ]
        },
        {
            "title": "一春四十日天气未佳花事行复已矣太息成吟",
            "content": [
                "积翠林塘十亩阴，雨中不觉变流音。",
                "江山万里登楼眼，宇宙千年隐几心。",
                "有客不来还日暮，掩书无语自春深。",
                "倚阑欲数排檐竹，故故飞花点袖襟。"
            ]
        },
        {
            "title": "幽疥",
            "content": [
                "必不耐喧聒，况遭疥痒牵。",
                "此物有朋党，一搔千窍连。",
                "幽阴及肘股，烂漫罗肋肩。",
                "城狐及社鼠，不如汝穴坚。",
                "蚁虱犹外患，尔独腠理穿。",
                "百药既不醒，取说聊自完。",
                "闲邪自检束，敛容如见贤。",
                "彼亦畏天理，亦有负其顽。",
                "既不废谈笑，亦不妨食眠。",
                "万事贵隐忍，此方老子传。"
            ]
        },
        {
            "title": "日食",
            "content": [
                "十月初吉日，四野闻惊呼。",
                "停杯出门看，日食将无余。",
                "有如黑漆盘，来掩白玉盂。",
                "自午而及申，磨盪未还初。",
                "父老涕泗语，便恐天眼枯。",
                "前年六月吉，昼日如煤涂。",
                "众星争光怪，淡月悬天衢。",
                "已谓华生世，不复睹亦乌。",
                "须臾还旧观，田野顿昭苏。",
                "今胡久沦厄，翳昧不可祛。",
                "前时缙绅谓，占度不属吴。",
                "分野受其咎，天道安可诬。",
                "以日诿敌国，不君良可吁。",
                "兹辰为谁食，无路摅臣愚。",
                "太阳万万古，少待收桑榆。"
            ]
        },
        {
            "title": "赋橘花次正仲韵",
            "content": [
                "璘娥琢月剪冰花，著叶团团更不斜。",
                "只把青葱争玉树，不将夭治斗金沙。",
                "吹香处满骚人国，成实还宜野叟家。",
                "老我真成被花恼，尊前坐叹复行嗟。"
            ]
        },
        {
            "title": "题杏花翠羽",
            "content": [
                "物色春来多入画，赵昌片幅落吾家。",
                "翠禽欲起还林去，可是多情为杏花。"
            ]
        },
        {
            "title": "丙子兵祸自有宇宙宁海所未见也予家二百指甔",
            "content": [
                "渊明不可及，适意惟所之。",
                "无食不免乞，折腰乃竟辞。",
                "主人必义士，知心如子期。",
                "厚馈既赒急，复酌我以卮。",
                "谈谐有真味，斯人定能诗。",
                "柳惠未失正，鲁男岂可非。",
                "学陶何必乞，书此以自贻。",
                "",
                ""
            ]
        },
        {
            "title": "咏篆畦垂丝海棠",
            "content": [
                "夺胎锦带仍添丽，借面芙蓉特太癯。",
                "睡去不禁春露压，醉来谁倩晓风扶。",
                "长条莫恨无新叶，纤瓣还能著细须。",
                "火急提鱼花下饮，明朝千点乱青芜。"
            ]
        },
        {
            "title": "冬日山居好十首",
            "content": [
                "冬日山居好，幽斋羃纸窗。",
                "温存檐鹊并，暖热竹鸠双。",
                "鹿下霜封堑，樵归雪印矼。",
                "从兹谢城府，吾志鹿门庞。"
            ]
        },
        {
            "title": "春日山居好十首",
            "content": [
                "春日山居好，春园赏海棠。",
                "风流思妙丽，老大尚清狂。",
                "暂拭伤时泪，还逢绝世妆。",
                "倾银并注瓦，彼此一时芳。"
            ]
        },
        {
            "title": "灯花",
            "content": [
                "火树知谁种，灯花凝不销。",
                "何人知此意，有喜在明朝。",
                "儿爱抄诗卷，童欢进酒瓢。",
                "纱笼添护惜，莫要隙风摇。"
            ]
        },
        {
            "title": "一叶",
            "content": [
                "欲排江渚千鸿阵，先舞庭皋一叶秋。",
                "细路桑麻高下屋，平湖风雨往来舟。",
                "人间酒熟花为客，梦觉残灯月上楼。",
                "故旧凋零我老矣，少年安肯与同游。"
            ]
        },
        {
            "title": "失题",
            "content": [
                "山云如练静，水云如鹤飞。",
                "细观聚散间，动静皆天机。",
                "是物本无心，出处不可期。",
                "我亦尝出岫，不雨竟空归。",
                "师今恐云去，密密关窗扉。",
                "收卷成坐卧，补缀为衲衣。",
                "此中有深意，宴坐添炉霏。"
            ]
        },
        {
            "title": "槠树",
            "content": [
                "凌轹风霜四十围，白猿不上最高枝。",
                "明堂未构村何用，抛掷玄珠满地皮。"
            ]
        },
        {
            "title": "闻有海船入鄞作诗附寄正仲",
            "content": [
                "华馆多髯客，深山短发翁。",
                "钟声更点外，萤焰烧痕中。",
                "春日同倾酒，寒溪数过鸿。",
                "天门通海路，诗寄鄮城东。"
            ]
        },
        {
            "title": "老融墨戏词",
            "content": [
                "寒木萧萧，寒汀渺渺。",
                "船尾插竿童子閒，船头推篷天欲晓，",
                "雁雁斜飞起衰草。颇记江湖独宿时，",
                "一梦十年看未了。"
            ]
        },
        {
            "title": "虞美人草",
            "content": [
                "咸阳一炎烧天戏，重瞳将军帝业空。",
                "欲据彭城作盟主，汉王随手定关中。",
                "垓下楚歌闻太晚，帐前惊起途已穷。",
                "当时楚士尽汉归，只有战兮心不离。",
                "悲歌泣下计何短，项王去后知属谁。",
                "世传姬死横中道，怨魄悲魂化青草。",
                "年年摇曳舞春风，枝似柳条花似蓼。",
                "罗衣犹自作吴妆，也似美人颜色好。",
                "有人传曲入丝桐，宛转吴音泣帐中。",
                "试将此曲花前奏，花能起舞腰肢弓。",
                "但疑此事史无书，项王溃去姬何如。",
                "只应歌罢王自走，不为虞兮一回首。",
                "死耶禽耶两不知，流传想像寄花枝。",
                "人生变化那可料，蜀王曾化为子规。",
                "楚王剽悍骨肉叛，项伯私汉无亲臣。",
                "范增怒去黥布反，生死相随一妇人。",
                "吕雉前曾入楚军，项羽还之亦有恩。",
                "虞死不怜王土葬，帝王岂为儿女仁。",
                "道人能识此花名，老人为造花枝曲。",
                "我歌此曲花当舞，更使今人泪相续。"
            ]
        },
        {
            "title": "老儒不用忧歌",
            "content": [
                "衡石程书括户口，头会箕敛生干戈。",
                "老儒不用忧此事，苋羹麦饭醉且歌。"
            ]
        },
        {
            "title": "赠渔者",
            "content": [
                "红蓼青芦媚一川，夕阳偏丽晚秋天。",
                "吹沙已老松鲈上，日日江头望钓船。"
            ]
        },
        {
            "title": "与正仲同游故园",
            "content": [
                "向老工诗句，残春尽树花。",
                "君来相映发，吾得减咨嗟。",
                "著帽风前侧，挥毫醉后斜。",
                "避尘如避虎，篱外便云遮。"
            ]
        },
        {
            "title": "庚辰冬帅初与正仲约过阆风既而予坐病二友亦",
            "content": [
                "杜宇啼时多是雨，酴醾开后便无春。",
                "惜花底学千金子，对酒还思两玉人。",
                "良药草中闲长叶，幽禽花里巧藏身。",
                "青山百里通来往，衰病保曾厌客频。",
                "",
                ""
            ]
        },
        {
            "title": "同正仲赋凤仙花",
            "content": [
                "本爱真红一种奇，后来紫白自繁滋。",
                "青冠轻举真仙子，彩羽来仪瑞凤儿。",
                "石竹通家分异样，园葵附谱亦多姿。",
                "莫嫌性急难撄触，我以为规胜佩韦。"
            ]
        },
        {
            "title": "十虫吟",
            "content": [
                "虫有避债夫，缉茧枝间缀。",
                "窃食柽松毛，负之以为盖。",
                "首鼠开两端，见人深拒闭。",
                "想汝作债初，已作逃匿计。",
                "小儿不汝赦，推寻见根柢。",
                "计穷挺身走，终日失其竁。"
            ]
        },
        {
            "title": "十二月初一日醉歌",
            "content": [
                "常年此日正月吉，今年经闰腊月一。",
                "岁阑喜展一月期，胜似戈挥鲁阳日。",
                "搔头偶见鹜陈横，曝背闲看蜂衙出。",
                "一冬妍暖三月晴，薄雪微雨麦垅青。",
                "平皋十亩耡溉毕，明年拟取甔石赢。",
                "归耕还有新权柄，向时樵长今里正。",
                "弟侄推尊不敢辞，斗酒只鸡先自庆。",
                "牧猪酿秫待诛求，卖田买钞博性命。",
                "北人自好南人恶，人事纷纷天未定。",
                "君不见唐任涛宋魏闲，因诗放后逢宽令。"
            ]
        },
        {
            "title": "寄子堂",
            "content": [
                "欲出一雨隔，相违十日强。",
                "鼠过松落粉，雉步麦摇芒。",
                "酒尽夜难过，书清日自长。",
                "羊求三迳约，来往莫相忘。"
            ]
        },
        {
            "title": "潘少白前岁惠予零陵石一片方不及尽而文理巧",
            "content": [
                "白云际天隅，峰峰争秀出。",
                "浩浩水石滩，归鸟时灭没。",
                "我欲茅三间，巢此重叠峰。",
                "我欲舟一叶，钓此苍茫中。",
                "君从何处得此石，千岩万壑在方尺。",
                "李成范宽格深秀，关仝荆浩骨峭特。",
                "殆非一人之所能，欲穷其源不可得。",
                "君言此物出零陵，远近来去皆天成。",
                "是中能著元次山，刻诗勒颂留孱颜。",
                "后来柳子曾作守，铭记摹写无遗闲。",
                "二子去后精魄在，文章散落水石间。",
                "鬼神往往窃余巧，戏弄笔墨留斑斑。",
                "赠我以作书砚屏，林风石月秋冷冷，",
                "萧斋静对如有聆。元子柳子突出也大奇，",
                "今日之事我为之。",
                "",
                ""
            ]
        },
        {
            "title": "暮春书怀寄董正翁寺正",
            "content": [
                "寻春曾作太平民，说著花时泪湿巾。",
                "风雨差池桃杏过，山林牢落鸟乌亲。",
                "书中闷见伤心事，画里思逢避世人。",
                "霄汉故交今隐遁，有山堪买愿为邻。"
            ]
        },
        {
            "title": "九日怀故人留燕京者",
            "content": [
                "青山淡伫半帘雨，碧树婵娟一院阴。",
                "醉舞狂歌前日事，微吟浅酌此时心。",
                "菊花儘晚秋有味，枫叶尚强霜著林。",
                "万里故人关塞隔，宾鸿应有寄来音。"
            ]
        },
        {
            "title": "萤",
            "content": [
                "老来不用映书帷，草上流光数点微。",
                "却忆江村无月夜，篮舆一路照人归。"
            ]
        },
        {
            "title": "为昆石蒲苗删去焦叶戏成",
            "content": [
                "细雨幽窗晓露垂。雁苗昆石两相宜。",
                "老翁拔白知无用，且为昌蒲镊退髭。"
            ]
        },
        {
            "title": "和用之题剡雪",
            "content": [
                "两岸青山一水流，蓑衣不著雪为裘。",
                "安道只应深树里，青山不见便回舟。"
            ]
        },
        {
            "title": "绿萼香梅十树咸淳间自内前买归乱后尚存对之",
            "content": [
                "缟衣黄里绿云跗，仟家结束来天隅。",
                "承平故态今尚尔，流落空山成叹吁。",
                "莫对此花被渠恼，惜花情重人先老。",
                "多少当时似玉人，埋没抄场随塞草。",
                "杳杳宫车去不回，上林雁过无书到。",
                "内园今更不堪看，蝶废蜂休日易昏。",
                "玉砌无人寒兔入，觚棱栖草野鸱蹲。",
                "黍离麦秀今如此，岂为梅花故断魂。",
                "",
                ""
            ]
        },
        {
            "title": "齿酬唇赠",
            "content": [
                "刚柔君不吐，冷热我须当。",
                "铁石还销毁，吾今已久长。"
            ]
        },
        {
            "title": "续十虫吟６",
            "content": [
                "虫有水走马，八脚成四蹄。",
                "映日如薸叶，点点水中开。",
                "得食时争嘬，忽然各东西。",
                "天牛非觳觫，水马非駃騠。",
                "形容贵其似，翁舞为醯鸡。"
            ]
        },
        {
            "title": "纪梦",
            "content": [
                "纚纚桃花万树红，径回无复辨西东。",
                "人间何处春风好，若欲逃秦入梦中。"
            ]
        },
        {
            "title": "大横屏",
            "content": [
                "燖鹅急雪洒斑斑，叠嶂层峦浩渺间。",
                "拳鹭失巢无倚著，却随蓬背下江湾。"
            ]
        },
        {
            "title": "芗岩山居孟夏二十绝",
            "content": [
                "无色庭前石，无声石上琴。",
                "此时寂寞意，千载有知音。"
            ]
        },
        {
            "title": "十村绝句",
            "content": [
                "煮来藤竹如轻雾，漉就槽帘不怕冰。",
                "辛苦饥寒缘底事，夜深甓屋尚悬灯。"
            ]
        },
        {
            "title": "芗岩山居孟夏二十绝",
            "content": [
                "钟声澄万室，月影散千林。",
                "岑寂岩栖客，应观不转心。"
            ]
        },
        {
            "title": "巾山题客舍壁",
            "content": [
                "晓行风露清，夹径草虫鸣。",
                "虎近常行市，鸡啼早出城。",
                "路长终是到，世险自难平。",
                "学得王阳术，黄金可立成。"
            ]
        },
        {
            "title": "十虫吟",
            "content": [
                "虫有捣米叔，善跳如舂谷。",
                "偶与屋上尘。堕地岂好触。",
                "儿童仰置之，反弓奋腰腹。",
                "欲行复遭抑，屡作不能伏。",
                "非汝懒於舂，其力有不足。"
            ]
        },
        {
            "title": "灯花",
            "content": [
                "众花皆可喜，最好是灯花。",
                "好结无风屋，偏生有庆家。",
                "案头生瑞菌，火里养丹妙。",
                "清夜开樽看，山人被诏加。"
            ]
        },
        {
            "title": "夏日山居好十首",
            "content": [
                "夏日山居好，吟来亦自豪。",
                "焚香诵周易，痛饮读离骚。",
                "莫讳无三甲，吾今已二毛。",
                "芜编三日卷，空费一生劳。"
            ]
        },
        {
            "title": "十村绝句",
            "content": [
                "清晨扶杖百花源，风摺乌纱半幅翻。",
                "三十年前风月好，青楼白面碗如盆。"
            ]
        },
        {
            "title": "溪上小憩",
            "content": [
                "鹊立碧峰远，鸡啼清昼宽。",
                "青苔留客醉，白发借书看。",
                "方枕藤花软，一瓶丹井寒。",
                "此时无二事，藜杖共盘桓。"
            ]
        },
        {
            "title": "前所咏诸花皆托物以赋者尔未若眼花乃吾身之",
            "content": [
                "春去花亦去，何如见此花。",
                "青山飞霭合，白日乱烟遮。",
                "望月惟昏镜，看书似隔纱。",
                "潇湘闻夜雨，此景属谁家。",
                "",
                ""
            ]
        },
        {
            "title": "十月初七日山中感兴",
            "content": [
                "日暮空归里，时艰未到家。",
                "稼收迁野鼠，柿熟乱慈鸦。",
                "冬暖生芦笋，人閒对菊花。",
                "亡书何处补，无用自咨嗟。"
            ]
        },
        {
            "title": "赋水仙花",
            "content": [
                "冷淡不生桃李径，只将素艳伴红梅。",
                "冰清玉润檀心炯，日暮天寒翠袖回。",
                "似倚兰舟并桂楫，羞称金盏共银台。",
                "谁将六出天花种，移向人间妙夺胎。"
            ]
        },
        {
            "title": "白雪词四首",
            "content": [
                "蒙蒙接白云，皎皎混清月。",
                "长歌古人句，山明望松雪。"
            ]
        },
        {
            "title": "正仲访余棠溪帅初来会正仲时余欲归阆风未能",
            "content": [
                "晴云高举雪云低，日日占天候不齐。",
                "菘白僵成蒋白笋，麦黄淹作韭黄虀。",
                "江湖吐日鼋晞甲，山路成泥兽印蹄。",
                "老去欲休官不许，夜来魂梦旧山豀。",
                "",
                ""
            ]
        },
        {
            "title": "寒食书怀二首２",
            "content": [
                "天机妙处莫形容，难把丹青定太空。",
                "万古碧山留色在，千江皓月此心同。",
                "乌纱燕子开门雨，白发杨妃掠面风。",
                "欲问清明休检历，杜鹃啼血滴岩红。"
            ]
        },
        {
            "title": "怀旧",
            "content": [
                "蔌蔌藤花满石床，道人端坐受生香。",
                "海棠枝上莺啼处，二十年前事未忘。"
            ]
        },
        {
            "title": "二十五日晚西窗坐睡梦美人出纨扇索题为题一",
            "content": [
                "皎皎琼华了不疑，绿窗团扇索题诗。",
                "风流自是天生句，燕子梨花恰并时。",
                "",
                ""
            ]
        },
        {
            "title": "野老",
            "content": [
                "野老巢居江上成，相亲幽事远浮名。",
                "的村饮酒携孙去，远寺寻兰领犬行。",
                "麦老秧高关念虑，花开果熟有将迎。",
                "旧时风俗今谁有，见尔令人忆太平。"
            ]
        },
        {
            "title": "十虫吟",
            "content": [
                "虫有促织儿，忧人不忧已。",
                "华身有龙鸾，不出工女指。",
                "瓦砾为堂奥，青莎作衣被。",
                "一身可自了，剌剌不能已。",
                "白露夜庭空，凄其行去矣。",
                "金屋白玉床，贵人呼不起。"
            ]
        },
        {
            "title": "次正仲访山中留别韵",
            "content": [
                "及此真知老，吾初不谓然。",
                "相期无别事，不朽要千年。",
                "过我论新句，留君订旧篇。",
                "胡为趋归骑，忙似趁潮船。"
            ]
        },
        {
            "title": "消忧",
            "content": [
                "凤栖塘上路，春草思悠悠。",
                "绿树双黄鸟，青山一白头。",
                "诗书自有厄，盗贼本非仇。",
                "天道知难问，吾贫不肯忧。"
            ]
        },
        {
            "title": "已丑正月二十四日避地盐楹入省坑存思庵和旧",
            "content": [
                "雪蕻羊白，菘芽栗肉黄。",
                "为谁端有此，正尔未能忘。",
                "觉后心无愠，修来面有光。",
                "道人参妙趣，一炷石炉香。",
                "",
                ""
            ]
        },
        {
            "title": "约平叔高秋泛海",
            "content": [
                "乘桴欲看日生东，借子门前一席风。",
                "白石凿余云补穴，青峰开处月浮宫。",
                "持螯斫鱠万事足，踞壳食蜊千劫空。",
                "剩欲作诗招酒社，恐君户小趣难同。"
            ]
        },
        {
            "title": "年根雨雪行",
            "content": [
                "雾雨弊弊生穷岁，鸡寒入屋犬窦吠。",
                "老衾破絮少温存，湿薪吐汁无气势。",
                "一冬已近四月晴，残岁垂垂点滴声。",
                "人心无底难为德，一日不作将不食。",
                "年头未有五日粮，井花水满人闭仓。"
            ]
        },
        {
            "title": "十一月初三日插梅花古罍洗中因成四绝",
            "content": [
                "半映寒溪半映山，不妨朱户借清閒。",
                "诗人带得渠风味，也有香名满世间。"
            ]
        },
        {
            "title": "次韵答戴帅初送麴二绝",
            "content": [
                "子云嗜饮苦不给，时有问字人能来。",
                "使我得裂醉乡土，为尔特筑黄金台。"
            ]
        },
        {
            "title": "闺怨１",
            "content": [
                "一春心事许谁同，金钥无声柳絮风。",
                "怪得枕中黄鸟唤，不知窗外海棠红。"
            ]
        },
        {
            "title": "山斋排闷",
            "content": [
                "耳聋便稳睡，眼暗总迷云。",
                "树湿直如沃，花香不待焚。",
                "燕归如旧主，蜂健有新君。",
                "莫怪今非昔，从他聚必分。"
            ]
        },
        {
            "title": "初九日夜月下闻蛙此物得水悦乐故鸣心事与农",
            "content": [
                "平田展明湖，密林含宿雾。",
                "整冠对明月，天眼实汝顾。",
                "那敢醉謼号，袒跣纵箕踞。",
                "清心听鸣蛙，胜与俗子语。",
                "青秧插已齐，决瘊沟底度。",
                "忧乐在晴雨，将非为私故。",
                "斯言乃知音，旁人自不喻。",
                "侠兹适无事，泯然离好恶。",
                "坐久天西倾，汝鸣余睡去。",
                "",
                ""
            ]
        },
        {
            "title": "秋晚过北渡",
            "content": [
                "凄凉客路趁长川，荷叶无衣柳不绵。",
                "日暮正愁无宿处，乱鸦飞下有人烟。"
            ]
        },
        {
            "title": "山窗即事思正仲有寄",
            "content": [
                "相怜不相见，不见自情亲。",
                "野水僧无影，斜阳树半身。",
                "懒蜂偷柏蜜，饥雀啄窗尘。",
                "吟就怀人杳，书成访驿频。"
            ]
        },
        {
            "title": "续十虫吟８",
            "content": [
                "虫有蝌蚪子，初化厕群鱼。",
                "鱍鱍穿绿藻，洋洋泳深蒲。",
                "俄然生臂股，去尾登泥涂。",
                "回首谓群鱼，幸来相就居。",
                "神鲤为鱼长，不肯受辱污。",
                "答云我龙种，岂与尔为徒。"
            ]
        },
        {
            "title": "短檠",
            "content": [
                "昔年曾读退之诗，墙角短檠吁可悲。",
                "我有短檠元不弃，自悲双眼早昏眵。"
            ]
        },
        {
            "title": "次韵答潘宰见和送正仲多字韵诗",
            "content": [
                "强健近八十，如君诚未多。",
                "梦中思谒帝，醉后纵悬河。",
                "抚事遽如许，流年奈若何。",
                "相期成二老，举斗酌纤阿。"
            ]
        },
        {
            "title": "浣纱妇",
            "content": [
                "修竹柴门向山路，晴日满溪春欲莫。",
                "浣纱少妇不知寒，两脚如霜下滩去，",
                "少年闲倚青梅树。"
            ]
        },
        {
            "title": "挽爱山李德夫",
            "content": [
                "不为时新刺绣纹，鹄袍鹤发自相北。",
                "襄阳须有汉耆旧，彭泽终为晋隐沦。",
                "往往名场跻后辈，时时相衮问斯人。",
                "如今天道平如概，得失荣枯一幻尘。"
            ]
        },
        {
            "title": "老梅",
            "content": [
                "已经和靖吟半树，又入花光画折枝。",
                "此语便经三百载，此格又阅景炎时。"
            ]
        },
        {
            "title": "自归耕篆畦见村妇有摘茶车水卖鱼汲水行馌寄",
            "content": [
                "江上提鱼妇，朝朝入市闉。",
                "宁船留稚子，换酒醉良人。",
                "不著凌波袜，长垂溅水裙。",
                "浑家同泛客，笑杀别离津。",
                "",
                ""
            ]
        },
        {
            "title": "登楼",
            "content": [
                "千年日月藏丹鼎，万里乾坤著白头。",
                "落木断虹天渺渺，閒云倦鸟日悠悠。",
                "开门碧海通诸岛，极目青山是别州。",
                "我欲便骑黄鹤去，回头还有故乡愁。"
            ]
        },
        {
            "title": "灯下饮别",
            "content": [
                "岁晚客思去，天寒子肯来。",
                "稽留须酒熟，欢喜见梅开。",
                "蜡屐匆匆驻，箯舆故故回。",
                "嘉平犹未尽，且欲举残杯。"
            ]
        },
        {
            "title": "家藏画鹊二轴其一棠梨结子青黄叶亦虫蚀尚带",
            "content": [
                "棠子青黄带晚妍，忘机好鹊压枝偏。",
                "从来报喜无憎恶，借汝庭柯取次眠。",
                "",
                ""
            ]
        },
        {
            "title": "墨",
            "content": [
                "谁传易水廷珪制，缫藉珍藏二百年。",
                "进御近闻翁与叶，琴形带左革右夸}逐时妍。"
            ]
        },
        {
            "title": "郭似山道士寄惠竹笔两束启缄乃羊毫也作诗戏",
            "content": [
                "似山惠我笋丝笔，乃是长须公子毫。",
                "竹简固就面祓涤，琅函宁肯近腥臊。",
                "若非月里霜皴皮换兔}颍，恐是仙家云鹿毛。",
                "润笔定须三百束，为君滴露注庄骚。",
                "",
                ""
            ]
        },
        {
            "title": "赋山庵梅花",
            "content": [
                "水石生来瘦，乾坤孕此情。",
                "寒豀千尽照，残雪数枝横。",
                "光射霜髯逼，酥浮玉面争。",
                "何人夜吹笛，故作断肠声。"
            ]
        },
        {
            "title": "春日山居好十首",
            "content": [
                "春日山居好，春来不问深。",
                "柳能同燕舞，莺解代花吟。",
                "有酒家闲去，无诗客莫寻。",
                "卖田强免役，何必苦劳心。"
            ]
        },
        {
            "title": "八月二十五日闻布新条",
            "content": [
                "民命无魂鹿，烹庖几日休。",
                "纷纷浑未悟，炯炯为深忧。",
                "并和隣舂相，分渔步网收。",
                "聊为目前计，翁碗汲新篘。"
            ]
        },
        {
            "title": "山扉",
            "content": [
                "未要携家入远山，闭门谢俗自安閒。",
                "檐低还许归云底，墙短仍将叠嶂环。"
            ]
        },
        {
            "title": "槐花",
            "content": [
                "尊贵三公府，匆忙举子装。",
                "周官那可见，唐制自难忘。",
                "夕照深宫里，西风大道劳。",
                "蝉鸣犹未悟，但报早秋凉。"
            ]
        },
        {
            "title": "冬日山居好十首",
            "content": [
                "冬日山居好，能安始识閒。",
                "渔归溪口港，樵下屋头山。",
                "竹蛎含梅蕊，江鲈著玳斑。",
                "人生何所事，口腹最相关。"
            ]
        },
        {
            "title": "咏密囿花",
            "content": [
                "繁枝密密宜樊圃，以此能当密囿名。",
                "不信嫩茎藏劲刺，试将纤手触红英。",
                "毛身秦女自正色，鸟爪麻姑无俗情。",
                "方朔窃桃何处入，只应列子御风行。"
            ]
        },
        {
            "title": "将为鄞江之游先寄正仲三首",
            "content": [
                "天地悲歌里，江城战血余。",
                "哀湍泻坏道，斜日照残书。",
                "发秃因慵栉，园荒亦懒锄。",
                "旧来双紫燕，随我到茅庐。"
            ]
        },
        {
            "title": "旱莲",
            "content": [
                "紫玉炎天菊，红芽陆地荷。",
                "孤芳群讪集，一笑百忧多。",
                "美味河豚虐，妍姿鸩毒苛。",
                "借渠存警戒，何必辩真讹。"
            ]
        },
        {
            "title": "兼静黄坛杨君书室也取钱起柴门兼竹静之句名",
            "content": [
                "本自柴门静，谁令种竹喧。",
                "月来将画写，负过引书翻。",
                "默坐雨偏响，闲眠雪易繁。",
                "动中还有静，此意互为根。",
                "",
                ""
            ]
        },
        {
            "title": "赠杨佳孙",
            "content": [
                "作诗意得在句先，下笔下写意所到。",
                "世间惟俗最难医，剖石得玉加精巧。",
                "初如面壁无所睹，一点圆明通万窍。",
                "杨生杨生听我言，老语谆谆毋乃耄。",
                "生平十九未可量，淘洗晶荧方入妙。",
                "一再三见志愈坚，嘉子至意为倾倒。"
            ]
        },
        {
            "title": "瞩物",
            "content": [
                "灼灼日及华，朝荣夕已坠。",
                "牵牛泫碧露，见晛歘憔悴。",
                "拒霜舒晓红，惟愁夕阴至。",
                "蜻蛚庇其根，亦复多愁思。",
                "容色岂不佳，浮脆何足贵。",
                "念此令人嗟，百年何流驶。",
                "所以靖节翁，把菊有深意。"
            ]
        },
        {
            "title": "芗岩山居孟夏二十绝",
            "content": [
                "蛙声合川隰，荷叶等阶除。",
                "悠然故园思，今雨后何如。"
            ]
        },
        {
            "title": "诗诀",
            "content": [
                "蒉桴土鼓为声始，天球河图非琢工。",
                "欲自柳州参靖节，将邀东野适卢仝。",
                "平原骏马开黄雾，下水轻舟遇快风。",
                "历历瑶琴怨遥夜，冷冷玉佩度秋空。"
            ]
        },
        {
            "title": "趋俗",
            "content": [
                "残雪高峰外，孤猿细雨中。",
                "看花心未老，问事耳须聋。",
                "时俗同伧父，归休学塞翁。",
                "相随携酒去，猎较祭田公。"
            ]
        },
        {
            "title": "促纤叹",
            "content": [
                "刺刺重刺刺，唧唧复唧唧。",
                "只解促鬓丝，岂能催妇纤。",
                "纤亦何用催，有丝愿成匹。",
                "今夏蚕薄收，巧手闲刀尺。",
                "昨下急急符，三日立税籍。",
                "箧中无余丝，红女泪双滴。",
                "汝更催不休，使我不得息。",
                "汝因贪与嗔，形化生股翼。",
                "不特登我门，又入床下壁。",
                "号我夜不眠，墐户无计塞。",
                "何时清霜来，堀堁同一寂。"
            ]
        },
        {
            "title": "次韵答陈用之王奕世袁明复三子和篇",
            "content": [
                "药留残焙火，枕避近溪风。",
                "意澹琴三叠，人和酒一中。",
                "处遭兵祸后，已觉世缘空。",
                "安得飘然去，茅庐海上峰。"
            ]
        },
        {
            "title": "木芙蓉",
            "content": [
                "溪山潇洒最宜秋，缓步何须百尺楼。",
                "乱后见花如故旧，老来得酒更风流。",
                "幽荪暗折谁知处，好鸟一啼人举头。",
                "欲对黄花开口笑，茫然消息也堪愁。"
            ]
        },
        {
            "title": "忆篆畦",
            "content": [
                "流水人千里，清风酒一尊。",
                "乌头何日白，鹤发几人存。",
                "石树根基壮，秋虫羽股繁。",
                "殷勤问来使，元亮欲归园。"
            ]
        },
        {
            "title": "十月五日风",
            "content": [
                "十月五日风，俗占端可验。",
                "常年谁能记，两岁入程椠。",
                "去年当此月，初三月未艳。",
                "暮下陈村庄，夜投象原店。",
                "道边人未眠，山曲灯微闪。",
                "时经兵火余，惊问暗窥觇。",
                "往扣瓜葛门，炊糜聊属厌。",
                "仲叔为猪肝，不辞口腹玷。",
                "回思万马惊，心掉舌为舚。",
                "恐恐如有追，昧爽踏霰。",
                "横山过西田，恶风吹欲阽。",
                "萧萧三两家，逋流已先占。",
                "怜我是官人，枯薪许分左木右忝}。",
                "时艰无沽户，粗粝得充歉。",
                "我行仆忙追，赵坑石排剑。",
                "荒蹊陟崇冈，奔湍啮深堑。",
                "有坞当中心，纸乡家自赡。",
                "主人褐宽博，黄泥补茨苫。",
                "邀我劝我留，铺床展伸欠。",
                "少妇亦解事，炉中添焰焰。",
                "我意自多危，岌岌急风缆。",
                "蓐食入雪楼，山深路犹闇。",
                "冰柱照层崖，霜花滑断磡。",
                "山家喜客来，开门容弛担。",
                "翁媪互行酌，畦菜许分盐。",
                "此日气颇舒，愁新懽得暂。",
                "文叔因饥寒，豆粥怀一啗。",
                "劳薪与鍊炭，至此成鍼砭。",
                "颇怪少陵妻，粉黛未忘艳。",
                "今辰复此日，山庵私酒釅。",
                "扫林三日风，纸帘垂襜襜。",
                "患难几人全，生存吾已忝。",
                "十月五日风，艰难须在念。"
            ]
        },
        {
            "title": "平泉佳景",
            "content": [
                "清风截断排檐雨，返景烧成冠岭霞。",
                "定是来朝好春色，海棠须作小桃花。"
            ]
        }
    ]
}