{
    "dynasty": "宋",
    "author": "释绍昙",
    "intro": "",
    "items": [
        {
            "title": "契庵",
            "content": [
                "语言道断转玄枢，千圣机关尽密符。",
                "接向上人通一路，拳头竖起莫嫌粗。"
            ]
        },
        {
            "title": "江西宝兄乞东际",
            "content": [
                "当阳一路没途程，剖破藩篱即觉成。",
                "震旦心宗凌灭尽，到家犹自隔重溟。"
            ]
        },
        {
            "title": "偈颂一百一十七首",
            "content": [
                "祖父田园，积年荒废。",
                "农不务耕，渔专讨利。",
                "彻底掀翻自有人，去尽残芦并败苇。",
                "雁过长空，影沉寒水，",
                "字字声声说大义。"
            ]
        },
        {
            "title": "偈颂一百零四首",
            "content": [
                "花禁冷叶红，划滴虚岚翠。",
                "清净卢舍那，全身荆棘里。"
            ]
        },
        {
            "title": "偈颂一百零二首",
            "content": [
                "冻折枯梅，三两枝亚。",
                "香度野桥，影横茆舍。",
                "道人鼻观相忘，有眼如盲，",
                "不被这些留碍。可怜鬼窟藏身，",
                "唤起来，雪团打，",
                "雪团打。"
            ]
        },
        {
            "title": "铁钉",
            "content": [
                "恶钳鎚下翻身去，个个当阳要出尖。",
                "钉得虚空无缝罅，有完全有不完全。"
            ]
        },
        {
            "title": "偈颂一百零二首",
            "content": [
                "大道无方，至尊无位。",
                "睿哲文明，垂衣而治。",
                "尧风舜日万斯年，举世无思不戴天。"
            ]
        },
        {
            "title": "刈茆",
            "content": [
                "百草头边活路通，险崖机透几千重。",
                "长长短短删除了，收放全归掌握中。"
            ]
        },
        {
            "title": "禅房十事·癢和子",
            "content": [
                "既就良工雕琢，何妨出手扶持。",
                "抓著衲僧痒处，赏伊一枚荔枝。"
            ]
        },
        {
            "title": "延庆化禅观地平",
            "content": [
                "屏息诸缘入定时，脚跟下事烂如泥。",
                "睦州片板轻担出，禅病蠲除不用医。"
            ]
        },
        {
            "title": "寄贺天童灭翁和尚",
            "content": [
                "接人筹室肯雷同，用治后机不犯锋。",
                "把定牢关轻放过，一人标记一株松。"
            ]
        },
        {
            "title": "六言山居",
            "content": [
                "两耳炉焚柏子，一拳不养菖蒲。",
                "客至莫谈尘事，略寒温外跏趺。"
            ]
        },
        {
            "title": "偈颂一百零四首",
            "content": [
                "飘蓬四十余年，梦绕晶然山路。",
                "才见广安军人，便忆破庵师祖。",
                "摵破碎沙盆，打动蝦蟆鼓。",
                "惊落蛟龙虎兕威，知音不在频频举。"
            ]
        },
        {
            "title": "题佛迹岩",
            "content": [
                "一度拚身透险崖，石头机路骨如苔。",
                "脚跟点地不点地，立处何曾踏实来。"
            ]
        },
        {
            "title": "偈颂一百零二首",
            "content": [
                "十二峰前块石头，雨洗风磨净无梁。",
                "苔衣剥落耿光寒，因甚诸不觑不见。",
                "左虎右见}得见，丈六金身，",
                "时时出现。"
            ]
        },
        {
            "title": "偈颂一百零二首",
            "content": [
                "以大圆觉，为我伽蓝。",
                "牛头向北，马头向南。",
                "身心安居，平等性智。",
                "北负须弥，无息肩地。",
                "释迦老子，不善用心，",
                "掘窖埋人，无一个出头得，",
                "只得短气。瑞岩一众，",
                "善恶不思，机智俱泯。",
                "青松白石，饱饭憨眠。",
                "成龙升天，成蛇窜草，",
                "一丝毫羁绊他不得。凤雏自有冲霄志，",
                "肯学鹪鹩恋一枝。"
            ]
        },
        {
            "title": "镜堂",
            "content": [
                "非明非暗亦非台，万像从教影现来。",
                "刚被老卢书破壁，没尘埃却有尘埃。"
            ]
        },
        {
            "title": "虚叟",
            "content": [
                "千圣机尘一洗清，心渊绝滓自灵明。",
                "白头谩说无功用，种得空花结果成。"
            ]
        },
        {
            "title": "布袋赞",
            "content": [
                "驮布袋，放痴憨。",
                "回头一笑，捏怪千般。",
                "走遍长汀人不识，诳言弥勒示人间。"
            ]
        },
        {
            "title": "偈颂一百零二首",
            "content": [
                "红锦缠头舞醉身，笙歌声沸凤楼春。",
                "百花丛里扶归去，谁道儿郎彻骨贫。"
            ]
        },
        {
            "title": "题四兰",
            "content": [
                "喜晴弹玉指，林下见幽人。",
                "楚楚湘灵样，肌肤不染尘。"
            ]
        },
        {
            "title": "悼时愚庵主",
            "content": [
                "诏书颺在破床头，高枕松根睡觉休。",
                "啼尽山禽惊不醒，萝窗空锁暮云愁。"
            ]
        },
        {
            "title": "为行可维那题子陵钓鱼",
            "content": [
                "七里滩头古木阴，眼空寰海老垂纶。",
                "无端钓得刘文叔，却把羊裘污欲尘。"
            ]
        },
        {
            "title": "休征",
            "content": [
                "击碎轩辕镜，焚烧黄石书。",
                "瘦筇春力健，带月访樵渔。"
            ]
        },
        {
            "title": "偈颂一百零二首",
            "content": [
                "一雨润焦枯，大地承恩泽。",
                "黄铺亩亩云，青锁郊原色。",
                "刈禾镰子痴如风，收放全归掌握中。"
            ]
        },
        {
            "title": "拗云",
            "content": [
                "出头天外便纵横，谁信心无心个样生。",
                "捩调不从龙驾御，要渠西去却东行。"
            ]
        },
        {
            "title": "送明兄之天童",
            "content": [
                "古蛮丝裹块焦桐，色带凌霄劫火红。",
                "送与天童弹一操，风前月下滴丁东。"
            ]
        },
        {
            "title": "兴化寺",
            "content": [
                "门照双池镜样明，东西廓喝寂无声。",
                "紫罗帐里机玄密，虽有珍珠撒未成。"
            ]
        },
        {
            "title": "偈颂一百一十七首",
            "content": [
                "四十年同参，廿余年相别。",
                "不唱菩萨蛮，休暇说佛法。",
                "蓦劄相逢十二峰，我患生盲你患聋。",
                "是圣是凡都莫问，且分苔憩松风。"
            ]
        },
        {
            "title": "送东川本之太白",
            "content": [
                "万松关险路萦纡，门掩深云窄有余。",
                "佛过低头不妨得，且图人见额边珠。"
            ]
        },
        {
            "title": "偈颂一百零四首",
            "content": [
                "仙苑蟠桃不老春，三千年实荐芳新。",
                "锡开王母瑶池宴，满簇金盘寿圣人。",
                "虽云绝品，未足为珍。",
                "幸有菩提真妙果，年年同献佛生辰。"
            ]
        },
        {
            "title": "王鞔鼓",
            "content": [
                "鼓两片皮谩自己，一回拈出一回新。",
                "揭天声响疑涂毒，自有临风侧耳人。"
            ]
        },
        {
            "title": "玄峰",
            "content": [
                "极尽幽微裂万差，天然鸟道绝安排。",
                "欲穷顶左宁右页}翻身句，妙密中防险崖。"
            ]
        },
        {
            "title": "偈颂一百一十七首",
            "content": [
                "罢亚黄云精神玉粒。熟知稼穡人。",
                "著意勤收拾，已收拾，",
                "舂石坠腰，炊香满室。",
                "客来唱曲贺丰年，抚髀清欢，",
                "莫嫌贫极。"
            ]
        },
        {
            "title": "偈颂一百零四首",
            "content": [
                "秋气肃金，秋晹鏖战。",
                "林间秋叶片片凋零，砌下秋虫声凄怨。",
                "满眼听不闻，满耳觑不见。",
                "听得闻，觑得见，",
                "声前句后新罗箭。"
            ]
        },
        {
            "title": "普化赞",
            "content": [
                "大悲院里趁村斋，卒死无人出地埋。",
                "捏怪凌空摇木铎，春风处处露尸骸。"
            ]
        },
        {
            "title": "偈颂一百零四首",
            "content": [
                "一湖横陈，七峰环绕。",
                "妙转玄枢，死生关破。",
                "去何有偈，流水渡百滩，",
                "来本无言，疾风号万窍。",
                "更问如何与若何，珍重便行。",
                "髑髅前失照，断猿哭月千林晓。"
            ]
        },
        {
            "title": "送僧归岳麓印传灯",
            "content": [
                "袖舞秋风尾瘦藤，南归岳麓看传灯。",
                "先寻古殿经行处，唤醒当年吃攧僧。"
            ]
        },
        {
            "title": "偈颂一百零四首",
            "content": [
                "水牯牛，偏捩拗。",
                "酷暑云林，恣情左足右孛}跳。",
                "山前祖父田园，忍见离离荒草。",
                "秋风正要及时耕，脱落鞭绳无鼻窍。",
                "去住自如，收入在我。",
                "牧笛声声送暮霞，故家深入千峰杳。",
                "呜咿呜咿，莫教忘却来时道。",
                "东篱菊染黄，秋浦茱凝翠。",
                "古佛放光明，助发实相义。",
                "渊明有眼无筋，错认白衣人至。",
                "金风剪剪，玉露团团。",
                "故人知此意，笑拍玉阑干。"
            ]
        },
        {
            "title": "偈颂一百零四首",
            "content": [
                "活马骝，百十个。",
                "乳窦峰前，追风跳灶。",
                "杨岐三脚驴，尽力跂步不前；江西千里驹，",
                "奋鬣追踪不到。更饶伊象头檀特，",
                "九十六种，见鞭影而行，",
                "蹶蹄不少。示奏水场汗血功，",
                "便思嚼啮天闲草。好则甚好，",
                "明觉老人笑须绝倒。"
            ]
        },
        {
            "title": "登金峨峰顶",
            "content": [
                "拨开空翠上危颠，路绕羊肠石齿尖。",
                "到顶方知天下小，攀高似取世人嫌。",
                "碧连蓬岛云千叠，冷照东溟镜一奁。",
                "归去松窗伴禅老，此山佳致话无厌。"
            ]
        },
        {
            "title": "偈颂一百零二首",
            "content": [
                "人家竞赏元宵，佛陇百无一有。",
                "管宴虽愧空疏，宾主不分新旧。",
                "陇头月助放光明，谷口松编排节奏。",
                "春风舞袖乐升平，不知身在然灯后。"
            ]
        },
        {
            "title": "偈颂一百一十七首",
            "content": [
                "秋晹肆酷，秋暑炎蒸。",
                "不容鹅护雪，难保蜡人冰。",
                "一夏噇眠虚过了，秋风拈弄刈禾镰。",
                "有权有用，无党无偏。",
                "几个祖师头割了，立教凶岁变丰年。"
            ]
        },
        {
            "title": "松州",
            "content": [
                "一道阴凉自古来，依稀临济手亲栽。",
                "枝枝叶叶垂清露，点得合城人眼开。"
            ]
        },
        {
            "title": "颂古五十五首",
            "content": [
                "赤穷王老卖浑身，贱似黄金贵似尘。",
                "不费分文收买得，一程送与采樵人。"
            ]
        },
        {
            "title": "偈颂一百零二首",
            "content": [
                "甘菊舒黄，茱萸喷香。",
                "渊明错会，耽赏重阳。",
                "采采东篱下，南山见未忘。",
                "刚道花枝有短长。"
            ]
        },
        {
            "title": "送林荆州归蓬莱",
            "content": [
                "蓬莱山翁抱仙骨，稳跨长鲸游八极。",
                "玉壶深贮海山云，十载穷幽归未得。",
                "年业骨蜕壶倒空，长鲸又化为苍龙。",
                "了无一物可依倚，卷舒出没云无踪。",
                "而今返旆蓬莱去，直欲追寻赤松子。",
                "与渠击碎大还丹，为渠塞断长生路。",
                "示之肘后符，佛魔敛袵龙蛇趋。",
                "授之不传诀，珊瑚枝枝撑著月。",
                "阿呵呵，胸次风流和几何，",
                "我分岩扃饱黄独，佳音听取到烟萝。"
            ]
        },
        {
            "title": "布袋赞",
            "content": [
                "赤脚走红尘，道是真弥勒。",
                "买弄自皮囊，大地无人识。",
                "无人识，急急回头，",
                "已迟八刻。"
            ]
        },
        {
            "title": "偈颂一百零四首",
            "content": [
                "铁团栾，无缝罅。",
                "上下三指，彼此七马。",
                "德山临济，眼见如盲，",
                "云门赵州，口说如哑。",
                "拄杖子，忍俊不禁，",
                "等闲捉败。休休尽法恐无民，",
                "且放天寒赦。"
            ]
        },
        {
            "title": "颂古五十五首",
            "content": [
                "美如西子离金阙，娇似杨妃倚玉楼。",
                "犹把琵琶半遮面，不令人见转风流。"
            ]
        },
        {
            "title": "偈颂一百零二首",
            "content": [
                "松粉飘香，麦须弄黄。",
                "今朝春告别，无处觅行藏。",
                "燕子知不迁义，深谈实相，",
                "对语雕梁。见汝诸人不会，",
                "衔泥营故垒，飞过莫家塘。"
            ]
        },
        {
            "title": "偈颂一百一十七首",
            "content": [
                "远望蓬莱去学仙，途中忽遇李先生。",
                "还丹一粒吞还吐，回首空山独自行。"
            ]
        },
        {
            "title": "送云卧接待庵主",
            "content": [
                "云卧遗风仰正传，接人全在钁头边。",
                "临机不用闲忉怛，自有春山蕨竖拳。"
            ]
        },
        {
            "title": "偈颂一百零二首",
            "content": [
                "瑞岩彻骨穷，最苦冤憎会。",
                "厨无糁聚蝇，将何物分岁。",
                "拟烹露地牛，催纳筋角反为忧。",
                "拟取凤凰髓，伤损太平禅瑞气。",
                "拟吞栗棘蓬，塞断咽喉气不通。",
                "拟包铁酸馅，欠紫丝头难措办。",
                "不如据见定，随有丰俭。",
                "泉奭右斗}圣井，",
                "盘簇灵芝，鱠缕绿云，",
                "饼翻剪月，饭后更煎茶一盏。"
            ]
        },
        {
            "title": "葛坡",
            "content": [
                "滋蔓年来愈更深，一刀截断了无因。",
                "不知大道陵迟处，绊倒几多忙走人。"
            ]
        },
        {
            "title": "偈颂一百零二首",
            "content": [
                "八月初，何处热。",
                "出门荒草离披，四壁寒蛩凄切。",
                "衲僧家眼里著得须弥山，耳里著得四大海。",
                "声色纯真，只得一橛。"
            ]
        },
        {
            "title": "横江",
            "content": [
                "素练翻花浪拍堤，声前声后截流机。",
                "清波路险无人透，芦苇风生白鸟飞。"
            ]
        },
        {
            "title": "布袋赞",
            "content": [
                "杖挑布袋，冷嘲热讽笑訚訚。",
                "肚皮无窖，眼里无筋，",
                "走长汀等个人。败阙了也，",
                "贼精贼精。"
            ]
        },
        {
            "title": "偈颂一百零二首",
            "content": [
                "钩饵深抛五十年，鲸鳌吞海误吞钩。",
                "急翻身逐洪波去，暗织沧溟一片愁。"
            ]
        },
        {
            "title": "偈颂一百零四首",
            "content": [
                "绿暗红稀，人家翠微。",
                "杜鹃啼月，紫燕衔泥。",
                "莫春者，浴乎沂，",
                "风乎舞雩，咏而归。",
                "本是儒家闲戏剧，刚言漏泄祖师机。",
                "是不是，非不非，",
                "老倒乳峰那得知。松根憨睡足，",
                "闲把瘦藤戏，侍者无事相随。"
            ]
        },
        {
            "title": "对月了残经赞",
            "content": [
                "是甚经，欠翻译。",
                "用尽心，看不出，",
                "月挂松梢，烟笼藓石。"
            ]
        },
        {
            "title": "偈颂十九首",
            "content": [
                "十万同聚会，个个学无为。",
                "此是选佛场，心空及第归。"
            ]
        },
        {
            "title": "偈颂一百零二首",
            "content": [
                "万机休罢住云间，门掩青萝竟日闲。",
                "时听呜咿歌一曲，倒骑黄犊出松关。",
                "若作佛法会，锦包特石。",
                "若作世谛会，铁裹泥团。",
                "惆怅无人知此间，临风拍碎石阑干。"
            ]
        },
        {
            "title": "送悟侍者参育王偃溪和尚",
            "content": [
                "茂阴深处击寒冰，洗得娘生两耳清。",
                "塞断不听呼小玉，顺风来听偃溪声。"
            ]
        },
        {
            "title": "人我担",
            "content": [
                "骨露皮穿未肯休，冥机蛮触战蜗牛。",
                "一肩人我都担了，遍界从教是髑髅。"
            ]
        },
        {
            "title": "泉山",
            "content": [
                "接得灵源正脉亲，险崖机里解翻身。",
                "莫教倒岳倾湫去，浸杀茫茫大地人。"
            ]
        },
        {
            "title": "肩袋过水布袋赞",
            "content": [
                "这汉一生弄险，爱向风波里辊。",
                "肩个布袋截流，脚下不知深浅。",
                "劈箭机先，路通一线。"
            ]
        },
        {
            "title": "偈颂一百零二首",
            "content": [
                "太白峰前施小伎，渊嘿雷霆人自畏。",
                "瓦砾翻成释梵宫，古佛门风重振起。",
                "不堕功勋，等闲游戏。",
                "金毛狮子忽翻身，草木昆虫俱收泪。"
            ]
        },
        {
            "title": "偈颂一百零二首",
            "content": [
                "云居闻板声，见神见鬼。",
                "瑞岩闻板声，普请瞌睡。",
                "梦中唤醒主人翁，鼻孔元来在眼底。"
            ]
        },
        {
            "title": "偈颂一百一十七首",
            "content": [
                "今朝二月十五，黄面瞿昙灭度。",
                "诸方挝鼓声冤，尽是闲言和语。",
                "一点涅槃心，无人知落处。",
                "山花泪滴如红雨。"
            ]
        },
        {
            "title": "偈颂一百零二首",
            "content": [
                "三十余僧眼似眉，白云深处聚头嬉。",
                "烧枯柴火煨山芋，拽木罗笼总不知。"
            ]
        },
        {
            "title": "邻峰艮上人２",
            "content": [
                "短筇扶瘦扣烟萝，款问东山瓦鼓歌。",
                "老倦不能讴唱得，隔窗幽鸟语尤多。"
            ]
        },
        {
            "title": "谢三郎赞",
            "content": [
                "雨笠烟蓑体露风，只传渔业当心宗。",
                "当时过得飞猿岭，不到通身是烂脓。"
            ]
        },
        {
            "title": "靠布袋常思惟赞",
            "content": [
                "赤骨律穷，单靠布袋。",
                "子细思量，大有事在。",
                "平地要升兜率天，你这汉是颠是騃。"
            ]
        },
        {
            "title": "偈颂一百零二首",
            "content": [
                "惟一坚密身，一切尘中现。",
                "老婆腰系紫绡裙，娇儿手把红罗扇。",
                "南上奥下山}东村，张坊李店。",
                "拜贺新年，春风满面。",
                "欢悰不觉语声高，惊落梅花一片两片三片四片。"
            ]
        },
        {
            "title": "吕洞宾见黄龙图赞",
            "content": [
                "铛煮乾坤，粟藏世界。",
                "纵得长生，终成败坏。",
                "不是黄龙盖覆伊，太阿补履岂如锥。"
            ]
        },
        {
            "title": "偈颂一百零二首",
            "content": [
                "威音前，咸淳后，",
                "一个黑粼皴，机发牢关透。",
                "全身游戏生死园林，信脚踏翻圣凡窠臼。",
                "笑释迦客梦未醒，耻弥勒藩未剖。",
                "客梦醒，藩篱剖，",
                "贬入无何有。"
            ]
        },
        {
            "title": "为缘积压客求赞",
            "content": [
                "不假闻思修，巨闢圆通路。",
                "更拟问如何，数珠木槌子。"
            ]
        },
        {
            "title": "偈颂一百零二首",
            "content": [
                "西子湖边泛渺茫，一堤寒绿看垂杨。",
                "谁知业债难逃避，开眼堂堂入镬汤。"
            ]
        },
        {
            "title": "题秋堂四兰",
            "content": [
                "娥英吊舜於九疑，泣泪如雨。",
                "佩玉零乱，半委尘泥。"
            ]
        },
        {
            "title": "偈颂一百零二首",
            "content": [
                "死柴头，无烟火。",
                "信口一吹，面门烁破。",
                "可怜龙门远知客礼首座。火炉头热血相喷，",
                "分争你我，笑倒嵩山破灶堕。"
            ]
        },
        {
            "title": "偈颂一百一十七首",
            "content": [
                "苦涩菖蒲茶，胶粘青蒻粽。",
                "嗅著鼻头辛，咬得牙关肿。",
                "佛病祖病蠲除，妖星怪星惊悚。",
                "善才采药，颺在壁根。",
                "天师书符，搞藏衣笼。",
                "和盘掇出宴佳宾，山鸟山花欣然。",
                "锦绣铺陈，笙簧品弄。",
                "啰啰招，啰啰送，",
                "莫怪空疏，伏惟珍重。"
            ]
        },
        {
            "title": "偈颂一百一十七首",
            "content": [
                "贫苦芝峰，赏元宵节。",
                "宴乐佳宾，将何铺设。",
                "明挑海底灯，细剪亭前月。",
                "打拍东山瓦鼓歌，掤领先剌札，",
                "乐有余，清不彻。",
                "趣味森严，恰似赵州，",
                "曾到未到，吃杯杯茶，",
                "洞山生姜不改辣。哑，",
                "不是知心向谁说。"
            ]
        },
        {
            "title": "偈颂一百一十七首",
            "content": [
                "雨后豀声寒弄玉，风前木叶碎飘金。",
                "风联队互用非声色，花劈威音古佛心。",
                "见成家乐，管宴佳宾。",
                "莫谓瑞岩岑寂甚，一回拈出一回新。"
            ]
        },
        {
            "title": "禅房十事·拄杖",
            "content": [
                "格外丛林选出，生缘不在天台。",
                "虽然乌律卒地，力扶多少人来。"
            ]
        },
        {
            "title": "靠袋睡赞",
            "content": [
                "自与尘劳交辊，肚里千机万变。",
                "虽然靠布被头，疑你睡得未稳。"
            ]
        },
        {
            "title": "禅房十事·拂子",
            "content": [
                "才得柄霸入手，便要呵佛骂祖。",
                "还他本色真棕，不比寻常谈尘。"
            ]
        },
        {
            "title": "偈颂一百零二首",
            "content": [
                "临崖挤人。恶语伤人。",
                "冤深潮海，嚼齿吞龈。",
                "哑，说著无非是恶心。"
            ]
        },
        {
            "title": "偈颂一百零四首",
            "content": [
                "布里关雎化袭宫闱，万国人趋奉母仪。",
                "寿绳索蟠桃千载实，年年天仗宴瑶池。"
            ]
        },
        {
            "title": "颂古五十五首",
            "content": [
                "十年不作觚棱梦，一旦来从帝苑游。",
                "召对金鸾酬一问，布衣脱下便封侯。"
            ]
        },
        {
            "title": "宝公赞",
            "content": [
                "折杖头，闲骨董。",
                "惑梁王，少卖弄。",
                "鹰巢不至生鸾凤。"
            ]
        },
        {
            "title": "偈颂一百零二首",
            "content": [
                "发得一机活，出得一言当。",
                "万里无片云。青天合吃棒。",
                "不待春风著意吹，暗香已在梅花上。"
            ]
        },
        {
            "title": "偈颂一百一十七首",
            "content": [
                "道德五千言，深明玄妙句。",
                "云门一字关，截断横陈路。",
                "十二峰前，危分险布。",
                "唤醒惺惺石上瞌睡主人公，握手评论，",
                "掀眉笑语。惊放寒梅一两花，",
                "漏洩先春，奔驰驰驿使。",
                "哑，寻香逐臭虫人无数。"
            ]
        },
        {
            "title": "偈颂一百零四首",
            "content": [
                "昨夜蝍潦氵换虫}吞跛鳖，天明屙出一团铁。",
                "平地翻身触险崖，擘破昆仑成八橛。",
                "捻土为香供养伊，细问因由不肯说。",
                "不肯说，太饶舌。",
                "莫管他人屋上霜，自家扫取门前雪。"
            ]
        },
        {
            "title": "偈颂一百零四首",
            "content": [
                "庾岭春归，溪格早知。",
                "雪破寒英，一点半点，",
                "月横疏影，三枝两枝。",
                "未放高楼吹笛，且听茆舍吟诗。",
                "十分潇洒，一段清奇。",
                "将谓黄梅消息绝，暗香犹有好风吹。"
            ]
        },
        {
            "title": "偈颂一百零二首",
            "content": [
                "枯木糁瑶花，虚庭封玉砌。",
                "少室谩安心。神光空折臂。",
                "不堕功勋一色边，阑干谁共倚。"
            ]
        },
        {
            "title": "赋梅",
            "content": [
                "雪边春信到衡茅，谁遣梅兄慰寂寥。",
                "秀气一枝抽嫩玉，寒英五叶剪生绡。",
                "月移疏影窗前挂，风递清香竹外飘。",
                "几许吟魂招不返，急催兰弟读离骚。"
            ]
        },
        {
            "title": "李翱见药山图赞",
            "content": [
                "天本藏云，瓶元贮水。",
                "不会看经。那堪指示。",
                "寄语唐朝李相公，只须著眼听松风。"
            ]
        },
        {
            "title": "题坐禅蝦蟆",
            "content": [
                "一从识得性分明，懒作春池鼓吹声。",
                "闲把六门深锁断，白莲香散水风清。"
            ]
        },
        {
            "title": "偈颂一百零二首",
            "content": [
                "丹桂飘庭际，寒蛩语砌阴。",
                "声声调雅奏，点点簇黄金。",
                "尽情拈出，宴乐嘉宾，",
                "佛垄虽贫未是贫。"
            ]
        },
        {
            "title": "偈颂一百零二首",
            "content": [
                "正直聪明，风流儒雅。",
                "坚护法城，策勋千载。",
                "李将军有佳声在。"
            ]
        },
        {
            "title": "大用",
            "content": [
                "二三四七恶机关，互逞辞锋斗热瞒。",
                "不必山僧一弹指，尽情贬向铁围山。"
            ]
        },
        {
            "title": "偈颂一百一十七首",
            "content": [
                "茅舍春深，韶华可人。",
                "山花裛翠，烟草如茵。",
                "况有寻幽客至，锦囊探句，",
                "藜杖挑琴。握手松根同一笑，",
                "高风曾不护东林。"
            ]
        },
        {
            "title": "浒眼",
            "content": [
                "万派奔流触断崖，涡漩一穷绝安排。",
                "渊深彻见灵源底，里许如何著得沙。"
            ]
        },
        {
            "title": "西窗",
            "content": [
                "格样亲传鼻祖家，短檐时见夕阳斜。",
                "看渠巨辟通方眼，牛过依然露尾巴。"
            ]
        },
        {
            "title": "偈颂一百零二首",
            "content": [
                "社燕催归，宾鸿欲返。",
                "雪点白蘋洲，锦铺红蓼岸。",
                "蝦蟆入汝鼻孔里，毒蛇穿汝眼睛中。"
            ]
        },
        {
            "title": "颂古五十五首",
            "content": [
                "浊酒松醪吃两钟，醉拖长袖舞春风。",
                "天崩地裂谁能管，几见落花堆乱红。"
            ]
        },
        {
            "title": "板黄",
            "content": [
                "良工采得木千章，如析旃檀片片香。",
                "黄面瞿昙承盖覆，抛砖打瓦又何妨。"
            ]
        },
        {
            "title": "偈颂一百零四首",
            "content": [
                "南山灿灿，白石烂烂。",
                "觌当面机，瞎人天眼。",
                "拄杖子，闻如是语，",
                "从定而起，向香积世界，",
                "乳窦峰前。转法轮，",
                "抟香饭。听之双耳聋，",
                "嗅之舌头烂。何似杨岐栗棘蓬，",
                "秦时左车右度}轹鑽。哑，",
                "仁义尽从贫处断。"
            ]
        },
        {
            "title": "偈颂一百零四首",
            "content": [
                "道至无难，惟嫌拣择。",
                "混俗通真，骑声盖色。",
                "近在口皮边，远过河沙国。",
                "慈明揭示，借鬼画桃符。",
                "雪窦标题，去猊悬白泽。",
                "一见便见，迅雷陶壁奋飞梭。",
                "拟议寻思，逆浪禹门遭点额。"
            ]
        },
        {
            "title": "偈颂一百零四首",
            "content": [
                "吴江风急浪翻空，声击枫林半夜钟。",
                "惊起客船尘梦破，踏翻大地去无踪。",
                "寒山抚掌，庞老槌胸。",
                "少室门庭空寂寂，凝寒古路绿苔封。"
            ]
        },
        {
            "title": "偈颂一百零二首",
            "content": [
                "三日晴，五日雨。",
                "无象太平，满田禾黍。",
                "不作佛法商量，亦非世谛流布。",
                "碧眼黄头总不知，问讯轮皴拄杖子，",
                "牢记取。"
            ]
        },
        {
            "title": "偈颂一百一十七首",
            "content": [
                "八月秋，休处热。",
                "塞雁来宾，井梧凋叶。",
                "衲曾拄杖知时节，千里万里一条铁。"
            ]
        },
        {
            "title": "为友题水禽",
            "content": [
                "淅淅西风肃杀时，枯荷余得折残枝。",
                "疾风凌风多翻覆，只处姑姑立处危。"
            ]
        },
        {
            "title": "偈颂一百一十七首",
            "content": [
                "厮扑场中作断交，拳来趯去不相饶。",
                "谁知用尽平生力，却傍被人夺锦标。"
            ]
        },
        {
            "title": "偈颂一百零四首",
            "content": [
                "父二豕}顽，子恶毒。",
                "热血相喷。嗔拳相上祝下土}。",
                "如风吹水自成纹，医得耳聋成瞎秃。",
                "冷地思量，笑不成哭。",
                "乳峰将底报深冤。"
            ]
        },
        {
            "title": "偈颂一百一十七首",
            "content": [
                "沧溟深，未必深。",
                "须弥险，未必险。",
                "衲僧家险岩机不可挨，深密心不可察。",
                "拄杖子忍俊不禁，试与探测看。",
                "深无半寸，平如镜面。",
                "浩大雷声，全无雨点。",
                "只好深云龟六藏，佛眼迷踪寻不见。",
                "寻得见，瑞岩点一杯茶，",
                "徐徐向伊道，日暮穷途，",
                "家乡尚远。"
            ]
        },
        {
            "title": "偈颂一百一十七首",
            "content": [
                "航海而来，而壁而坐。",
                "未明直指单传，先被梁王勘破。",
                "当门齿露风，只履归何早。",
                "熊耳峰前，累累荒草，",
                "至今惹得行人笑。"
            ]
        },
        {
            "title": "偈颂一百一十七首",
            "content": [
                "十二峰前傀儡棚，尽由行主线抽牵。",
                "编排科段元新旧，歌舞秋风乐管筵。"
            ]
        },
        {
            "title": "古源",
            "content": [
                "七佛相承寿脉深，只图入水见长人。",
                "截流机有青波路，天下滔滔谁问津。"
            ]
        },
        {
            "title": "送俊兄归桃源省母",
            "content": [
                "故国胡尘蔽不开，拿舟深入武陵家。",
                "野桃花映娘生面，莫学灵云眼著沙。"
            ]
        },
        {
            "title": "松上人求古林",
            "content": [
                "秀擢威音劫外春，灵根盘结几何深。",
                "挺生临济清凉树，尽大地人来息阴。"
            ]
        },
        {
            "title": "偈颂一百一十七首",
            "content": [
                "十二瑞峰前，一火白拈贼。",
                "佛面夜叉心，是何等相识。",
                "烧香供养，使自知非，",
                "剪月初无陷虎机。"
            ]
        },
        {
            "title": "偈颂十九首",
            "content": [
                "绿萝深处卧云烟，独战蛮征事悄然。",
                "临老无端重出丑，借婆裙子拜婆年。"
            ]
        },
        {
            "title": "隐山",
            "content": [
                "触战蛮征一扫空，和云占断最高峰。",
                "单提破钁头边事，佛祖当机不见踪。"
            ]
        },
        {
            "title": "放山室送芳上人见净慈偃溪和尚",
            "content": [
                "南山鳖鼻虽无毒，触著依前解丧身。",
                "不信当头揩痒看，浑钢底也没全人。"
            ]
        },
        {
            "title": "颂古五十五首",
            "content": [
                "爝火初经一线开，宝盘终日自萦回。",
                "也知物理关人事，历尽崎岖心始灰。"
            ]
        },
        {
            "title": "偈颂一百零二首",
            "content": [
                "大解脱门，无入作处。",
                "制断玄关，头头活路。",
                "信脚何妨行数步。"
            ]
        },
        {
            "title": "布袋赞",
            "content": [
                "靠布袋坐，听岩瀑笑。",
                "手把轮珠，数个什么。",
                "内院抛离岁月深，哑，",
                "忘却来时道。"
            ]
        },
        {
            "title": "疏山塔",
            "content": [
                "衲僧毛病没星星，刚被傍人授记成。",
                "万壑松涛撼明月，隔溪误认倒屙聋。"
            ]
        },
        {
            "title": "偈颂一百零四首",
            "content": [
                "无忧树下风如箭，九龙吐出水含毒。",
                "涓滴沾身痛入心。霎时吹面刀剜肉。",
                "不知悉达为何历，才出母罹此酷。",
                "后代儿孙忍见渠，一年一度香汤浴。",
                "我今灌洒诸如来，净智庄严功德聚，",
                "只恐不是玉。"
            ]
        },
        {
            "title": "偈颂一百一十七首",
            "content": [
                "九曲河清产圣人，行尧舜道觉斯民。",
                "万邦翘仰垂衣化，鼓舞春风贺太平。"
            ]
        },
        {
            "title": "黑山",
            "content": [
                "佛祖仰望不及处，暗昏昏地悄巍巍。",
                "放开闪电光中路，拶著全身陷铁围。"
            ]
        },
        {
            "title": "鱼妇观音赞",
            "content": [
                "不归小白花岩住，越样梳妆诳世人。",
                "无底篮虽提得活，禹门未必解翻身。"
            ]
        },
        {
            "title": "偈颂一百零二首",
            "content": [
                "一月行空，千门赏玩。",
                "自己光明，几人著眼。",
                "马师父子尽力揩磨，不得一半。",
                "诸人要见真月麽，何似破漆碗。"
            ]
        },
        {
            "title": "偈颂一百零四首",
            "content": [
                "共住不知名，千圣亦不识，",
                "无端平地生荆棘。兄呼弟应，",
                "与世同波，笑独醒人死汨罗。",
                "恁麽也好，不恁麽也好。",
                "手后阑干唱竹枝，哩哩啰，",
                "天涯望远无人到。"
            ]
        },
        {
            "title": "丹霞见庞居士灵照敛手而立图赞",
            "content": [
                "放下菜篮，深深敛袂。",
                "瞒得丹霞，难瞒自己。",
                "恶机关被老爷知，赤土涂牛奶赏伊。"
            ]
        },
        {
            "title": "题直夫牛图",
            "content": [
                "三三五五戏平芜，踏裂春风百草枯。",
                "莫写沩山僧某甲，恐人误作祖师图。"
            ]
        },
        {
            "title": "待月赞",
            "content": [
                "末后句，忒分晓。",
                "眼无筋，觑不破。",
                "觑得破，心月孤圆，",
                "千差一照。"
            ]
        },
        {
            "title": "题秋堂四兰",
            "content": [
                "灵均侈山林之乐，薄笼绡袴，",
                "幽放檀心。妖舞春风身醉香，",
                "力难扶也。"
            ]
        },
        {
            "title": "题披云亭",
            "content": [
                "大地黑漫漫，日月久韬□。",
                "山藤聊一挥，神与境相会。",
                "八纮净无尘，万象镜中翳。",
                "天外出头看，笑擘阑干碎。"
            ]
        },
        {
            "title": "偈颂一百一十七首",
            "content": [
                "一点心灯，灵明炳焕。",
                "去古来今，清光无间。",
                "不同万斛金莲，惑乱痴人赏翫。",
                "今朝上元节，拈出普请看。",
                "拟方寻思，空华翳眼。"
            ]
        },
        {
            "title": "偈颂一百零二首",
            "content": [
                "诸庄旱涝不为忧，只恐难调水牯牛。",
                "拽脱鼻绳憨睡稳，数声羌笛野田秋。",
                "绝无形影，谁放谁收。",
                "通身白了通身黑，游戏风烟百草头。"
            ]
        },
        {
            "title": "天童送深兄归湖州",
            "content": [
                "采樵深入万松关，踏破类云几朵山。",
                "担折蓦知柴束重，掉头归唱月弯弯。"
            ]
        },
        {
            "title": "因事书座右",
            "content": [
                "促膝寒窗淡话时，告休说是与论非。",
                "须知世路风波恶，百匝各重设祸机。"
            ]
        },
        {
            "title": "贺天童灭公和尚",
            "content": [
                "老饕八十再生牙，烂嚼虚空吐出滓。",
                "点缀玲珑岩下草，枝枝叶叶是昙花。"
            ]
        },
        {
            "title": "偈颂一百一十七首",
            "content": [
                "结夏已半月了也，水牯牛作麽生。",
                "爱从荒草去，不向坦途行。",
                "闹中牵索，静处加鞭。",
                "月白风清眠露地，声声牧笛响烟村。"
            ]
        },
        {
            "title": "缘兄求住不得乞语",
            "content": [
                "磬峰小小陷人坑，始道平夷又险生。",
                "不是不容轻插脚，要伊别讨路头行。"
            ]
        },
        {
            "title": "慧禅人",
            "content": [
                "翠织岷峨锦绣春，堪嗟扑扑蔽胡尘。",
                "金鸡衔粟余殃在，谁断神驹踏杀人。"
            ]
        },
        {
            "title": "偈颂一百零二首",
            "content": [
                "佛垄开炉，寒灰死火。",
                "拨著星儿，弥天罪过。",
                "笑倒嵩山破灶堕。"
            ]
        },
        {
            "title": "寄贺钱{左山右贲}荐福东林和尚",
            "content": [
                "钱王活业付东林，古墓埋藏暗箭深。",
                "机正发时谁中的，空山落日几惊心。"
            ]
        },
        {
            "title": "疏山送道州如矮归湘西",
            "content": [
                "笔头俊逸眼头亲，邈得疏山矮子真。",
                "落雁图边轻展看，谁云不是道州人。"
            ]
        },
        {
            "title": "偈颂一百零二首",
            "content": [
                "祝融峰，万年松。",
                "翠阴笼鹤，瑞所蟠龙。",
                "用献圣明天子寿，枝枝叶叶自春风。"
            ]
        },
        {
            "title": "偈颂一百零四首",
            "content": [
                "共信孤峰顶，霜牙咬菜根。",
                "一身尘不染，千古道长存。",
                "石竹闲眠鹿，岩松冷挂猿。",
                "我行荒草里，汝又入荒村。"
            ]
        },
        {
            "title": "偈颂一百零四首",
            "content": [
                "三度拂蒿枝，秦时左车右度}轹鑽。",
                "拶得星飞，结得弓弦断。",
                "用尽自己心，瞎却他人眼。",
                "千里玄枢错踏翻，神驹十影无羁绊。",
                "业风吹上浮窦峰前，点一杯茶向伊道。",
                "且缓缓。"
            ]
        },
        {
            "title": "送径山圆兄乱后归乡",
            "content": [
                "故国类尘惨甲兵，劳生终日望升平。",
                "军持带得龙渊水，归去何妨一洗清。"
            ]
        },
        {
            "title": "颂古五十五首",
            "content": [
                "九十芳春日，游蜂竟采花。",
                "花归蜜房尽，残叶落谁家。"
            ]
        },
        {
            "title": "赞延庆谦山主寿像",
            "content": [
                "谦德有光，慈心摄物。",
                "等冤亲不与较量，混尘俗初无间隔。",
                "熙熙外气融冰谷之春，汪汪乎胸吞云梦之泽。",
                "乐羲皇世，含饴弄孙。",
                "下陈蕃榻，倒屐迎客。",
                "眼睛头烨烨光明幢，脚跟下尘尘清泰国。",
                "卜隣陋巷，慕孔圣人获麟作传之风规。",
                "摵碎明珠，有郁山主骑驴过桥之标格。",
                "诚所谓入廛垂手，我自调心。",
                "继百世凛然，见古道之颜色。"
            ]
        },
        {
            "title": "题拗韁牛",
            "content": [
                "陇树冥冥日向西，苦贫芳草不知归。",
                "牧童尽力拽得转，在在暝烟深翠微。"
            ]
        },
        {
            "title": "照知客求无碍",
            "content": [
                "捉得蓬蒿箭一枝，等闲射透五须弥。",
                "千重百匝机先路，破的初无抵滞时。"
            ]
        },
        {
            "title": "偈颂一百一十七首",
            "content": [
                "绣合新添一线长，金针斗巧制鸳鸯。",
                "不知这个长多少，莫把龟毛乱较量。"
            ]
        },
        {
            "title": "达磨赞",
            "content": [
                "竺乾窃虱屠龙伎，袖隐神锋入南海。",
                "暨见真龙元不识，九年面壁好羞惭。"
            ]
        },
        {
            "title": "颂古五十五首",
            "content": [
                "笼养翎毛不记名，春来巧弄百般声。",
                "临风放出丹山凤，多谢箫韶奏九成。"
            ]
        },
        {
            "title": "寄紫箨茶与虎丘石溪",
            "content": [
                "箨龙衔味噀春英，香入萝窗午梦清。",
                "笑汲新泉烦陆羽，贵图尊宿眼增明。"
            ]
        },
        {
            "title": "偈颂一百零二首",
            "content": [
                "觌体全彰，曾无覆藏。",
                "蝉声集古寺，鸟影底寒塘。",
                "眼里无筋，偷观即瞎，",
                "耳中有窍，绝听何伤。",
                "堪笑勤川孟八郎，不积压诸佛出身处，",
                "错抟量。薰风自南来，",
                "殿阁生微凉。引得傍人斗热荒，",
                "鹊石何曾解放光。"
            ]
        },
        {
            "title": "偈颂一百一十七首",
            "content": [
                "凤宿龙巢，宸车苔辗。",
                "前不搆村，后不迭店。",
                "疑杀天下人，自疑犹未免。",
                "瞥转一机，星驰电卷。",
                "飞来峰刮地风寒，冷泉水滔天浪衮。",
                "死句翻右活句传，大冶精金经百鍊。",
                "哑，退耕师兄，",
                "能事云周，一死何憾。"
            ]
        },
        {
            "title": "偈颂一百零二首",
            "content": [
                "我有一机，极尽玄微。",
                "饥来吃饭，寒来著衣。",
                "我有一句，包罗今古。",
                "犬吠枯樁，猫捉老鼠。"
            ]
        },
        {
            "title": "偈颂十九首",
            "content": [
                "大地蹭翻无寸土，昆虫介甲绝行踪。",
                "护生禁足元勋在，圆觉伽蓝一扫空。"
            ]
        },
        {
            "title": "偈颂一百一十七首",
            "content": [
                "诸庄收敛，几样心肠。",
                "忧风忧雨，忧旱忧荒。",
                "刈禾镰虽云快利，要用处不犯锋铓。",
                "策勋汗血，别甑炊香。",
                "饭里有沙如咬著，方知禾熟不临场。"
            ]
        },
        {
            "title": "偈颂一百零二首",
            "content": [
                "百二十日夏，今朝始发头。",
                "饭抄云子白，羹煮菜香浮。",
                "未问寒山子，先看水牯牛。",
                "山前千顷地，信脚踏翻休。"
            ]
        },
        {
            "title": "挽王知县",
            "content": [
                "东晋风流继令名，家传真本换鹅经。",
                "廉勤自得官中趣，贫节亲书座右铭。",
                "民感庥仁忘赴壑，子明诗礼为趋庭。",
                "疾风谁料摧梁木，猿鹤悲鸣不忍听。"
            ]
        },
        {
            "title": "偈颂一百零二首",
            "content": [
                "拘尸罗城，娑罗双树。",
                "死款难翻，贼身全露。",
                "引得波旬。丛然笑舞。",
                "后代儿孙口似椎，有屈谁伸诉，",
                "山花点滴啼红雨。"
            ]
        },
        {
            "title": "偈颂一百零四首",
            "content": [
                "史笔书云，绣闺添线。",
                "爱日舒长，丰年取验。",
                "衲僧不被四时迁，妙应圆机辘辘转。",
                "喝散岭上白云，制断脚跟红线，",
                "阴极阳生总不知。曝背晴檐，",
                "手摘寒梅。一点两点三四点，",
                "拈花微笑今重见。"
            ]
        },
        {
            "title": "颂古五十五首",
            "content": [
                "柳挂金丝莺织晓，花铺翠锦蝶眠春。",
                "见成一幅新图画，不待王维手眼亲。"
            ]
        },
        {
            "title": "偈颂一百一十七首",
            "content": [
                "扭碎东山鼻孔，牵断佛眼耳轮。",
                "一等施呈毒手，腕头力重千钧。",
                "饫饕示味，饱听圆音。",
                "汉室威仪重复见，紫芝香散碧岩春。"
            ]
        },
        {
            "title": "偈颂一百一十七首",
            "content": [
                "跨弄蹄驴，住疏壁院，",
                "千古遗风今再见。吞吐何须栗棘蓬，",
                "煅炼已成丹九转。倾出瓶壶，",
                "寒光闪电，扶危妙在通权变。"
            ]
        },
        {
            "title": "偈颂一百零二首",
            "content": [
                "风前不见花中叶，雨后难寻底花。",
                "蜂蜂纷纷过墙去，只疑春色在邻家。"
            ]
        },
        {
            "title": "偈颂一百零四首",
            "content": [
                "三伏炎蒸，汗流如雨。",
                "一茎草上建琼楼，彻骨贫穷敌国富。"
            ]
        },
        {
            "title": "偈颂一百零二首",
            "content": [
                "拽转十二时，不与诸尘对。",
                "饱和罗饭，瘦策闲嬉。",
                "三个成团，四个作队。",
                "向云坳磵曲，采蕨蕈煎茶，",
                "缕笋芹为脍。弥勒不知，",
                "释迦不会。刚被春风透密机，",
                "高林破晓莺吟碎。眼里闻声，",
                "且居门外。"
            ]
        },
        {
            "title": "偈颂一百一十七首",
            "content": [
                "人从雪峰来，接得乳峰信。",
                "郎忙拦搂精神，念一道离怖畏真言，",
                "南无三满多，没驮喃，",
                "唵部龄，唵齿龄。",
                "吽吽，急急如律令。",
                "三世诸佛立地听，梵语华言难改正。"
            ]
        },
        {
            "title": "栖岩",
            "content": [
                "拗折妆藤枝，靠全险崖句。",
                "佛祖谩寻踪，无你湊泊处。"
            ]
        },
        {
            "title": "送剡源讲师住华亭延庆",
            "content": [
                "三周讲得坠开花，法眼无瑕却有瑕。",
                "切莫朱泾访船子，一桡摵碎泼生涯。"
            ]
        },
        {
            "title": "颂古五十五首",
            "content": [
                "柏板门槌伎俩穷，人前偏要辱宗风。",
                "驴鸣狗吠成狼籍，瞒得梁王屈宝公。"
            ]
        },
        {
            "title": "见湖心老僧暑夜发书因成口占",
            "content": [
                "八十山翁夜发书，援毫气蹙汗流珠。",
                "自怜一把清闲骨，家火地镝炼得枯。"
            ]
        },
        {
            "title": "矮道者",
            "content": [
                "身如椰子口宏开，看尽诸方鬼戏来。",
                "放一头低人不识，疏山师叔是同胎。"
            ]
        },
        {
            "title": "拾得磨墨赞",
            "content": [
                "可怜拾得，侧望徒劳。",
                "墨有消时恨不消。"
            ]
        },
        {
            "title": "偈颂一百一十七首",
            "content": [
                "广汉马驹子，十方罗汉僧。",
                "不吃金鸡粟，专衔血战冤。",
                "古龙渊吸乾到底，清凉权靠倒无根。",
                "五处移场弄巘险，化机曾不涉春缘。",
                "休征藏密，地陷天崩。",
                "棠棣花残雁沉影，椎胸未免哭苍天。"
            ]
        },
        {
            "title": "石灰",
            "content": [
                "炉鞴亲从锻炼来，十分确硬亦心灰。",
                "盖空王殿承渠力，合水和泥做一回。"
            ]
        },
        {
            "title": "题老融群牛图",
            "content": [
                "三三五五戏平芜，踏裂春风百草枯。",
                "莫写沩山僧某甲，恐人悟作祖师图。"
            ]
        },
        {
            "title": "王庵和刘府教",
            "content": [
                "鹿眠芳草印春庭，月挂萝窗晓半扃。",
                "白发老僧偏爱客，忍寒同看换鹅经。"
            ]
        },
        {
            "title": "送舜侍者见万寿退耕和尚",
            "content": [
                "湖山深处侍巾瓶，错认频呼小玉声。",
                "急掩耳待寻活路，司南车在阖闾城。"
            ]
        },
        {
            "title": "石室和尚赞",
            "content": [
                "面孔得人憎，脑中秋月皎。",
                "做处没瘢痕，用时成要妙。",
                "见明极透出夜明帘，依圆照烂煨文武火。",
                "几处移场弄险机，电卷风旋人绝倒。"
            ]
        },
        {
            "title": "偈颂一百一十七首",
            "content": [
                "蛇头揩癢，虎口拔牙。",
                "拚得性命，始是作家。"
            ]
        },
        {
            "title": "冢间",
            "content": [
                "湖山倒影水吞空，鸥鹭忘机万境融。",
                "不用深深埋暗箭，活人全在死人中。"
            ]
        },
        {
            "title": "偈颂一百零二首",
            "content": [
                "顶左宁右页}机，法空座。",
                "不涉思而知，不动步而到，",
                "无端入荒草。"
            ]
        },
        {
            "title": "偈颂一百零四首",
            "content": [
                "云收麦垄，水足秋田。",
                "茧缲白雪，莺弄朱弦。",
                "无象太平还有象，蒉桴土鼓乐尧年。",
                "谁知声色里，心印是渠传。"
            ]
        },
        {
            "title": "颂古五十五首",
            "content": [
                "八面玲珑逗月寒，要寻形影十分难。",
                "无端平地生层级，湘北潭南作样看。"
            ]
        },
        {
            "title": "偈颂一百零二首",
            "content": [
                "现成个，见得到，",
                "行得到，说得到。",
                "须弥灯王，狼籍不少。"
            ]
        },
        {
            "title": "爱山",
            "content": [
                "酷将嗜好片闲心，散作千岩万壑春。",
                "拚得一生看不足，险崖句里要翻身。"
            ]
        },
        {
            "title": "涌泉阁",
            "content": [
                "肆无碍辩若悬河，尺水能兴万丈波。",
                "平地无端立层级，登高人少逐流多。"
            ]
        },
        {
            "title": "偈颂一百一十七首",
            "content": [
                "善护菩提树有年，金枝玉叶荫儿孙。",
                "大功难纪人间世，千佛名书补处尊。"
            ]
        },
        {
            "title": "日本国光禅人旋乡求语",
            "content": [
                "大唐国，日本国，",
                "临风放出辽天鹘。不隔重溟见得亲，",
                "依然却被重溟隔。光禅拚不顾浑身，",
                "咬定牙关力访寻。白浪堆头航一苇，",
                "普通年远只如今。焚香扣我西来旨，",
                "三十乌藤敲出髓。非佛非物亦非心，",
                "拟议白云千万里。结成不共戴天冤，",
                "怒气蒸云走出门。这回必要讨分晓，",
                "归问阿斧隆长老。"
            ]
        },
        {
            "title": "偈颂一百一十七首",
            "content": [
                "九月九，重阳节。",
                "不向东篱赏菊花，只点茱萸茶一啜。",
                "苦涩难尝舌如上绝下力}，更吞栗棘蓬肝肠裂。",
                "且道陶渊明，还曾知此味麽。",
                "莫说莫说。"
            ]
        },
        {
            "title": "颂古五十五首",
            "content": [
                "仙翁还旆武陵家，仙女欢迎步彩霞。",
                "贫弄玉箫频劝酒，不如凋尽碧桃花。"
            ]
        },
        {
            "title": "为丘桂岩司门题和靖雪后看梅图",
            "content": [
                "破晓湖山入画时，短蓬摇雪傍疏篱。",
                "一心只在梅花上，冻损吟身也不知。"
            ]
        },
        {
            "title": "题许由弃瓢图",
            "content": [
                "视尧天下一瓢轻，厌听风梢历历声。",
                "颺下不须频顾恋，始母存取隐沦名。"
            ]
        },
        {
            "title": "偈颂一百一十七首",
            "content": [
                "一二三四五六七，数目分明谁委悉。",
                "李淳风与袁天纲，推尽先天算不出。",
                "算得出，昨日五月尽，",
                "今朝六月一。"
            ]
        },
        {
            "title": "偈颂一百零二首",
            "content": [
                "水洗硬石头，浪打枯杨树。",
                "净智装严功德聚。虽然脱体无尘，",
                "未是透法身句。如何是透法身句，",
                "只有湖水无行路。"
            ]
        },
        {
            "title": "偈颂一百零二首",
            "content": [
                "脚跨马师门，便有弥天过。",
                "喝得耳朵聋，扭得鼻头破。",
                "纵大雄毛虎略露爪牙，脱百丈野狐不昧因果。",
                "说条念贯，监本无端，",
                "不独瞒人亦自瞒。"
            ]
        },
        {
            "title": "偈颂一百一十七首",
            "content": [
                "监本祖庭花东西争擢秀。一等放清香，",
                "不分新与旧。枝枝叶叶，",
                "陡顿精神，妆点芝园劫外春。"
            ]
        },
        {
            "title": "团垸俞大夫",
            "content": [
                "贯凤团花巧施设，黑漫漫地转希奇。",
                "做教底板坚宾著，自有傍人彩画伊。"
            ]
        },
        {
            "title": "偈颂一百一十七首",
            "content": [
                "书载五云，绣添一线。",
                "剥尽群阴，天心复见。",
                "惟有龟毛拂，今古无迁变。",
                "松根石上笑谈空。切忌随他语脉转。"
            ]
        },
        {
            "title": "为周上人赞观音",
            "content": [
                "小白山头花弄影，潮音洞口浪翻空。",
                "圆通门启无人入，闲把轮珠立晓风。"
            ]
        },
        {
            "title": "偈颂一百零二首",
            "content": [
                "进人若将加诸膝，退人若将坠诸渊。",
                "云门放去较憨，雪窦收来较险。"
            ]
        },
        {
            "title": "天童德大师火后妆五百罗汉画五十三参建净发",
            "content": [
                "剃得头光快活生，万松影里唱歌行。",
                "脚头脚底通霄路，平处孤危险处平。",
                "",
                ""
            ]
        },
        {
            "title": "李白醉骑驴图",
            "content": [
                "酒渴思鲸饮，金鸾早退朝。",
                "醉身扶不起，压折老驴腰。"
            ]
        },
        {
            "title": "偈颂一百一十七首",
            "content": [
                "人从福州来，接得江西信。",
                "报道雪峰木扑，辊入育王鳗井。",
                "怒浪翻空，鱼龙乞命。",
                "秋风吹落惺惺石上，惊触主人翁酣睡醒。",
                "掀眉一笑千峰静。"
            ]
        },
        {
            "title": "偈颂一百一十七首",
            "content": [
                "长须翁，久不见。",
                "壁角深藏，心灰百炼。",
                "将期休影息阴，岂谓明明弄险。",
                "点出夜叉心，擘开菩萨面。",
                "丑恶既乖张，佛手难遮掩。",
                "赢得春山哭杜鹃，鲜血染花枝，",
                "声声怨。"
            ]
        },
        {
            "title": "偈颂一百零二首",
            "content": [
                "一径直，二周遮。",
                "眉毛眼睫，地角天涯。",
                "云门胡饼赵州茶，惠崇芦雁赵昌花。",
                "会则星河秋一雁，一会砧杵夜千家。"
            ]
        },
        {
            "title": "偈颂一百零二首",
            "content": [
                "不拟寒山落韵诗，未传卢老泼禅衣。",
                "脚头活取通宵路，来透庭前划草机。"
            ]
        },
        {
            "title": "颂古五十五首",
            "content": [
                "黄金肌骨铁心肠，晓出重城眩巧妆。",
                "赚入涅槃门路去，连天荒草看人忙。"
            ]
        },
        {
            "title": "偈颂一百零二首",
            "content": [
                "百鸟啼春风，村村自花柳。",
                "揭示目前机，大地人积压有。",
                "随声逐色，活陷重围。",
                "盖色骑声，翻成窠臼。",
                "牢关击碎，海岳平沈。",
                "山鸟自啼花自笑，到头一点不关心。"
            ]
        },
        {
            "title": "偈颂一百零二首",
            "content": [
                "读破灯窗卷首书，经纶勋业付洪儒。",
                "古今鼎鼐调羹手，幼学谁人不顺朱。"
            ]
        },
        {
            "title": "谦翁",
            "content": [
                "具通方眼放嗤口换目}盲，争肯先人一步行。",
                "穷四部洲求逊让，看来不出老先生。"
            ]
        },
        {
            "title": "颂古五十五首",
            "content": [
                "竺乾逴得屠龙技，袖隐神锋入海南。",
                "弄巧不消人一笑，九年面壁好羞惭。"
            ]
        },
        {
            "title": "偈颂一百零二首",
            "content": [
                "尊贵中来，报土无差。",
                "琼琚庭院，锦绣楼台。",
                "何似灵山听法华，联镳稳驾白牛车。"
            ]
        },
        {
            "title": "偈颂一百零四首",
            "content": [
                "隰州佛放光，远射千峰顶。",
                "锦镜冷交辉，瀑花寒斗影。",
                "非虚非实，非色非空。",
                "举世无人描邈得，只恁这个为流通。"
            ]
        },
        {
            "title": "偈颂一百零二首",
            "content": [
                "我也无端到住山，忙忙业识不曾闲。",
                "白云拂尽到枯叶，恐碍采樵人往还。",
                "寒松瑟瑟，幽鸟关关。",
                "家私花擘尽，谁道语音蛮。"
            ]
        },
        {
            "title": "偈颂一百零四首",
            "content": [
                "撮药场中验作家，一枝手髂两条蛇。",
                "刘寄奴草虽灵验，已是遭它毒口来。"
            ]
        },
        {
            "title": "雪崖",
            "content": [
                "空花翳眼没根茎，平白谁知太险生。",
                "穷一色边须撒手，且无玄路与人行。"
            ]
        },
        {
            "title": "双溪",
            "content": [
                "朝过正派竞分支，那个源头肯放低。",
                "堪笑截流人不荐，从东过了又从西。"
            ]
        },
        {
            "title": "偈颂一百零二首",
            "content": [
                "判虚空笔，摛锦绣文。",
                "光腾万太，入石三分。",
                "恶迹既被点破，只得饮气吞声。",
                "自有傍人道不平。"
            ]
        },
        {
            "title": "偈颂一百一十七首",
            "content": [
                "大智洞明，十方虚彻。",
                "玄枢妙转，千圣迷踪。",
                "直饶透箐眼明，截流机峻。",
                "须知更有向上一路在，这里见得彻去，",
                "方知东山五祖老冻脓。"
            ]
        },
        {
            "title": "贺弁山和尚自双林赴金山",
            "content": [
                "双檮定起月三更，倒跨金鳌戏八纮。",
                "袖里门槌恶剌剌，德云不敢占先行。"
            ]
        },
        {
            "title": "平溪",
            "content": [
                "一片寒光湛不流，古今谁解觅源头。",
                "东西虽有地如掌，未许南泉闲牧牛。"
            ]
        },
        {
            "title": "偈颂一百零四首",
            "content": [
                "丈夫膝下有黄金，争肯与他人作礼。",
                "须弥灯王，脚头脚底。"
            ]
        },
        {
            "title": "太虚",
            "content": [
                "廓然寥豁绝边垠，一点云生翳眼尘。",
                "真达不疑融万象，更须知有路翻身。"
            ]
        },
        {
            "title": "偈颂一百零二首",
            "content": [
                "未入鸡足山，不踏黄梅路。",
                "恶业苦无多，平白披毛去。",
                "明眼人前，一场笑具。"
            ]
        },
        {
            "title": "偈颂一百零二首",
            "content": [
                "有亦不管，无亦不管。",
                "饭来开口，睡来合眼。"
            ]
        },
        {
            "title": "偈颂一百零二首",
            "content": [
                "撼茶树，偷笋去。",
                "角虎出林，铁蛇横路，",
                "毒气炎炎如火聚。眨上眉毛风降临亲，",
                "灵迹不在猿啼处。"
            ]
        },
        {
            "title": "偈颂一百一十七首",
            "content": [
                "兆应丰年，单明一色。",
                "玉作楼台，银连巷陌。",
                "新晴人喜贺元正，不识春山头并白。"
            ]
        },
        {
            "title": "偈颂一百一十七首",
            "content": [
                "昨宵送旧，今日迎新。",
                "迎新送旧，费尽精神。",
                "新旧两头忘记了，始知今日是元正。",
                "不用借婆衫子拜，今年人是去年人。"
            ]
        },
        {
            "title": "偈颂一百零二首",
            "content": [
                "岁除生怕管筵空，品味无多只要丰。",
                "掇转虚空为桉板，薄左卑右刂}明月切清风。"
            ]
        },
        {
            "title": "仁座主自西山来求语",
            "content": [
                "灯窗苦读觉身癯，暂握筇枝访野夫。",
                "爱竹劲思持玉节，看梅闲共数银须。",
                "西山月冷归招隐，南岳风清欲步趋。",
                "灵利莫教人指去，且教船子老江湖。"
            ]
        },
        {
            "title": "疏山送日兄归玄沙",
            "content": [
                "疏山觅得曹家女，娇舞西风不解羞。",
                "归与谢郎称万福，免教红烂在渔舟。"
            ]
        },
        {
            "title": "偈颂一百零二首",
            "content": [
                "三月青春弹指过，九旬朱夏又从头。",
                "茶抽雀舌郎忙摘，麦弄蝦须逐旋收。",
                "炽然说法，声撼林丘。"
            ]
        },
        {
            "title": "偈颂一百零二首",
            "content": [
                "堋八刺札，新翻曲调，",
                "逸格乡谈。意随流水远，",
                "声遏莫云寒，月移花影上栏干。"
            ]
        },
        {
            "title": "偈颂一百一十七首",
            "content": [
                "万叠青山，一溪寒水。",
                "花禁冷叶红，草滴虚岚翠，",
                "无位真人只者是。不离当处当湛然，",
                "左右逢原无二体。觑之瞎双眸，",
                "即之云万里。只如坚持汉节，",
                "贱卖生姜，妙悟水因，",
                "重光佛日。"
            ]
        },
        {
            "title": "偈颂一百零二首",
            "content": [
                "未见岑大虫，狐胆先惊破。",
                "密室不通风，家私狼藉了。",
                "更说新开乳窦山，无端刻粪作旃檀。"
            ]
        },
        {
            "title": "智者大师迁葬图赞",
            "content": [
                "当年杜撰讲天台，活被平人掘窖埋。",
                "若是黄金铸灵骨，臭尸不到鬼扛抬。"
            ]
        },
        {
            "title": "偈颂一百零四首",
            "content": [
                "九曲明珠久蕴藏，走盘时见发寒光。",
                "当阳拈出还收拾，瞎眼波斯自著忙。"
            ]
        },
        {
            "title": "偈颂十九首",
            "content": [
                "五千黄叶止儿啼，不异渝江碧落碑。",
                "古篆分明无赝本，具看经眼不难窥。"
            ]
        },
        {
            "title": "偈颂一百零二首",
            "content": [
                "玉几山前，凌霄峰下。",
                "热血嗔拳，做人话欛。",
                "犀牛扇飏向他方，捋虎须拦胸便打。",
                "一炷兜娄怨结成，贵买贱卖。"
            ]
        },
        {
            "title": "渔篮妇赞",
            "content": [
                "短裳褰起露珠珍，云鬓慵梳惑乱人。",
                "弄得篮中鱼再活，禹门未必解翻身。"
            ]
        },
        {
            "title": "日本然上人１",
            "content": [
                "横担楖栗走诸方，佛祖玄关路转长。",
                "放下身心归故隐，金乌依旧出扶桑。"
            ]
        },
        {
            "title": "偈颂一百一十七首",
            "content": [
                "放下著，莫妄想。",
                "无孔铁鎚，半斤八两。",
                "面门抛掷，土旷人稀。",
                "无业赵州元不会，凤林行徒自说吒之。"
            ]
        },
        {
            "title": "偈颂一百零四首",
            "content": [
                "复见天地心，举世皆知有。",
                "山意冲寒欲放梅，岸容待腊将舒柳。",
                "惟有拄杖子，黑粼皴，",
                "元依旧。受霜冻不枯，",
                "遇阳和不秀。壁角落头，",
                "块然拙守。终日谈玄口不开，",
                "喷泉嚏也成狮子吼。"
            ]
        },
        {
            "title": "颂古五十五首",
            "content": [
                "胡饼朝朝供一僧，知他结了几生冤。",
                "甜瓜换得胡卢种，才出头来便灭门。"
            ]
        },
        {
            "title": "偈颂一百零二首",
            "content": [
                "撞烟楼，不知羞。",
                "闢蟭螟眼，辊百花毬。",
                "四七二三阿辘辘，不思万里有崖州。"
            ]
        },
        {
            "title": "偈颂一百零二首",
            "content": [
                "头上漫漫，脚上漫漫。",
                "拈掇不得，地阔天宽，",
                "老僧住持事繁。"
            ]
        },
        {
            "title": "偈颂一百一十七首",
            "content": [
                "僧钵一粒饭，农家一滴血。",
                "战争收拾归，知费几牙颊。",
                "明玑杵白，别甑炊香。",
                "伴客地炉烧榾柮，无宾主话商量。",
                "切忌增金以黄。"
            ]
        },
        {
            "title": "严阳南泉泉大道船子赞",
            "content": [
                "未透赵州关，看牛事转繁。",
                "死蛇弄不活，只好踏船翻。"
            ]
        },
        {
            "title": "偈颂一百一十七首",
            "content": [
                "截流机，分泾渭。",
                "清浊浅深，穷源倒底。",
                "三脚驴子弄蹄行，踏过何曾沾著水。",
                "芝峰家丑外扬，也是碓坊洿米。",
                "低声低声，墙壁有耳。",
                "座满江南客，何须唱鹧鸪。"
            ]
        },
        {
            "title": "偈颂一百零二首",
            "content": [
                "有一物，无人识。",
                "或在东南，或居西北。",
                "破草鞋跟踏著，价重千金；折拄杖头挑来，",
                "分文不直，识不识，",
                "吴地冬瓜，镇州萝蔔。"
            ]
        },
        {
            "title": "偈颂一百零四首",
            "content": [
                "一口吸西江，赤土涂牛奶。",
                "荡尽圣凡情，犹欠这一解。",
                "丹霞马祖，眼见如盲，",
                "灵照庞婆，口说如哑。",
                "蓦劄相逢露一机，惊翻岩瀑苍龙挂。",
                "虽然斫额望乡关，前头大有路在。"
            ]
        },
        {
            "title": "假庵",
            "content": [
                "穿凿虚空幻架成，从来共住不知名。",
                "笑他借位明功底，错认檐头雨滴声。"
            ]
        },
        {
            "title": "偈颂一百零二首",
            "content": [
                "明月可中庭，雁影沉寒水。",
                "烹金炉冷岁华深，九鼎遗言犹在耳。",
                "深深拨著，宿火通红。",
                "不假一槌成大器，刈禾镰子痴如风。",
                "秋晚台星照命宫，不亨通事亦亨通。",
                "持还赵国连城璧，换我萝窗一枕风。"
            ]
        },
        {
            "title": "偈颂一百零二首",
            "content": [
                "妙斲鼻头墁，巧运风斤手。",
                "千圣头边盖覆来，密密绵绵无渗漏。",
                "不辞合土和灰，成就牛栏马廐。",
                "只图一个不知恩，噇饭噇眠，",
                "易宵为昼。翻笑肋尊者，",
                "肋不至席不唧左口右留}。又笑棱道者，",
                "坐破七蒲团，驴前马后，",
                "至今湖海扬家丑。"
            ]
        },
        {
            "title": "偈颂一百零二首",
            "content": [
                "横该竖抹，古路封苔。",
                "圣凡情尽，马腹驴胎。",
                "不用闭门防俗客，爱闲能有几人来。"
            ]
        },
        {
            "title": "禅房十事·戒力",
            "content": [
                "恶钳鎚下番身，未必锋芒发露。",
                "不惟斩得猫儿，也解煞佛煞祖。"
            ]
        },
        {
            "title": "偈颂一百零二首",
            "content": [
                "一坞耕樵，门扃绿萝。",
                "富骄时少，贫乐时多。",
                "妇摇机轧轧，儿弄口喎喎。",
                "涧水松声交节奏，何似东山瓦皷歌。"
            ]
        },
        {
            "title": "偈颂十九首",
            "content": [
                "万法是心光，诸缘惟性晓。",
                "本无迷悟人，只要今日了。"
            ]
        },
        {
            "title": "颂古五十五首",
            "content": [
                "苦恋京华一肯归，行装须待送穷时。",
                "茆舡寂寞烟汀月，别后何人更有诗。"
            ]
        },
        {
            "title": "为昌州月上人赞布袋",
            "content": [
                "拄杖不能倚靠，稳跨布袋打坐。",
                "莫怪喷嚏不成，鼻孔元来无窍。"
            ]
        },
        {
            "title": "偈颂一百零二首",
            "content": [
                "从上爪牙，千差万别。",
                "截鹤续凫，伤龟恕鳖。",
                "拄杖子，不入这保社。",
                "顢顢頇頇，跛跛挈挈。",
                "有眼如盲，有舌如结。",
                "静倚松根，憨眠不彻。",
                "佛法从教烂似泥。不说不说。"
            ]
        },
        {
            "title": "大慈环峰和尚赞",
            "content": [
                "肚肠深，用白粘贼翳睛药，",
                "定沧海舶指南针。出智门莲化，",
                "换人鼻孔。握大慈苕箒，",
                "扫世烟尘。忘忌讳，",
                "绝疏亲。"
            ]
        },
        {
            "title": "六言山居",
            "content": [
                "盘石新封翠藓，破龛重绕青萝。",
                "唤起惊回残梦，月筛林影婆娑。"
            ]
        },
        {
            "title": "丰干赞",
            "content": [
                "冷坐松阴指顾谁，说无义语放憨痴。",
                "多方引得闾丘笑，彩好斑斑睡不知。"
            ]
        },
        {
            "title": "为张良臣知府题梅图",
            "content": [
                "一篷春雪泛西湖，不觉和身入画图。",
                "千古暗香疏影在，谁云骨冷不容呼。"
            ]
        },
        {
            "title": "日本澄上人",
            "content": [
                "扫尽机缘万法空，灯潭不许卧苍龙。",
                "翻身踏断来时路，家在海山云外峰。"
            ]
        },
        {
            "title": "大川和尚赞",
            "content": [
                "面皮刮得霜，脊梁生铁铸。",
                "活弄恶机关，真本奉化子。",
                "据南山白额落却威，锁冷泉清波无透路。",
                "最无端是不近人情，把断贯索，",
                "倒悬佛祖，四海禅流恶见渠。",
                "任妙手僧繇，画得全真，",
                "且无著处。"
            ]
        },
        {
            "title": "樵隐",
            "content": [
                "斫得块柴担不起，和云颺下枕头边。",
                "梦魂不涉人间世，肯把黄梅破钵传。"
            ]
        },
        {
            "title": "偈颂一百零二首",
            "content": [
                "无量劫来，七颠八倒。",
                "打破虚空，全身入草。"
            ]
        },
        {
            "title": "偈颂一百零二首",
            "content": [
                "冬至日舒长，这个长多少。",
                "虚空为尺不能量，蟭螟眼中盛恰恰相反好。",
                "盛恰好，衒惑神光，",
                "迷逢达磨。"
            ]
        },
        {
            "title": "偈颂一百零二首",
            "content": [
                "三月春云暮，韶华似酒浓。",
                "莺啼杨柳雨，蝶弄海棠风。",
                "若作境会，过山寻蚁迹，",
                "不作境会，度水觅鱼踪。",
                "故国归路远，日暮泣途穷。"
            ]
        },
        {
            "title": "偈颂一百零二首",
            "content": [
                "震旦心宗，竺乾正眼。",
                "觌面当机，是非俱划。",
                "不落思惟透险峰崖，阶下汉。"
            ]
        },
        {
            "title": "偈颂一百一十七首",
            "content": [
                "大悲正眼露堂堂，因此步当摇闪电光。",
                "被制风颠医瞎子，暗中拖拽下禅段床。"
            ]
        },
        {
            "title": "偈颂一百一十七首",
            "content": [
                "浴乎沂，舞雩归。",
                "道存目击，乐以忘机。",
                "嗟叹奔驰途路客，抛家失业有谁知。",
                "杜鹃啼出血，劝得几人归。"
            ]
        },
        {
            "title": "送悦兄归篆江省母",
            "content": [
                "万叠稼阴衬落花，一江流水篆纹斜。",
                "娘生面目无遮护，见得分明始到家。"
            ]
        },
        {
            "title": "题秋堂四兰",
            "content": [
                "大雪申威，万木摧拉，",
                "独能擢芳於凝沍中，虽百折不委。",
                "非素有所养，宁不为外侮凭凌者欤。"
            ]
        },
        {
            "title": "巨源",
            "content": [
                "元无一滴鼓波澜，发得头来海样宽。",
                "举棹迷踪知几许，桃花误作武陵看。"
            ]
        },
        {
            "title": "偈颂一百一十七首",
            "content": [
                "久雨新晴，物情显焕。",
                "蝶弄海棠阴，莺啼杨柳岸。",
                "声色纯正真，不得一半。",
                "堪笑灵云活眼睛，却被桃花换。",
                "哑，瞎汉瞎汉。"
            ]
        },
        {
            "title": "出山相赞",
            "content": [
                "六年雪冻不死，见明星便说悟。",
                "走出山来一窖无，被人唤作赤须胡。"
            ]
        },
        {
            "title": "颂古五十五首",
            "content": [
                "幽赏春华到画桥，金丝拖柳锦翻桃。",
                "临风不识东皇意，却听流莺舌弄娇。"
            ]
        },
        {
            "title": "明月谷血书华严蒙恩宣入内庭",
            "content": [
                "一回上祝下土}破娘生指，血染春风开杂花。",
                "香喷龙王宫殿满，胡僧嗅得鼻头喎。"
            ]
        },
        {
            "title": "偈颂一百零四首",
            "content": [
                "一二千硕谷，四五百箩粟。",
                "左禾右罢}稏熟天风，高低布云麓。",
                "辛勤收拾归来，碓捣明玑，",
                "钵盛香玉。无位真人手扪腹，",
                "口唱无生曲。花簇簇，",
                "听不足，欸乃一声山水绿。"
            ]
        },
        {
            "title": "颂古五十五首",
            "content": [
                "身后身前不丈夫，钁头边事想含糊。",
                "不知费几苍松机，换得渠侬破钵盂。"
            ]
        },
        {
            "title": "偈颂一百零二首",
            "content": [
                "司南车，辘辘转。",
                "务与冥行指迷，肯被傍人指点。",
                "三脚驴却步不前，老杨岐恶肴难掩。"
            ]
        },
        {
            "title": "偈颂一百零二首",
            "content": [
                "秋叶飘零，秋虫夜鸣。",
                "色不是色，声不是声。",
                "达磨九年会不得，急携只履问归程。"
            ]
        },
        {
            "title": "禅房十事·蒲龛",
            "content": [
                "百匝千重包裹，未免黑山里坐。",
                "古今多少生盲，引得全身入草。"
            ]
        },
        {
            "title": "寄贺钱{左山右贲}荐福东林和尚",
            "content": [
                "烹金炉去杳无踪，沉影愁看雁过空。",
                "出手与渠重结了，未应碧眼是顽铜。"
            ]
        },
        {
            "title": "偈颂一百一十七首",
            "content": [
                "岭上云磨松偃蹇，岩前瀑漱石琮琤。",
                "瞿昙面目全彰露，谁道今朝始诞生。",
                "跛云门棒，休放拍盲。",
                "一杓香汤三拜著，听渠千古恶名行。"
            ]
        },
        {
            "title": "老农",
            "content": [
                "畲田击壤乐年丰，不与儿曹戏剧同。",
                "问著义皇已往事，钁头倒把舞春风。"
            ]
        },
        {
            "title": "颂古五十五首",
            "content": [
                "太平时节岁丰登，旅不赍粮永不扃。",
                "官路无人夜无月，唱歌归去月三更。"
            ]
        },
        {
            "title": "依愚谷韵悼无已",
            "content": [
                "末后苏州作断□，手头活弄死蛇条。",
                "暗遭一口通身烂，累合城人噘几朝。"
            ]
        },
        {
            "title": "南杨判镇以诗问安次韵",
            "content": [
                "拙养自林泉，鏖战惊蛮触。",
                "心灰百念寒，虐焰肯停蓄。",
                "猗欤子云翁，惜我如龟玉。",
                "无复献楚庭，终期毁于椟。"
            ]
        },
        {
            "title": "竹云",
            "content": [
                "春锦千绷玉万竿，岚光翠裛渭川寒。",
                "油然已作从龙势，只恐仙陂化蛰难。"
            ]
        },
        {
            "title": "悼芳洲忏首",
            "content": [
                "烟渚春融岸碧绡，采兰人竞唱离骚。",
                "曲终翻作无生调，听著愁魂似雪消。"
            ]
        },
        {
            "title": "庞婆报儿儿即倚锄立化图赞",
            "content": [
                "小姝先行，老爷踵去。",
                "无意奔丧，急寻死路。",
                "哭泣煞孤孀这老娘，钁头边事难分付。"
            ]
        },
        {
            "title": "偈颂一百一十七首",
            "content": [
                "天地不仁，人心招感。",
                "田稼如云，一风消散。",
                "农家血泪流，肝肠断。",
                "惟有林间衲子，有亦不知，",
                "无亦不管。圆蒲拥雪衾，",
                "缀钵盛香饭。放憨一饱万缘空，",
                "冷笑傍人忙似鑽。灼然如是，",
                "万两黄金也合消，其或未然，",
                "切莫怪阎家打算。"
            ]
        },
        {
            "title": "送勉华严见本师",
            "content": [
                "秦望山前撞老爷，一拳打得鼻头喎。",
                "衲僧气息都忘了，无复寻香嗅杂华。"
            ]
        },
        {
            "title": "偈颂一百零四首",
            "content": [
                "坐断白云，万机寝息。",
                "黄叶止啼，总不消得。",
                "闲倚危阑看瀑花，纵乾坤眼清无极。",
                "清无极，自谓太平僧，",
                "岂知尧舜力。"
            ]
        },
        {
            "title": "缘侍者之浙右",
            "content": [
                "一本潼川花瑞菜，全蜀知名谁不爱。",
                "夜雨丛凝色染蓝，春风花噀香如麝。",
                "不知何处得灵根，栽遍牛头山后前。",
                "古佛低头看不厌，声闻鼻孔衩渠穿。",
                "上人携种游江浙，味与首阳薇不别。",
                "伏虎岩前清客尝，老饕嚼断娘生舌。",
                "余香分饷老芝峰，彷佛家园小摘同。",
                "此去零星休卖弄，珍藏大作苏陀供。"
            ]
        },
        {
            "title": "偈颂一百零二首",
            "content": [
                "三伏走人间，炎范汗如雨。",
                "非无休歇时，亦无栖泊处。",
                "拄杖子，脊梁生铁铸，",
                "浩浩尘中能辨主。归来息影翠微深，",
                "抹月披云，截断千差路。"
            ]
        },
        {
            "title": "偈颂一百一十七首",
            "content": [
                "上林春色正繁华，公子联镳去赏花。",
                "贪弄玉杯泥样醉，笙歌丛里簇归家。"
            ]
        },
        {
            "title": "颂古五十五首",
            "content": [
                "碧绿青红百样花，尽从春色巧安排。",
                "不知春色端倪处，平地危分万仞崖。"
            ]
        },
        {
            "title": "草衣文殊赞",
            "content": [
                "被发袒肩，全身入草。",
                "是真文殊，何须恁麽。",
                "手里底拈不出，觑不破。",
                "七佛之师，败缺不少。"
            ]
        },
        {
            "title": "偈颂一百零二首",
            "content": [
                "索寞芝峰，赏元宵节。",
                "佳宾到来，如何铺设。",
                "能挑海底灯，细剪山头月。",
                "东山瓦鼓歌，堋八剌札，",
                "不是知音向谁说。"
            ]
        },
        {
            "title": "偈颂一百一十七首",
            "content": [
                "跛脚阿师，弄蹄驴子。",
                "一字关徒费分疏，栗棘蓬恣情吞吐。",
                "凌灭祖师禅，函盖乾坤句。",
                "孤危不立自孤危，万仞雪崖丰骨露。",
                "十二峰前，斫额望汝。",
                "洞山佛无光，无你扪摸处，",
                "无你栖泊处。"
            ]
        },
        {
            "title": "偈颂一百零四首",
            "content": [
                "社燕催归，宾鸿欲返。",
                "雪点白蘋洲。锦铺红蓼岸。"
            ]
        },
        {
            "title": "偈颂一百一十七首",
            "content": [
                "秋阳肆酷，划地奔雷。",
                "洗涤袢襟，喜而不寐。",
                "懿德山王赠之以偈：大旱逢甘雨，他乡遇故知。",
                "攧崖泉漱玉，尝稻雪翻匙。",
                "咿呜咿，谁知艰棘际，",
                "复见太平时。拄杖子，",
                "暗中闻得，手之舞之，",
                "足之蹈之。暑退凉生前路活，",
                "化龙一跃出天池，赢得庞公笑展眉。"
            ]
        },
        {
            "title": "偈颂一百零四首",
            "content": [
                "统御金轮四十年，拱垂衣化育黎元。",
                "万机休罢升遐去，四海无思不断魂。",
                "林间衲子，感戴深恩。",
                "合掌迎归兜率院，当来成佛补慈尊。"
            ]
        },
        {
            "title": "偈颂一百零四首",
            "content": [
                "大慈苕菷生，倒拈风飒飒。",
                "扫尽大地尘，赵州惊吐舌。",
                "蓦劄相逢玉乳峰，殷勤为扫寒岩雪。",
                "拄杖子，爱客情深，",
                "把炎助热。旧破苔钱画断云，",
                "放出寒格南枝北枝，一花两花三四花。",
                "疏影横溪，暗香浮月，",
                "无端尽把春容泄。清不彻恼碎心，",
                "广平似铁。"
            ]
        },
        {
            "title": "偈颂一百零二首",
            "content": [
                "人间万斛金连，竞赏元宵佳节。",
                "法华彻骨贫穷，斗胜不如斗劣。",
                "室内一盏灯，灿灿心共绿。",
                "不夜光明照古今，见得分明，",
                "眼里重添屑。"
            ]
        },
        {
            "title": "鄱阳恭上人求语",
            "content": [
                "鄱阳风鼓浪千寻，彻底探穷不顾身。",
                "塔主连声呼莫莫，截流机峻恐惊人。"
            ]
        },
        {
            "title": "题放山堂",
            "content": [
                "一击牢关八字开，石头机路滑如苔。",
                "危分险布知多少，排闼从渠辊入来。"
            ]
        },
        {
            "title": "偈颂一百零二首",
            "content": [
                "寒食潮节，人家拜扫时。",
                "纸灰粘蝶翅，啼血染花枝。",
                "追亲思远，写恨含悲。",
                "不论富贵，大小由之。",
                "唯有林泉衲子，无思无念，",
                "无欲无为。圆蒲静倚，",
                "瘦策闲戏。燕子自长春寂寂，",
                "长歌一曲囉囉哩，不是知音说向谁。"
            ]
        },
        {
            "title": "偈颂一百零二首",
            "content": [
                "生平说大脱空，今受活地狱报。",
                "一片无骨舌头，数日和根烂了。"
            ]
        },
        {
            "title": "题兰蕙",
            "content": [
                "一茎四花，挺然拔萃。",
                "其臭如兰，其标如芷檀啄簇烟而不繁，",
                "劲节疾风而不倚。是以昂山有山林轩昂之志。"
            ]
        },
        {
            "title": "颂古五十五首",
            "content": [
                "一块郴州铁，浑仑擘不开。",
                "轮车槌击著，雪刃暗飞来。"
            ]
        },
        {
            "title": "偈颂一百零二首",
            "content": [
                "活鱍鱍，硬纠纠，",
                "明眼人觑不透。刚被春山杜宇知，",
                "点血啼清昼。临风左足右孛}跳撼坤维，",
                "驴前马后。"
            ]
        },
        {
            "title": "待月赞",
            "content": [
                "末后句，如何举。",
                "眨得眼来，月圆当户。",
                "何曾知落处。"
            ]
        },
        {
            "title": "偈颂一百零二首",
            "content": [
                "燕语雕梁，绿阴覆墙。",
                "操扌换纟}车声轧轧，风递茧丝香。"
            ]
        },
        {
            "title": "古柏",
            "content": [
                "不训威音劫外春，错将西祖意瞒人。",
                "纷纷多是寻枝叶，谁向枯椿透法身。"
            ]
        },
        {
            "title": "赞国清灵叟和尚真入北□祖师会",
            "content": [
                "貌古神清，气融性漫。",
                "用无准麻皮头，瞎临济正法眼。",
                "瘞焦山鹤，不假蓬尘。",
                "缚丰干虎，只消钱贯。",
                "八怪七乔，十马九乱。",
                "趁入群牛队里行，一度一度教人看。"
            ]
        },
        {
            "title": "代赞罗汉",
            "content": [
                "古桧含烟，青山展画。",
                "题目分明，何须管带。",
                "待你炷得香来，鸣磬一下。",
                "蹉过了也。"
            ]
        },
        {
            "title": "现上人字空甫求语",
            "content": [
                "二址玄门尽扫除，太虚寥豁月轮孤。",
                "翻身直透威音外，著得狂花翳眼无。"
            ]
        },
        {
            "title": "偈颂一百零四首",
            "content": [
                "关雎颂德，樛木垂阴。",
                "八荒开寿域，万国奉君心。",
                "亘古今为诸佛母，昙花时现觉园春。"
            ]
        },
        {
            "title": "偈颂一百零四首",
            "content": [
                "合水和泥，打成一片。",
                "脱却胚腪，重加煅炼。",
                "渗漏全无盖覆人，平地升高乘快便。",
                "若非众手力扶持，心印蒙尘，",
                "光难发现。美则美矣，",
                "只如古人道，明堂瓦插檐。"
            ]
        },
        {
            "title": "偈颂一百零二首",
            "content": [
                "万戟森严细柳营，信威独许汉将军。",
                "谁知袖隐屠龙手，却把蒿枝箭策勋。"
            ]
        },
        {
            "title": "偈颂一百一十七首",
            "content": [
                "要见心珠发耿光，只消一念破悭囊。",
                "昆虫草木承恩国，世世丛林建法幢。"
            ]
        },
        {
            "title": "六言山居",
            "content": [
                "粉芋头煨软火，懒黄菁煮沙瓶。",
                "饭后乌藤用事，小奚忙启岩扃。"
            ]
        },
        {
            "title": "偈颂一百零二首",
            "content": [
                "触翻茶瓢，眉毛挂剑。",
                "杀活不分，邪正难辨。",
                "古今同辙不同途，妙悟玄机辘辘转。"
            ]
        },
        {
            "title": "定侍者奔乃师丧诸公以偈乃求题其后",
            "content": [
                "五逆从前恨阿斧，几思吞并老尸骸。",
                "无端更被人撺掇，愤愤扶锹去活埋。"
            ]
        },
        {
            "title": "送悟侍者归天台葬父",
            "content": [
                "不学那吒拆肉还，小沙弥有恶机关。",
                "一拳上祝下土}杀深埋了，倒卓天台作寿山。"
            ]
        },
        {
            "title": "朝阳赞",
            "content": [
                "拶得当阳线路通，大千捏聚一针锋。",
                "不堪提掇堪提掇，破绽全无始见功。"
            ]
        },
        {
            "title": "为友于题水禽",
            "content": [
                "衰草汀烟寂寞秋，忍寒孤立懒盟鸥。",
                "江湖风味骎骎恶，得缩头时且缩头。"
            ]
        },
        {
            "title": "偈颂一百零二首",
            "content": [
                "雪峰辊扑，睦州担板。",
                "展尽神通，搆和一半。",
                "那一半，戴嵩牛卧绿杨阴，",
                "韩干马嘶芳草岸。"
            ]
        },
        {
            "title": "送老闻归安公",
            "content": [
                "楼至一双粗脚踪，分明弄假却成真。",
                "去将锹子从跟划，免踏春泥惑乱人。"
            ]
        },
        {
            "title": "古衲",
            "content": [
                "半肩寒拥片残云，七佛相传直至今。",
                "破碎不堪提掇处，朝阳正好下金针。"
            ]
        },
        {
            "title": "偈颂一百零二首",
            "content": [
                "佛垄山上云，一片三四片。",
                "忽遇客推门，零乱舒还卷。",
                "有踪由却没踪由，通身是眼寻难见。",
                "寻得见，木落千林，",
                "光浮碧巘。"
            ]
        },
        {
            "title": "偈颂一百零四首",
            "content": [
                "春日晴，春雨足，",
                "玉龙怒喷泉悬崖瀑。花簇簇，",
                "锦簇簇，满山桃李嫌粗俗。",
                "休捏目，直饶伊向声色堆头。",
                "密透里重尘，坐臣此行，",
                "了无拘束。砒霜未是毒。"
            ]
        },
        {
            "title": "无尽",
            "content": [
                "老胡移种觉园花，五叶联芒次第来。",
                "恼乱春风没休日，一枝开了一枝开。"
            ]
        },
        {
            "title": "偈颂一百一十七首",
            "content": [
                "愿百劫千生，蓦劄相逢，",
                "好眼看承，好收攀顾。",
                "切莫重行巘险路，背后恐遭人指註。"
            ]
        },
        {
            "title": "偈颂一百一十七首",
            "content": [
                "书云开管宴，法轮食轮转。",
                "觑之双眼盲，味之唾三嚥。",
                "云门胡饼，谩自夸张，",
                "杨岐栗蓬，急须收卷。",
                "露柱灯笼，春风满面。"
            ]
        },
        {
            "title": "偈颂一百零二首",
            "content": [
                "山木阴阴，寒花浅深。",
                "巢云鹤怨，挂月猿吟。",
                "王维妙手画不得，神光徒自觅安心。"
            ]
        },
        {
            "title": "跋北磵和尚自赞灵照颂",
            "content": [
                "丹霞庞老总妖人，不减狞争蛊毒神。",
                "灵照专行禁邪法，相逢便援鬼头巾。"
            ]
        },
        {
            "title": "禅房十事·钵盂",
            "content": [
                "做处全无渗漏，用时开口向天。",
                "尽大地人饫饱，只图个不知恩。"
            ]
        },
        {
            "title": "偈颂一百零四首",
            "content": [
                "地上翻瓢，眉间挂剑。",
                "古道虽微，恶声难掩。",
                "穷则通，通则变。",
                "倒跨杨岐三脚驴，踏破山前祖父田园，",
                "一片两片，四五六七片。",
                "千丈悬崖弄险巘，草鞋修整已多时。",
                "秋风偿尽皮毛债，散步闲云快活戏。"
            ]
        },
        {
            "title": "泉大道赞",
            "content": [
                "赤身跳入毒龙潭，血战积压他死几番。",
                "挣撰出来噇钵酒，郴州六月火云寒。"
            ]
        },
        {
            "title": "偈颂一百零二首",
            "content": [
                "生诸冯，御飞龙。",
                "升平寰宇，舜日尧风。",
                "林下野人思报德，只凭拄杖为流通。",
                "云卧难逃至化中。"
            ]
        },
        {
            "title": "偈颂一百零四首",
            "content": [
                "道教灰飞，佛灯花灿。",
                "大地欢悰，笙歌赏玩。",
                "拄杖子，按下云头，",
                "得失是非，浑然不管。",
                "一点光明耀十虚，古今阅几人眼。",
                "因甚如此，司空见惯。"
            ]
        },
        {
            "title": "悼芳洲忏首",
            "content": [
                "不忍萤窗赚一生，翻身义虎顶头行。",
                "金篦刮尽空花膜，喜得天台教眼明。"
            ]
        },
        {
            "title": "净妙室为竹院可都正说",
            "content": [
                "一尘不立所依亡，脱体灵胆自放光。",
                "巨闢三玄三要语，接人无力下禅床。"
            ]
        },
        {
            "title": "颂古五十五首",
            "content": [
                "白发宫娃不解愁，满头犹自插花枝。",
                "曾缘玉儿君王灶，准拟人看似旧时。"
            ]
        },
        {
            "title": "灵照女赞",
            "content": [
                "几对丹霞斗活机，恶心肠有老爷知。",
                "笊篱妥得春风满，不直分文卖与谁。"
            ]
        },
        {
            "title": "赠净书状",
            "content": [
                "不学寒山落韵诗，翻身来透祖师机。",
                "碓头舂出非台镜，错受黄梅半夜衣。"
            ]
        },
        {
            "title": "偈颂一百零四首",
            "content": [
                "巴南巴西，水流巴字。",
                "古篆分明，心画显著。",
                "游泳江湖四十年，与世同波无彼此。",
                "朅来千丈岩前路，截流机透险崖句，",
                "辨龙蛇眼明今古。何侣老赵州，",
                "略知名度桥头，滴水丈波。",
                "吃茶去。"
            ]
        },
        {
            "title": "偈颂一百零四首",
            "content": [
                "传破钵盂，连累周家女。",
                "无地著浑身空惆怅，丛林难免无根谤。"
            ]
        },
        {
            "title": "返照轩",
            "content": [
                "灵根豁达绝纤尘，只贵回光见得亲。",
                "日斜半窗梅弄影，客程犹有未归人。"
            ]
        },
        {
            "title": "布袋赞",
            "content": [
                "紧捉布袋头，片时放不下。",
                "用尽恶机关，难瞒铁奉化。",
                "重重败缺几曾知，犹自回头望阿谁。"
            ]
        },
        {
            "title": "嵩岳珪禅师移树图赞",
            "content": [
                "野树无要作麽移，盖头茅免八风吹。",
                "直饶深入那伽定，弄鬼精魂谁不知。"
            ]
        },
        {
            "title": "偈颂一百零二首",
            "content": [
                "仙苑名花取次妆，冬冬羯鼓谩催芳。",
                "春风不费纤毫力，拂掠枝头便有香。"
            ]
        },
        {
            "title": "杜甫骑驴游春图",
            "content": [
                "客路如天远，吟身太瘦生。",
                "无家归未得，策蹇傍春行。"
            ]
        },
        {
            "title": "偈颂十九首",
            "content": [
                "抛舍箕裘要出家，学卢行者去担柴。",
                "脊梁不具黄金骨，碓米坊中被活埋。"
            ]
        },
        {
            "title": "偈颂一百零二首",
            "content": [
                "这一灯，处甚起。",
                "没踪由，难拟议。",
                "三贤十圣眼见如盲，芥狗泥猪放光动地。",
                "大家吹灭暗中行，然灯佛在你脚底。"
            ]
        },
        {
            "title": "偈颂一百一十七首",
            "content": [
                "入微尘，含法界。",
                "顶左宁右页}机，看脚下。",
                "须弥灯王，冰消瓦解。"
            ]
        },
        {
            "title": "偈颂一百零二首",
            "content": [
                "入荒田不拣，信手拈来草。",
                "纬地与经天，头头俱是妙。",
                "打成一片见全功，碧眼黄头俱靠倒。",
                "岂不见长庆棱道者坐破蒲团，一个两个三个，",
                "四五六七个，家风狼籍知多少。"
            ]
        },
        {
            "title": "观音大士赞",
            "content": [
                "足下青莲花半敷，倚岩危坐手轮珠。",
                "普门真境难描邈，刚被人传入画图。"
            ]
        },
        {
            "title": "磉石",
            "content": [
                "鎚凿工夫见十全，润时知雨玉余温。",
                "看渠负载擎天柱，个个无非硬脚跟。"
            ]
        },
        {
            "title": "隐秀",
            "content": [
                "触战蛮征总不知，乐羲皇世遁嘉肥。",
                "馨香静掩芝兰室，文采深藏锦绣机。",
                "伴野僧眠嵩少石，汲蒙泉煮首阳薇。",
                "箪瓢饫味□贫趣，争得红尘染著衣。"
            ]
        },
        {
            "title": "颂古五十五首",
            "content": [
                "云鬓慵梳劣性多，逢人专要逞偻左忄右罗}。",
                "门前落节归夸后，不柰斧斧咬齿何。"
            ]
        },
        {
            "title": "偈颂一百一十七首",
            "content": [
                "五髻峰头，怨憎会苦。",
                "热血相喷，重重染污。",
                "个样老妖魔，惭愧今朝死。",
                "粗茶一瓯，粗香一炷，",
                "供养阿侬。"
            ]
        },
        {
            "title": "偈颂一百零四首",
            "content": [
                "锦镜浓妆十样花，练拖寒瀑挂苍崖。",
                "无宾主句全机露，见得分明眼著砂。",
                "依亡妙尽，犹隔天涯。",
                "夺取黄梅无底钵，且教卢老去担柴。"
            ]
        },
        {
            "title": "偈颂一百一十七首",
            "content": [
                "衲僧家，无本据。",
                "暑退凉生，任情去住。",
                "折拄杖，挑拨红尘堆里人，",
                "破草鞋，踏断枯木岩前路。",
                "无佛处，急赴过，",
                "有佛处，不得住。",
                "捏聚大千无寸土，业风吹上十二峰。",
                "来，徐徐向伊道，",
                "提鞋去。"
            ]
        },
        {
            "title": "偈颂一百一十七首",
            "content": [
                "十方义聚，和气如春。",
                "非魔非佛，无主无宾。",
                "食法二轮能妙转，不虚剪月过书云。",
                "闻韶不知味，门户喜重新。"
            ]
        },
        {
            "title": "偈颂一百一十七首",
            "content": [
                "薄福值荒年，日餐三顿粥。",
                "两眼挂青山，真味填枵腹。",
                "贫有余，乐不足。",
                "谁管古人见延寿不见延寿，山前麦熟与未熟。",
                "无事岩泉洗耳听，幽禽巧奏阳春曲。",
                "好大哥，快活快活。"
            ]
        },
        {
            "title": "偈颂一百零二首",
            "content": [
                "住院恰周年，日夜荒忙杀。",
                "园荒手自锄，屋老身惊压。",
                "费尽心神，百丑千拙。",
                "翻思三条椽下，噇饭噇眠。",
                "凡圣情空，心行处灭，",
                "赤条条地生涯别。生涯别，",
                "羊头车子推明月。"
            ]
        },
        {
            "title": "平山",
            "content": [
                "一镜面铺非划削，且无高下与人争。",
                "拟从顶左宁右页}寻玄路，著脚须防有赚坑。"
            ]
        },
        {
            "title": "禅房十事·禅板",
            "content": [
                "要成片段工夫，须是全身倚靠。",
                "虽然只见一边，未许睦州担荷。"
            ]
        },
        {
            "title": "颂古五十五首",
            "content": [
                "送目群飞野鸭边，不胜情事与谁论。",
                "轻轻扭定娘生鼻，海月山云亦断魂。"
            ]
        },
        {
            "title": "偈颂一百零二首",
            "content": [
                "烟晴竹树啼姑恶，月冷松梢哭子规。",
                "莫谓一声声破梦，未归须忆到家时。"
            ]
        },
        {
            "title": "偈颂一百零二首",
            "content": [
                "有一物，黑似漆，",
                "常在面门出入。骑声盖色，",
                "妙密中险崖。倒用逆施，",
                "险崖中妙密。三世诸佛远之愈亲，",
                "白牯狸奴得之转失。法华不惜眉毛，",
                "为汝当阳拈出。夭夭矫矫，",
                "粼粼皴皴，将谓南山鳖鼻，",
                "却是天台楖栗。"
            ]
        },
        {
            "title": "偈颂一百零二首",
            "content": [
                "妙应群机，亨衢得路。",
                "浩浩尘中，如何辨王。",
                "辨得主，进退随且，",
                "不妨去住。倒跨杨岐三脚驴，",
                "南北东西夸独步。"
            ]
        },
        {
            "title": "丰干赞",
            "content": [
                "加纱挂头何规矩，眼要看经不识字。",
                "差般差样制风颠，硬作斑猫骑作虎。",
                "道是弥陀，有何本据。",
                "闾丘太守，似苏州子。"
            ]
        },
        {
            "title": "偈颂十九首",
            "content": [
                "腊月三十日，腊月二十九。",
                "等是岁华终，无事穷相守。"
            ]
        },
        {
            "title": "雪崖",
            "content": [
                "壁立千寻度玉风，绝扪摩处有行踪。",
                "草鞋踏出毗卢印，见得分明隔万里。"
            ]
        },
        {
            "title": "偈颂十九首",
            "content": [
                "东村王老夜烧钱，拈引山云海月魂。",
                "贫极瑞岩轻助荐，儘教无佛处称尊。"
            ]
        },
        {
            "title": "偈颂一百零四首",
            "content": [
                "道无可成，法无可说。",
                "黄面瞿昙，重重败缺。",
                "家丑岂容外泄，刚被儿孙告讦。",
                "图形画影与人看，乳窦门风添暖热。",
                "彷彷佛佛，一似阆州城南锦屏山，",
                "子细看来，却是鹿苑啣花，",
                "竺峰积雪。添得时人眼中屑。"
            ]
        },
        {
            "title": "古桃",
            "content": [
                "仙苑春风几奏名，三千年实结初成。",
                "曾将一点枝头血，换得灵云两眼睛。"
            ]
        },
        {
            "title": "天童德大师火后妆五百罗汉画五十三参建净发",
            "content": [
                "南询五十三知识，辊入天台五百牛。",
                "总被东山涂污了，驴腮马颔得人羞。",
                "",
                ""
            ]
        },
        {
            "title": "偈颂一百零二首",
            "content": [
                "德山软顽，云门放憨。",
                "救下不得也，瞿昙瞿野。",
                "我也无端入闹篮。"
            ]
        },
        {
            "title": "偈颂一百零四首",
            "content": [
                "虚空包不包，大地坏不坏。",
                "行脚不遇人，出语无赖聊。",
                "谩言密室不风，显纸如何裹大虫。"
            ]
        },
        {
            "title": "偈颂十九首",
            "content": [
                "不业农商不业儒，菑田弗下寸根株。",
                "驴年斫倒菩提树，羞见新州个老卢。"
            ]
        },
        {
            "title": "偈颂一百零二首",
            "content": [
                "山鬟风急坠松钗，冷灶凝烟午未斋。",
                "黄独煨香不能熟，老僧忍冻拾枯柴。",
                "见成活业，出格安排。",
                "懒瓒穷不彻，粪火一生埋。"
            ]
        },
        {
            "title": "出山相赞",
            "content": [
                "半夜逾城，六年栖雪。",
                "饿得眼花，冻得骨折。",
                "死伎穷时走出山，儿孙开眼被渠瞒。"
            ]
        },
        {
            "title": "偈颂一百一十七首",
            "content": [
                "八月十五中秋节，人皆竞赏天边月。",
                "心月孤圆自不知，不涉圆亏光影灭。",
                "马师父子错商量，拂袖便行犹未彻。",
                "诸人还见心月麽，急著眼看，",
                "重重金屑。"
            ]
        },
        {
            "title": "颂古五十五首",
            "content": [
                "白发将军坐碧油，教婴儿打百花扑。",
                "被人驰马拿将去，犹把兵书说未休。"
            ]
        },
        {
            "title": "西山净土庵奉寄具足孤松老师",
            "content": [
                "闻道虚空曾解讲，信疑往决西山亮。",
                "烟雨溟蒙藓石温，六藏影迹难寻访。",
                "小径披榛扣竹扉，道人一见掀眉。",
                "布衲横肩瘦如削，口持密语没停时。",
                "云檐扫榻延居夏，白莲香散东林社。",
                "涧水松风说苦空，不资中有生清泰。",
                "殷勤寄问老孤松，具足门中有正宗，",
                "灼然嫌佛不肯做，观栖不在梧桐树。"
            ]
        },
        {
            "title": "偈颂一百零二首",
            "content": [
                "家住云坳，盖头把茆。",
                "蓬门无钥，谁解推敲。",
                "万籁声沈，鸟啼幽谷。",
                "千林色静，月挂寒梢。",
                "风檐索寞人投宿，睡到平明手脚交。",
                "更问其中端的，床头木枕子，",
                "葛坦半中凹。"
            ]
        },
        {
            "title": "颂古五十五首",
            "content": [
                "绿萝窗底枕肱时，梦绕华胥客路迷。",
                "听得烟村一声笛，醒来元是住居西。"
            ]
        },
        {
            "title": "居士看日灵照先化去图赞",
            "content": [
                "这豆娘儿，短头折脚。",
                "弄弄鬼精魂，搀先一著。",
                "看日庞公监本獃，深深好与一坑埋。"
            ]
        },
        {
            "title": "偈颂一百一十七首",
            "content": [
                "小供天中节，家贫乐有余。",
                "蒻包粳米粽，茶点石草蒲。",
                "不用童寻药，何须鬼画符。",
                "千妖俱扫迹。长夏得安居。",
                "衲僧门下，天地悬殊。"
            ]
        },
        {
            "title": "舜待者以拙自处请语为警",
            "content": [
                "大地人求巧，子独全其拙。",
                "吃饭倒把匙，刺眼翻著袜。",
                "只知困守株，不愁飞辩月。",
                "天真未解分，混沌一团铁。",
                "抱璞寻炉鎚，巧手难施设。",
                "朅来就拙玲珑阴，毡拍板合无弦琴。",
                "摘杨黄花嗑然笑，樵童牧竖皆知音。",
                "岂不见棱道者，破七蒲团无缝罅。",
                "鬼窟翻身呼大差，卷起帘来见天下。",
                "又不见隆藏主，此是吾家睡虎子。",
                "气肃西风牙爪露，千林扫迹无狐兔。",
                "须知巧自拙中出，巧拙到头无处觅。",
                "无寻觅处知端的，急来与汝粗拳吃。"
            ]
        },
        {
            "title": "写华严求偈",
            "content": [
                "衲僧用处得能乖，肯向龙宫鼻嗅来。",
                "黑墨浓磨涂白纸，重重无尽杂花开。"
            ]
        },
        {
            "title": "船子赞",
            "content": [
                "千钧重寄一丝轮，三寸离钩抑逼人。",
                "莫道踏翻船便了，夹山未必是金鳞。"
            ]
        },
        {
            "title": "漩翁",
            "content": [
                "和泥合水几经春，只贵随流转得身。",
                "白浪堆头深掘窖，老来偏解活埋人。"
            ]
        },
        {
            "title": "偈颂一百零四首",
            "content": [
                "统御金轮四十春，笃行舜德与尧仁。",
                "莫言过去无踪踪，卢舍时时现本身。"
            ]
        },
        {
            "title": "偈颂一百零二首",
            "content": [
                "鈯斧埋藏岁月深，岩居日与白云邻。",
                "业风无奈重飘鼓，又作担柴卖筊人。"
            ]
        },
        {
            "title": "观音赞",
            "content": [
                "随类分身万百千，真圆通境落谁边。",
                "小儿戏剧无人会，万顷沧波一叶莲。"
            ]
        },
        {
            "title": "偈颂一百一十七首",
            "content": [
                "万叠青山，一溪流水。",
                "幽鸟绵蛮，烟萝锁翠。",
                "瑞岩活计无多，徒挂傍人唇齿。",
                "彻骨贫穷，熏天富贵。",
                "一阵西风丹桂香。二三子，",
                "吾无隐乎尔。"
            ]
        },
        {
            "title": "偈颂一百零二首",
            "content": [
                "向上机，顶门眼。",
                "碗脱丘，漏灯盏。",
                "从上诸祖，已错拈提，",
                "瑞岩今朝分明剖判。夜后打眠，",
                "斋时吃饭。"
            ]
        },
        {
            "title": "偈颂一百零二首",
            "content": [
                "湖山苍苍，湖水茫茫。",
                "丹枫飘锦，金橘铺黄。",
                "明眼衲僧，随境转圣凡，",
                "无处觅行藏。"
            ]
        },
        {
            "title": "偈颂一百一十七首",
            "content": [
                "国有世臣，伊周是则。",
                "神政冰清，忠谟鲠直，",
                "存方寸地子孙耕，黍稷非馨深种德。",
                "美则美矣，这争如何。",
                "巨闢十三华藏界，藏身无变海腾波。"
            ]
        },
        {
            "title": "偈颂一百零二首",
            "content": [
                "春日打春牛，一击百杂碎。",
                "黄梅石女暗惊胎，生下无名物一块。",
                "问四圣四圣不知，问六凡六凡不会。",
                "风前散作万家春，贱似黄金贵似尘。"
            ]
        },
        {
            "title": "从禅人",
            "content": [
                "临济阴凉树已枯片无霜叶拥禅趺。儿孙不解浇培得，",
                "翫作山门境致图。"
            ]
        },
        {
            "title": "化城山主化田",
            "content": [
                "古柳堤边展化机，要人一饱便忘饥。",
                "谁将夺食驱耕手，拚却良田种蒺藜。"
            ]
        },
        {
            "title": "挽颜伯涯制斡",
            "content": [
                "握手论盟二十年，瘦筇曾约上危巅。",
                "雪崖未遂同观瀑，玉沼何期促孕莲。",
                "桐叶成阴愁引月，菊花无酒冷含烟。",
                "细看新补东林传，十八贤中又一贤。"
            ]
        },
        {
            "title": "蓬州如行图僧求偈",
            "content": [
                "懒受神仙不死方，弃蓬莱入野僧房。",
                "莫教错下风幡语，头被傍人剃得光。"
            ]
        },
        {
            "title": "偈颂一百零二首",
            "content": [
                "枕石安眠，山云四屯。",
                "救不得出，浣盆浣盆。",
                "更说甚德山临际，棒如雨点，",
                "喝似雷奔。草迷人去路，",
                "月挂客愁村。"
            ]
        },
        {
            "title": "丈亭道者干缘求颂",
            "content": [
                "破钁头边用得亲，入廛不拨万机尘。",
                "牢关劄断三江口，要被随波逐浪人。"
            ]
        },
        {
            "title": "偈颂一百零二首",
            "content": [
                "千圣灵枢，妙在转处。",
                "烁尽玄微，更进一步，",
                "莫来拦我扑门路。"
            ]
        },
        {
            "title": "贺洪锦溪出世雁山能仁１",
            "content": [
                "诸方口里水漉漉，一滴何如龙鼻头。",
                "涨起春溪新濯锦，触崖翻瀑浪花浮。"
            ]
        },
        {
            "title": "偈颂一百零二首",
            "content": [
                "觌面当机，东涌西没。",
                "平地上险崖，惺惺中淈激起。",
                "不是心，不是佛，",
                "不是物，贬向无生国。"
            ]
        },
        {
            "title": "依愚谷韵悼无已",
            "content": [
                "雪真珠布满阶庭，急把杨岐破屋撑。",
                "死伎穷时机路活，倒骑驴子弄蹄行。"
            ]
        },
        {
            "title": "琏监寺１",
            "content": [
                "烹金炉里脱胚左车右军}，妙斲初无爷凿痕。",
                "汝质自成瑚琏器，我侬甘作破沙盆。"
            ]
        },
        {
            "title": "偈颂一百零四首",
            "content": [
                "凤辇升遐恰一周，思君心切泪交流。",
                "攀龙无路空摧哽，凝望苍梧几许愁。"
            ]
        },
        {
            "title": "偈颂一百零二首",
            "content": [
                "落寞山家，忙如火急。",
                "趁晴刈茆，带霜收橘。",
                "山僧冷地思量，尽把家私狼籍。",
                "日日日东上，日日日西没。"
            ]
        },
        {
            "title": "偈颂一百零二首",
            "content": [
                "玩犀牛，呼小玉。",
                "一种风标，十分尘俗。",
                "勤巴子病入膏肓，老盐官笑含鸩毒。",
                "花簇簇，锦簇簇，",
                "云峰老人曾刮目。我从山水窟中来，",
                "自谓一生看不足。看不足，",
                "眨得眼来，云归幽谷。"
            ]
        },
        {
            "title": "偈颂一百零二首",
            "content": [
                "弃金轮王位，尊贵不尊贵。",
                "冻饿深雪中，冷地里短气。",
                "见明星，没巴鼻。",
                "更言大地一切众生成正觉，吽吽，",
                "棒折也未。"
            ]
        },
        {
            "title": "偈颂一百零四首",
            "content": [
                "小春才过，冬至相催。",
                "光阴驹过隙，须鬓雪成堆。",
                "松根石上，槁木寒灰。",
                "冻膝拥深霜树叶，禅心清点野桥梅。",
                "唤起来打，更莫迟回。",
                "蛰龙须奋跃，保待禹门雷。"
            ]
        },
        {
            "title": "日本慈源禅人归国请偈",
            "content": [
                "牧间今睥六十八，湖上掩关期养拙。",
                "万缘不挂一丝头，对客懒饶三寸舌。",
                "问吾道，秧田泼绿农夸好。",
                "问吾禅，烟林噪晚声未闻。",
                "无端外国人瞒我，插片木头讨甚麽。",
                "吃盏粗茶送出门，海山啼断催归鸟。"
            ]
        },
        {
            "title": "偈颂一百零二首",
            "content": [
                "一宿觉，三担土。",
                "脚未跨门，丰骨已露。",
                "等闲举一步，危径结寒花，",
                "信彩示一机，断崖飞瀑布。"
            ]
        },
        {
            "title": "偈颂一百零二首",
            "content": [
                "共饭江湖，何须晙斗。",
                "含血喷人，先污其口。",
                "结成不共戴天冤，句句无非是骂门。"
            ]
        },
        {
            "title": "偈颂一百零四首",
            "content": [
                "翳眼药，文武火。",
                "用得亲，煨得过。",
                "翠岩落尽眉毛眼愈明，乳窦烂却皮肤骨将槁。",
                "家丑分明说向谁，握手松根忘汝我。",
                "冷地思量，訚訚而笑。",
                "曾陷迷魂八阵图，梦中尺入夔门道。"
            ]
        },
        {
            "title": "礼云门千岁塔",
            "content": [
                "越山清绝无尘翳，不到胡僧取次埋。",
                "辄莫更加千岁寿，也须和骨洗将来。"
            ]
        },
        {
            "title": "雪矶",
            "content": [
                "方戴归来就系舟，冻云凝锁玉花浮。",
                "渔蓑钓罢寻盟去，近岩不知飞白鸥。"
            ]
        },
        {
            "title": "猪头和尚赞",
            "content": [
                "手把猪头不自噇，面前背后鬼分贜。",
                "重重败阙无人识，赢得涂糊老定光。"
            ]
        },
        {
            "title": "云溪",
            "content": [
                "一从锁断清波路，密影重重布画桥。",
                "著脚不知深浅处，定应攧折瞎驴腰。"
            ]
        },
        {
            "title": "依愚谷韵悼无已",
            "content": [
                "中金蚕毒好埋冤，家丑难将岁月论。",
                "冷地思量吃亏处，咬牙不觉把龈吞。"
            ]
        },
        {
            "title": "布袋赞",
            "content": [
                "破布囊，无一窖。",
                "靠著便憨眠，全不知天晓。",
                "若言弥勒分身，你且莫来謼我。"
            ]
        },
        {
            "title": "偈颂一百零二首",
            "content": [
                "打头不遇作家，谩说俱轮先度。",
                "饶伊诸漏顿超，到底终成染污。",
                "不染污，活眼点开，",
                "光吞寰宇。"
            ]
        },
        {
            "title": "偈颂一百零四首",
            "content": [
                "万本青松，后人标榜。",
                "临济儿孙，当机不让。",
                "千古清凉树荫人，法门梁栋真堪赏。"
            ]
        },
        {
            "title": "偈颂一百零二首",
            "content": [
                "六用门头，力战争夺，",
                "钥杀贼阵云横。群魔窜入藕丝孔，",
                "竟挽天河洗甲兵。凌烟阁就，",
                "汗血功成。高枕圆蒲尘梦破，",
                "隔窗幽鸟话升平。灼然如是，",
                "千圣同盟。诸禅德，",
                "若也脚跟浮逼逼，画堂立变铁围城。"
            ]
        },
        {
            "title": "烧笋",
            "content": [
                "稚子相呼脱锦衣，饷春不减道山薇。",
                "翻身跳入炉中浴，透得山僧啮镞机。"
            ]
        },
        {
            "title": "偈颂一百零二首",
            "content": [
                "肥马碌碌，瘦马碌碌。",
                "医得眼前疮，剜却心头肉。",
                "朝不足，莫不足，",
                "六六依然三十六。云门见睦州，",
                "良遂参麻谷。"
            ]
        },
        {
            "title": "禅房十事·香印",
            "content": [
                "要识分明古篆，一槌打得完全。",
                "烧炷旃檀牛粪，衲僧鼻孔楔穿。"
            ]
        },
        {
            "title": "偈颂一百零四首",
            "content": [
                "大觉无心，九峰饶舌。",
                "较短量长，家私漏洩。",
                "引惹平人入祸门，金刚脑后抽生铁。"
            ]
        },
        {
            "title": "偈颂一百零四首",
            "content": [
                "图画天开，春风剪裁。",
                "烂银庭院，白玉楼台。",
                "将谓乳峰贫彻骨，敌君王富自何来。"
            ]
        },
        {
            "title": "偈颂一百一十七首",
            "content": [
                "半夜逾场面，六年栖雪。",
                "饿得肠枯，冻得骨折。",
                "那更见明星，两眼添重屑。",
                "后代儿孙苦证羊，一年一度争饶舌。",
                "正法眼藏，宜乎向这瞎驴边灭。"
            ]
        },
        {
            "title": "颂古五十五首",
            "content": [
                "田库翁翁两鬓霜，苦贫浊酒弄觥觞。",
                "儿孙步步相随逐，扶得归家又发狂。"
            ]
        },
        {
            "title": "六言山居",
            "content": [
                "香雾晓垂帘幕，幽禽春弄笙簧。",
                "谁料贫无一物，迩来富敌君王。"
            ]
        },
        {
            "title": "日本玄志禅人请语",
            "content": [
                "上人幼负凌云志，十五为僧今廿二。",
                "鲸波不怕险如崖，远涉要明西祖意。",
                "老松阴下扣烟扉，未透慈溪劈箭机。",
                "满口乡谈学唐语，帝都丁唤那斯祁。",
                "粗拳便欲拦胸上祝下土}，又恐傍观分背触。",
                "快归省问老传衣，古磵寒泉休瞪目。"
            ]
        },
        {
            "title": "示宝头陀之径山打钟",
            "content": [
                "劳生梦寐分途辙，深省一声何处发。",
                "客系枫林半夜舟，僧敲烟寺黄昏月。",
                "争似凌霄峰顶头，怒鲸吼彻千林秋。",
                "饱噇眠汉不知晓，有眼如盲还听否。",
                "我侬会得无闻性，说与头陀终不信。",
                "不信试归撞击看，风递落花山意寒。"
            ]
        },
        {
            "title": "拱秀阁",
            "content": [
                "万叠遥岑绿打围，晓寒空翠泼禅衣。",
                "幽禽唤起萝窗定，闲看春云带雨归。"
            ]
        },
        {
            "title": "偈颂一百零四首",
            "content": [
                "光明幢，如来藏。",
                "八面玲珑，十方通畅。",
                "试佛祖大病之疮疣，见鬼神幽愁之情状。",
                "抬你斧，抬你娘，",
                "抬上方丈，洞山宁免无根谤。"
            ]
        },
        {
            "title": "偈颂一百零四首",
            "content": [
                "灵山话月，曹溪指月。",
                "玉乳峰前，相呼看月。",
                "纵饶光透十虚，未句成第二月。",
                "诸人要见真月麽，非暗非明，",
                "非圆非缺。无物堪比伦，",
                "教我如何说。"
            ]
        },
        {
            "title": "听叫居亲求语",
            "content": [
                "幼把儒冠颺壁根，朅来巾侍乳峰僧。",
                "吟诗清苦规寒子，舂确辛勤慕老能。",
                "锦镜闲看花琐碎，瀑崖戏击玉棱层。",
                "惜分阴语宜鞭策，望汝来挑暗室灯。"
            ]
        },
        {
            "title": "曹溪六祖大师赞",
            "content": [
                "辛州颺下两肩樵，又被黄梅石坠腰。",
                "虽得栽松衣钵在，暗思追逐几魂销。"
            ]
        },
        {
            "title": "偈颂一百零二首",
            "content": [
                "川僧素无头号脑，步上学引人入草。",
                "忽惊野鸭群飞，便把鼻头担扭。",
                "哭不成哭，笑不成笑。",
                "只因家富小儿娇，七世门风都环了。"
            ]
        },
        {
            "title": "偈颂一百一十七首",
            "content": [
                "没弦琴，有遗音。",
                "调高流水，声振缁林。",
                "碧眼黄头争品弄，无端花擘祖师心。",
                "瑞岩素非妙手，效颦弹一曲看。",
                "叮当叮当，绝听子期迷节奏，",
                "和云高挂古松阴。"
            ]
        },
        {
            "title": "小师写真请赞",
            "content": [
                "眉似箒粗，面如漆墨。",
                "人道慈悲，谁知恶毒。",
                "蒿篱关猛虎，宽处有威。",
                "笔管养苍龙，直中藏曲。",
                "喜臧仓沮，不遇鲁侯。",
                "忍伯夷饥，不食周粟。"
            ]
        },
        {
            "title": "偈颂一百零四首",
            "content": [
                "松顶雪簪花，山头云裹帽。",
                "呼唤贺元正。粲发溪声笑。",
                "一不成单，二无两个。",
                "漏洩元元化母机，春风未必能包裹。"
            ]
        },
        {
            "title": "代赞罗汉",
            "content": [
                "靠葛藤樁，握龟毛拂。",
                "绝学无为，黑山鬼窟。",
                "直饶瞥转机轮，眼里闻香，",
                "耳中观色。我且问，",
                "瓶内底是何物。"
            ]
        },
        {
            "title": "偈颂一百零二首",
            "content": [
                "这一粒，甚处生。",
                "阴阳未判，芽孽先萌。",
                "开花也一川雪霁，结实也万顷云横。",
                "收拾归来香满钵，饭余散步自闲行。"
            ]
        },
        {
            "title": "偈颂一百零二首",
            "content": [
                "大康山，杨浮山。",
                "撞头搕额，共打乡谈。",
                "其中切脚无人会，一大藏教，",
                "华梵重翻。"
            ]
        },
        {
            "title": "偈颂一百零四首",
            "content": [
                "妙摄化权，使不辱命。",
                "鹤唳东皋，云归乳岭。",
                "拄杖子，黑粼皴，",
                "困卧壁根，声前唤醒。",
                "舞蹈清风两腋生，安闲又入萝窗定。",
                "宾主历然，头正尾正。"
            ]
        },
        {
            "title": "偈颂一百零二首",
            "content": [
                "智与理冥，神与境会。",
                "碎维摩床，断毗卢髻。",
                "碧眼黄头著眼觑，百杂碎。"
            ]
        },
        {
            "title": "舜兄南山为僧后归东林",
            "content": [
                "新生白额眼光摇，肯向南山恋旧巢。",
                "背蹭西风行一转，人惊不过虎溪桥。"
            ]
        },
        {
            "title": "偈颂一百零二首",
            "content": [
                "洞庭七十二峰，飞雪一千余丈。",
                "晨昏说法琅琅，谁谓卢公已往。",
                "元不往，在这里。",
                "优昙火里开，嗅著无香气。"
            ]
        },
        {
            "title": "偈颂一百零二首",
            "content": [
                "赤脚走红尘，全身入荒草。",
                "费了几精神，不若居山好。",
                "一坞闲云，千峰啼鸟。",
                "声色纯真，是非不到。",
                "堪悲堪笑寒山子，十年归不得，",
                "忘却来时道。"
            ]
        },
        {
            "title": "偈颂一百零二首",
            "content": [
                "杨岐栗棘蓬，临际清凉树。",
                "钁头无柄，正好栽培，",
                "版齿生毛，不妨吞吐。",
                "一抽三，二添四，",
                "跛脚云门，乾坤独步。",
                "瞎人天眼分缁素。"
            ]
        },
        {
            "title": "颂古五十五首",
            "content": [
                "霜风括地扫枯荄，谁觉东君令已回。",
                "唯有岭梅曾漏洩，一枝先向雪中开。"
            ]
        },
        {
            "title": "偈颂一百零四首",
            "content": [
                "半夜客船钟，渔火愁眠省。",
                "不见老寒山，泪湿吴云冷。",
                "幽鸟啼霜月影斜，野桥枫叶翻红锦。",
                "击碎重关，枯山未泯。"
            ]
        },
        {
            "title": "偈颂一百零二首",
            "content": [
                "钵饭糁桃花，釜羹烹野菜。",
                "吃了日烘烘，曝背茅檐下。",
                "佛法身心烂似泥，千圣眼觑无缝罅。",
                "吽吽，伎死禅和，",
                "唤起来打。"
            ]
        },
        {
            "title": "颂古五十五首",
            "content": [
                "春有百花秋有月，夏有凉风冬有雪。",
                "莫将闲事挂心头，便是人间好时节。"
            ]
        },
        {
            "title": "布袋浴江图赞",
            "content": [
                "柳烟羃浪粼粼，脱体无依尚染尘。",
                "辊得通身是泥水，小儿戏剧诳谁人。"
            ]
        },
        {
            "title": "偈颂一百零二首",
            "content": [
                "桑畴雨过罗纨腻，麦陇风来饼饵香。",
                "揭示西来端的意，好商量处错商量。"
            ]
        },
        {
            "title": "颂古五十五首",
            "content": [
                "颺下山藤设意深，嗅乌喙药祸沾身。",
                "脚跟未断红丝线，智鉴难逃明眼人。"
            ]
        },
        {
            "title": "月翁",
            "content": [
                "午夜光浮玉兔胎，行空无迹镜奁开。",
                "老僧不在明白里，向未生前相见来。"
            ]
        },
        {
            "title": "偈颂一百零二首",
            "content": [
                "毒窠蜂，恶相从。",
                "棒不到心死，喝不到耳聋。",
                "拨玄枢於机轮转处，丧家私於小玉声中。",
                "怨无穷，恨无穷。",
                "有口不能分雪得，一年一度，",
                "且听落花啼鸟诉春风。"
            ]
        },
        {
            "title": "偈颂一百零二首",
            "content": [
                "韩柳肺肠，苏黄骨髓。",
                "点著禅衣，香风匝地。",
                "七十二峰增秀气。"
            ]
        },
        {
            "title": "偈颂一百零四首",
            "content": [
                "天巧剪瑶花，六出缤纷落。",
                "二祖立腰酸，杨岐嗟项缩。",
                "争似炎炉头柮榾高烧，纸衾包却暖烘烘。",
                "憨睡著，天堕凝寒一色边，",
                "错错。"
            ]
        },
        {
            "title": "偈颂一百零四首",
            "content": [
                "玉版阿师，锦绷稚子。",
                "颍脱丛林，头角呈露。",
                "参透尚未煎石磉盘，饱经鳌炼翻身去。",
                "塞断咽喉，更须吞吐。",
                "毗耶未识香来处。"
            ]
        },
        {
            "title": "月岩",
            "content": [
                "平如镜面险如崖，光境俱忘裂万差。",
                "这里无伊蹲坐处，空生徒自惹天花。"
            ]
        },
        {
            "title": "偈颂一百零四首",
            "content": [
                "月下扣朱门，不会推敲句。",
                "满面是埃尘，低头陪笑语。",
                "不重已灵，诸圣不慕。",
                "拍盲入草寻人去，归来羞对白云，",
                "倦倚寒岩枯树。笑倒粼皴拄杖子，",
                "逢人但恁麽举。"
            ]
        },
        {
            "title": "偈颂一百零二首",
            "content": [
                "墅里山前，一棚傀儡。",
                "个东个西，或进或退。",
                "打东山鼓乐，断送及时。",
                "著杨岐戏衫，编排合制。",
                "虽由行主线牵抽，妙舞三台谁不会。",
                "谁不会，喝彩一声，",
                "鸦飞鹊喙。"
            ]
        },
        {
            "title": "偈颂一百一十七首",
            "content": [
                "榴柄短长，锅儿大小，",
                "家丑夺端花擘了。狼籍不小，",
                "惭惶不少。藏方师兄，",
                "平跋则个。"
            ]
        },
        {
            "title": "偈颂十九首",
            "content": [
                "草舍开张小小筵，炊无米饭爨无烟。",
                "通身饱暖憨憨睡，梦到沧洲白鸟边。"
            ]
        },
        {
            "title": "偈颂一百零四首",
            "content": [
                "乳窦家私，寸无可取。",
                "分明彻骨贫，刚道薰天富。",
                "纲宗委地，力要匡扶。",
                "大厦倾颓，直须撑拄。",
                "不学老杨岐，破屋雪真珠，",
                "缩项暗嗟吁。不学大愚芝，",
                "脱粟淡黄虀，不吃从君去。",
                "千圣头边露一机，灵踪不在猨啼处。"
            ]
        },
        {
            "title": "颂古五十五首",
            "content": [
                "拟学鹏抟九万风，谁知折翅鸟窠中。",
                "至今秦望出前雨，血泪千林花泪红。"
            ]
        },
        {
            "title": "偈颂一百一十七首",
            "content": [
                "池开口镜奁，山耸青螺髻。",
                "急著眼来看，不得作境会。",
                "觌体全彰解脱门，一蹭牢关百杂碎。"
            ]
        },
        {
            "title": "偈颂一百一十七首",
            "content": [
                "一春连雨，民心忧惧。",
                "妻子号饥，米无糴处。",
                "珍重活衲僧福德聚，衲被蒙头无思无虑。",
                "九旬禁足，钝鸟栖芦。",
                "三月巡居，蛰虫坏户。",
                "翻转铁面皮，嫌佛不肯做。"
            ]
        },
        {
            "title": "节夫",
            "content": [
                "一生坚守居延操，历尽间关见老成。",
                "菊噀晚香松傲雪，短筇扶瘦日寻盟。"
            ]
        },
        {
            "title": "为元首座纸灯船",
            "content": [
                "轻轻点著发光寒，这里停桡舞棹难。",
                "明暗路岐都照破，放行初不犯波澜。"
            ]
        },
        {
            "title": "观知客归葬亲求语",
            "content": [
                "道人观方积压彼去，入门要验宾中主。",
                "吃一杯茶即转身，谁能掉舌论今古。",
                "危机俊逸旱雷轰，苍鹰折翅猎狗烹。",
                "老明觉举手加额，韩大伯敢搀先行。",
                "秋深拨草天台路，灵骨要寻亲父母。",
                "破钁头边掘窖埋，断猿哭月风号树。"
            ]
        },
        {
            "title": "偈颂十九首",
            "content": [
                "槽广安身不记年，一心希慕岭南能。",
                "肩头颺下泼柴担，要汝来传佛祖灯。"
            ]
        },
        {
            "title": "偈颂一百零四首",
            "content": [
                "大众问讯，待者烧香。",
                "曲录棚上，说黑道黄。",
                "七世冤憎同劫会，泥犁拔舌自担当。",
                "麟凤出时山总秀，芝阑生处草俱芳。"
            ]
        },
        {
            "title": "为月上人颂秋潭",
            "content": [
                "白蘋香细桂华清，彻底无痕漾水晶。",
                "刚被寒山心点污，至今照影欠分明。"
            ]
        },
        {
            "title": "偈颂一百零四首",
            "content": [
                "凿透耳聋，板夹背伛。",
                "只要医行，不管人苦。",
                "拄杖子，不别时宜，",
                "强行直路。大地羊肠红棘林。",
                "何处去。"
            ]
        },
        {
            "title": "偈颂一百零四首",
            "content": [
                "蒿篱关猛虎，笔管养苍龙。",
                "稳帖帖藏牙伏爪，黑漫漫怪雨颠风。",
                "临济小厮儿惊心欲折，丰干老冻腕睡思方浓。",
                "山蒙蒙，水溶溶。",
                "乾坤无碧落，收放绝行踪。"
            ]
        },
        {
            "title": "偈颂一百零四首",
            "content": [
                "醭醭红尘，炎炎火聚。",
                "著脚无踪，翻身有路。",
                "去时山色惨愁容，归来幽鸟啼芳树。",
                "不涉去来，如何吐露。",
                "碧眼黄头总不知，问讯粼皴拄杖子，",
                "逢人不得错举。"
            ]
        },
        {
            "title": "偈颂一百零四首",
            "content": [
                "幕挂春烟，簟铺秋水。",
                "高枕横眠，鼻雷聒耳。",
                "烁石流金总不知，何须蓼阁薰风至。",
                "又谁管九十日种粟烧畲，说甚麽十三番悟明自己。",
                "灼然是个无烦恼，阎家倒退三千里。",
                "其或未然，莫道翁中常有米。"
            ]
        },
        {
            "title": "赵州问牛迹圆泽扣角政黄牛平田婆赞",
            "content": [
                "这畜从来恶迹多，角尖头也解狂歌。",
                "桥边白鹭擎拳听，急杀耕田臭老婆。"
            ]
        },
        {
            "title": "偈颂一百零二首",
            "content": [
                "觉城东际，小小丛林。",
                "旃檀围绕，狮子嚬呻。",
                "萝月四窗云万壑，见成一片祖师心。",
                "眼里无筋一世贫。"
            ]
        },
        {
            "title": "北山",
            "content": [
                "占断幽都立孤危，周遭密布险崖机。",
                "翻身斗里深藏稳，斫额人多到顶稀。"
            ]
        },
        {
            "title": "偈颂一百零二首",
            "content": [
                "三百斤铁枷，数载无人荷。",
                "颺在壁根头，只得冤雠到。",
                "口款分明不可翻，老肩无力也须担。"
            ]
        },
        {
            "title": "偈颂一百一十七首",
            "content": [
                "荆棘林，大火聚。",
                "峭壁深阬，无栖泊处。",
                "真饶伊瞥转一机，转得身，",
                "通得步。瑞岩未改轻相许，",
                "何故凤栖不在梧桐树。"
            ]
        },
        {
            "title": "偈颂一百一十七首",
            "content": [
                "拄杖子，黑粼皴。",
                "韬藏头角，枯槁身心。",
                "刚被业风飘鼓，忙忙入草寻人。",
                "奔驰鸟道，簸弄驴唇。",
                "湖海听闻齐掩耳，只宜藏拙古岩阴。"
            ]
        },
        {
            "title": "偈颂一百零四首",
            "content": [
                "三界炎炎如火聚，搅扰劳生困蒸煮。",
                "邪见稠林蔽祖庭，孰为临济阴凉树。",
                "拄杖子，回避无门，",
                "全身荷负特立独行，危分险布。",
                "扫除枝不留踪，普覆大地人，",
                "彻骨清凉去。虽然如是，",
                "赵婆酤醋。"
            ]
        },
        {
            "title": "闻竺寺迎号服因成口号",
            "content": [
                "丝客纷纷鼓乱挝，两山迎接赐衣来。",
                "白云恐污山翁耳，重锁此门不放开。"
            ]
        },
        {
            "title": "元叟",
            "content": [
                "搆得先天那一机，脸中字脚没星儿。",
                "直从千圣头边坐，不许儿孙取次知。"
            ]
        },
        {
            "title": "端师子赞",
            "content": [
                "爪牙虽弄未全真，驳绿斑釐著一身。",
                "彩好不曾哮吼得，听闻将谓吓村人。"
            ]
        },
        {
            "title": "颂古五十五首",
            "content": [
                "不依本分去担柴，负石黄梅验作家。",
                "半夜三更设分晓，和糠舂出古菱花。"
            ]
        },
        {
            "title": "石溪自雁宕避难回天童巢云",
            "content": [
                "苍鹰俊翼倦摩霄，岩下深云稳寄巢。",
                "且放愁胡双眼闭，恐惊群鹭宿寒梢。"
            ]
        },
        {
            "title": "偈颂一百零二首",
            "content": [
                "四十九年，欺胡谩汉。",
                "疾入涅槃，救得一半。",
                "谤观紫磨金色身，涴却娘生眼。"
            ]
        },
        {
            "title": "示日本景用禅人",
            "content": [
                "日本国与大唐国，一片皇风无间隔。",
                "如将枣置针锋，破草鞋跟天地窄。",
                "上人满腹上祝下土}疑团，夷夏区分扣牧间。",
                "老懒不能分说得，隔林春鸟语绵蛮。",
                "当机为汝分明举，不涉离微急荐取。",
                "佛祖玄关错踏翻，金乌飞上珊瑚树。"
            ]
        },
        {
            "title": "蓬维那号鳌山求语",
            "content": [
                "制断任公子钓轮，波腾岳立几千寻。",
                "曾郎梦觉方惊险，撒手悬崖死却心。"
            ]
        },
        {
            "title": "偈颂一百零四首",
            "content": [
                "活衲僧，生铁铸。",
                "吐出铁心肝，挂起铁面具。",
                "蚊子上铁牛，无你啗啄处。",
                "素纨摇月，碧帐含烟。",
                "或放或收皆在我，长伸两脚放憨眠。",
                "灼然如是，天地相悬。",
                "开眼不知天大晓，阎家催索水浆钱。"
            ]
        },
        {
            "title": "寄石溪和尚自雁宕归",
            "content": [
                "雁峰削玉锁层阴，彷佛梅阳瘴面春。",
                "回首揭天挝毒鼓，声怨何止十三人。"
            ]
        },
        {
            "title": "偈颂十九首",
            "content": [
                "瑞岩频唤主人翁，彻底惺惺不若聋。",
                "裂尽见闻行活路，乡关犹隔海千重。"
            ]
        },
        {
            "title": "偈颂一百零四首",
            "content": [
                "箨包角黍，花点菖蒲。",
                "香浮毛乳，清透肌肤。",
                "肱枕藜床心醉月，驱邪何用挂神符。",
                "汨罗人去远，还有独醒无。"
            ]
        },
        {
            "title": "题秋堂四兰",
            "content": [
                "纷披佩玉，仆委苔痕。",
                "檐花写恨，难拈楚魂。"
            ]
        },
        {
            "title": "破衲",
            "content": [
                "通身百杂碎，谁解成褫得。",
                "鸡足紧收藏，当来问弥勒。"
            ]
        },
        {
            "title": "偈颂一百零二首",
            "content": [
                "茆屋赋新诗，内院寻知识。",
                "身从胜境中来，句自活法中得。",
                "非身非句，绝毫绝釐，",
                "慈氏少陵安得知。法华不敢轻饶舌，",
                "只恐山禽语带徼。"
            ]
        },
        {
            "title": "偈颂一百零二首",
            "content": [
                "显大机，明大用。",
                "六月黄河连底冻。千圣不携，",
                "已灵不重。带角披毛异类行，",
                "漆桶漆桶。"
            ]
        },
        {
            "title": "偈颂一百一十七首",
            "content": [
                "三月青春弹指过，九旬朱夏又从头。",
                "茶抽雀舌郎忙摘，麦弄蝦须逐旋收。",
                "炽然说法，声撼林丘。"
            ]
        },
        {
            "title": "偈颂一百零二首",
            "content": [
                "三伏炎蒸，汗流如雨。",
                "老倒白云，说迷说悟。",
                "一茎草上建琼楼，熟睡饶谵语。"
            ]
        },
        {
            "title": "偈颂一百零二首",
            "content": [
                "路透清波，山横翠壁。",
                "楼阁门开，从这里入。"
            ]
        },
        {
            "title": "寒拾赞",
            "content": [
                "笑里藏刀语诈淳，握生苕箒鼓烟尘。",
                "谩将心污秋潭月，未必渠侬肯比伦。"
            ]
        },
        {
            "title": "偈颂一百一十七首",
            "content": [
                "劄得脚跟牢，不怕风涛险。",
                "大田多稼如云，只要及时收敛。",
                "归来香积国经行，喜见飞檐翔唇吻。",
                "议赏元勋，高低有分。"
            ]
        },
        {
            "title": "送如兄见枯樁",
            "content": [
                "枯樁一语错流传，碍塞平人万万千。",
                "百杂碎时须跳出，莫教坐在法身边。"
            ]
        },
        {
            "title": "偈颂一百一十七首",
            "content": [
                "独坐大雄峰，临机多弄险。",
                "遭虎口杀活不分，脱狐身真假难辨。",
                "那堪创立清规，平地深深坑壍。",
                "绳索成不共戴天雠，烧炷枫香解释休。"
            ]
        },
        {
            "title": "一翁",
            "content": [
                "独立坤维老作家，心无二用裂千差。",
                "自从行道威音外，见著拈樁几度花。"
            ]
        },
        {
            "title": "禅房十事·纸被",
            "content": [
                "通身不挂寸丝，单明一色边事。",
                "要知结角罗纹，径问床分枕子。"
            ]
        },
        {
            "title": "偈颂一百零四首",
            "content": [
                "黄河清，圣人生。",
                "体天行健，濬哲文明。",
                "率土更新尧舜化，八荒无地著欢声。"
            ]
        },
        {
            "title": "贺友山新建成东皋接待",
            "content": [
                "分袂南湖十数春，近闻华搆策奇勋。",
                "钵从金粟抟香饭，僧自东皋接水云。",
                "柔玉新拳春坞蕨，懒黄新缕晓溪芹。",
                "定应容我分陈榻，曝背晴檐醉夕曛。"
            ]
        },
        {
            "title": "偈颂一百零二首",
            "content": [
                "烟雨溟蒙望眼迷，兰舟小泊画桥西。",
                "儿童不识春流涨，却怪湖边柳树低。"
            ]
        },
        {
            "title": "偈颂一百零二首",
            "content": [
                "玉几凌霄，横趋密室。",
                "如风吹水自成纹，掷剑挥空无朕迹。",
                "子细思量，令人气急。",
                "白木既无香，秤槌宁有汁。"
            ]
        },
        {
            "title": "偈颂一百一十七首",
            "content": [
                "筀笋剪龙须，山茶烹雀舌，",
                "款客话家私，各打乡谈说。",
                "闽蜀同风，浙音迥别。",
                "老倒芝峰耳重听，子规声诉三更月。"
            ]
        },
        {
            "title": "偈颂一百零二首",
            "content": [
                "山舍春深，生涯日贫。",
                "桃芬烂漫，不见灵云。"
            ]
        },
        {
            "title": "偈颂一百零四首",
            "content": [
                "灵江月，中岩月。",
                "交影松萝，断猿啼切。",
                "声色纯正真见一边，骑声盖色天然别，",
                "别别，明觉掀眉，",
                "长庚吐舌。"
            ]
        },
        {
            "title": "偈颂一百零四首",
            "content": [
                "雕梁燕语，乔木莺吟。",
                "秋田水足，麦岭云深。",
                "声色纯真浑声色，无端花擘祖师心。",
                "耳无轮，眼无筋。",
                "优游子圣外，阆荡拾花针。"
            ]
        },
        {
            "title": "颂古五十五首",
            "content": [
                "收拾成都卖卜家，君平术肆独宏开。",
                "闹中人献支机石，掀倒卦盘归去来。"
            ]
        },
        {
            "title": "偈颂一百零二首",
            "content": [
                "古桧吟风，寒鸦布陈。",
                "不落见闻，几人错认。",
                "不错认人，道士擎拳，",
                "阇梨问讯。"
            ]
        },
        {
            "title": "佛临禅师赞",
            "content": [
                "奸二豕}顽蛮，更加白左亻右幼}。",
                "文武火煨石要香，麻皮头缠人必倒。",
                "五处开场弄活机，是龙程式天蛇窜草。",
                "千不合，，",
                "万不合，凤口山前，",
                "乞指路头。被老破庵凌辱不少，",
                "至今忘却来时道。"
            ]
        },
        {
            "title": "世尊乞食归放拄杖以手拄颐坐眠赞",
            "content": [
                "雪岩曾经苦，勤行七佛仪。",
                "持钵不得食，诈道不闻饥。",
                "六环锡重，无力扶持。",
                "颺下拄颐眠一觉，梦中消息许谁知。"
            ]
        },
        {
            "title": "采蕨",
            "content": [
                "拨云寻蕨到层峰，荆棘林中有路通。",
                "拈起一拳全杀活，漏篮无底贮春风。"
            ]
        },
        {
            "title": "筠溪",
            "content": [
                "虚心中有箭锋机，妙密谁云立处危。",
                "大道陵迟全劲节，香严一击未忘知。"
            ]
        },
        {
            "title": "六言山居",
            "content": [
                "积雪封无过路，乱云堆满空庭。",
                "我也谁能扫得，掩关且读残经。"
            ]
        },
        {
            "title": "偈颂一百零四首",
            "content": [
                "目前机，真帝相。",
                "张都料轮材底轮材，李作头上祝下土}磉底上祝下土}磉。",
                "动静奚分两处看，太平基业初无象。",
                "迥出常情，与谁共赏。",
                "佳客允呼自往来，瑞岩拍掌仙岩唱。",
                "潦倒庞公，精神迭宕。"
            ]
        },
        {
            "title": "元晖山水图",
            "content": [
                "簇簇烟林挂酒帘，山藏古寺寂无僧。",
                "瘦筇便欲幽寻去，隔岸小舟呼不应。"
            ]
        },
        {
            "title": "颂古五十五首",
            "content": [
                "十字街头铺席开，牛溲马勃尽收来。",
                "等闲落在名医手，贵贱无非是药材。"
            ]
        },
        {
            "title": "偈颂一百零二首",
            "content": [
                "鼠窃竺乾，身逃震旦。",
                "合火分贜，儿孙无眼。",
                "死款诸方不言，今朝佛垄分明断。",
                "以何为据，看。"
            ]
        },
        {
            "title": "偈颂一百零四首",
            "content": [
                "薄福住山，百无所取。",
                "何以表勤，惟诚为主。",
                "祈晴便得晴，祈雨便得雨。"
            ]
        },
        {
            "title": "送鉴禅人自天童之江心",
            "content": [
                "东谷生涯彻骨贫，烦君说与了师兄。",
                "一从凤宿龙巢后，宝殿无人步月明。"
            ]
        },
        {
            "title": "偈颂十九首",
            "content": [
                "万里无寸草，出门便是草。",
                "支筇寂寞中，望断无人到。"
            ]
        },
        {
            "title": "偈颂一百一十七首",
            "content": [
                "簸弄乾坤，灵蛇在掌。",
                "露刃含霜，阿谁近傍。",
                "歼厥渠魁未得时，蛰龙护匣牢收抗。",
                "还他道地，剑州与太阿无两样。",
                "携来剪月亭前，共聚五湖禅流，",
                "拭目纵观，连声称赏。"
            ]
        },
        {
            "title": "题四兰",
            "content": [
                "佩玉半零乱，繄谁吊楚英。",
                "醉香魂未返，愁听打蓬声。"
            ]
        },
        {
            "title": "瓢泉",
            "content": [
                "当阳剖破劫壶来，见彻根源眼有沙。",
                "临际爷爷得一杓，葛藤浸烂又萌芽。"
            ]
        },
        {
            "title": "偈颂一百一十七首",
            "content": [
                "秋菊铺黄，茱萸裛翠。",
                "彭泽渊明，清吟浊醉。",
                "一年一度赏东篱，蹉过重阳总不知。",
                "因甚如此，逐物意移。"
            ]
        },
        {
            "title": "偈颂一百零二首",
            "content": [
                "不守蜡人冰，不怜鹅护雪。",
                "互用六根门，大地一团铁。",
                "百杂碎了也，妙尽依亡。",
                "肱枕绿萝形影绝，献花百鸟自空忙。"
            ]
        },
        {
            "title": "偈颂一百零二首",
            "content": [
                "老倒住山，全无伎俩。",
                "揖客低腰，逢僧合掌。",
                "虽然俯顺时宜，不碍当机收放。",
                "鲲化鹏飞羽翼齐，抟扶一举青霄上。"
            ]
        },
        {
            "title": "偈颂一百一十七首",
            "content": [
                "万金包裹烂泥团，不惜当场撮弄看。",
                "败阙遭人窥觑了，末梢依旧被渠瞒。"
            ]
        },
        {
            "title": "偈颂一百零二首",
            "content": [
                "地僻云深，秋高境寂。",
                "堂户凄凉，无人面壁。",
                "净地上谁肯狼籍。"
            ]
        },
        {
            "title": "布袋赞",
            "content": [
                "布袋肩参冷笑时，肚肠恶毒是人知。",
                "重重败缺难遮掩，犹自回头望阿谁。"
            ]
        },
        {
            "title": "古岸",
            "content": [
                "乾坤未剖友雄基，雪衮寒涛日打围。",
                "脚下儘教浮逼逼，直通一路与人归。"
            ]
        },
        {
            "title": "偈颂一百一十七首",
            "content": [
                "成痴襟怀为爱山，不逢佳处不开颜。",
                "锦屏剑阁重机见，疑在岷峨翠霭间。"
            ]
        },
        {
            "title": "妙恩侍者求语",
            "content": [
                "一奁春锦斗鲜明，较古菱花越样清。",
                "照影不应呼小玉，至今湖海客关情。"
            ]
        },
        {
            "title": "偈颂一百零二首",
            "content": [
                "出匣神锋莹鸊鹈，将军珍袭已多时。",
                "相承不是屠龙手，只作三文补履锥。"
            ]
        },
        {
            "title": "无见",
            "content": [
                "色尘锁尽眼头空，著得须弥山万重。",
                "不似灵云存鉴觉，被桃花换主人翁。"
            ]
        },
        {
            "title": "偈颂一百零四首",
            "content": [
                "乳窦翠峰，何分彼此。",
                "遂府糖霜，口甜心苦。",
                "灭却云门一字宗，断崖飞瀑冤难诉。"
            ]
        },
        {
            "title": "偈颂一百零二首",
            "content": [
                "弃权万乘金轮，栖六年雪岭。",
                "相从外道游，不离那伽定。",
                "无奈凶星照命宫，积世箕裘都丧尽。",
                "虽云自业所招，且喜因邪打正。"
            ]
        },
        {
            "title": "偈颂一百零四首",
            "content": [
                "宿雨初晴，岚光翠滴。",
                "瀑泻悬崖，云笼怪石。",
                "无位真人，面门出入。",
                "净地上不许狼籍。"
            ]
        },
        {
            "title": "偈颂一百零二首",
            "content": [
                "水洗硬石头，浪打枯杨树，",
                "净智庄严功德聚。"
            ]
        },
        {
            "title": "颂古五十五首",
            "content": [
                "通身红烂业非轻，血染千山草木腥。",
                "一阵西风卷黄叶，月华如水满空庭。"
            ]
        },
        {
            "title": "南山",
            "content": [
                "寿岳名标自古今，万年松矮翠成阴。",
                "东篱采菊悠然见，珍重渊明眼有筋。"
            ]
        },
        {
            "title": "维石",
            "content": [
                "一路机先滑似苔，葛藤窠里出头来。",
                "等闲击著火星迸，堆得大唐人眼开。"
            ]
        },
        {
            "title": "偈颂一百零二首",
            "content": [
                "不绍金轮尊贵位，被人打落当门齿。",
                "难亸梁王掘地埋，脱身留得得空棺履。",
                "死款供成，临文不讳。",
                "乳窦今朝报不平，臭烟蓬左火右孛}薰他鼻。",
                "任是老顽，也须喷嚏。"
            ]
        },
        {
            "title": "宁藏主省师兄求语",
            "content": [
                "橘州文学石桥书，妙画雄才举世无。",
                "宗说俱通心眼活，奇哉老蚌出双珠。",
                "百年凛有遗风烈，行处同途不同辙。",
                "知翁真得虎头痴，月峰清照峨嵋月。",
                "分飞雁影各东西，几对秋风叹离别。",
                "去去吴天净如洗，淡墨联书形字义。"
            ]
        },
        {
            "title": "无庵",
            "content": [
                "销铄玄微万境空，衔花百鸟谩寻踪。",
                "莫教顽坐精灵窟，门锁乱云千万里。"
            ]
        },
        {
            "title": "朴庵",
            "content": [
                "确实行藏与古俦，略无半点诈明头。",
                "竖粗拳验方来眼，未跨门时见便休。"
            ]
        },
        {
            "title": "送绵袄与东冈",
            "content": [
                "罗纹结角见踪由，翻著从教刺眼休。",
                "线路放开绵密密，瞿昙踢出脚尖头。"
            ]
        },
        {
            "title": "偈颂一百一十七首",
            "content": [
                "九十日春今欲过，人生能见几韶光。",
                "秦源方被梅花误，隋岸还看柳絮狂。",
                "拄杖子，知不迁义，",
                "缄封不密，满口嚼冰霜。",
                "千言万语无人会，又逐流莺过短墙。"
            ]
        },
        {
            "title": "颂古五十五首",
            "content": [
                "平白将身入草窠，折娘生臂冻驴腰。",
                "一年一度嵩山雪，雪有消归恨不消。"
            ]
        },
        {
            "title": "题秋堂四兰",
            "content": [
                "湘英整佩，楚衣告纫。",
                "羲黄荐馥，采采疑真。"
            ]
        },
        {
            "title": "布袋赞",
            "content": [
                "握藤枝，转脑加头。",
                "使些奉化。"
            ]
        },
        {
            "title": "颂古五十五首",
            "content": [
                "幼小勤书懒出门，春风花柳自村村。",
                "芳心不被笙歌引，时把唐虞子细论。"
            ]
        },
        {
            "title": "龙渊",
            "content": [
                "未施爪距攫风云，玉鉴光寒不染尘。",
                "昨夜寒涛轻蘸月，赚他无限抉珠人。"
            ]
        },
        {
            "title": "达磨赞",
            "content": [
                "远离竺国见梁王，五鬼临身讨苦噇。",
                "面面相看言不识，秋风一苇急横江。"
            ]
        },
        {
            "title": "船子赞",
            "content": [
                "心含恶毒气炎炎，倒捉粗桡管甚天。",
                "打得夹山撺入水，趁无入见急翻船。"
            ]
        },
        {
            "title": "偈颂一百零二首",
            "content": [
                "三十二相，八十种好。",
                "马颔驴腮，弥天罗过。",
                "新法华，因甚刺脑入胶盆。",
                "过在你，殃及我。"
            ]
        },
        {
            "title": "赞华长老真",
            "content": [
                "华胄兮天随故家，清名兮应庵再来。",
                "穷教兮佛陇精华，逃禅兮苏州思獃。",
                "爱梅兮冰雪襟怀，结茅兮泉石亭台。",
                "搜吟兮西湖巧裁，好客兮东合大开。",
                "乐归隐兮百鸟衔花，尸净土兮九莲夺胎。",
                "瞻遗像兮瑶林琼树之葩，挺孙枝兮雕梁画栋之材。"
            ]
        },
        {
            "title": "六言山居",
            "content": [
                "石磵霜凝松粉，竹篱雪点梅肤。",
                "春到山家日远，愧贫管领全无。"
            ]
        },
        {
            "title": "偈颂一百零二首",
            "content": [
                "有服药，甚功效。",
                "不收肘后方书，不入神农本草。",
                "善财采处不识真，文殊用之不得妙。",
                "佛垄信手拈来，百病根源俱扫。"
            ]
        },
        {
            "title": "偈颂一百零二首",
            "content": [
                "秘魔擎叉，俱胝竖指。",
                "邪法难扶，如何得是。",
                "山僧冷地思量，不觉吞声饱气。",
                "攻乎异端，斯害也矣。"
            ]
        },
        {
            "title": "雪牛",
            "content": [
                "堕在虚凝一色边，完全头角不完全。",
                "溪东西岸难收放，纯白何妨露地眠。"
            ]
        },
        {
            "title": "闻竺寺迎号服因成口号",
            "content": [
                "祖庭秋晚日增悲，见得芙蓉便展眉。",
                "不与狂花争琐细，淄川缘有拒霜枝。"
            ]
        },
        {
            "title": "偈颂一百一十七首",
            "content": [
                "岩桂飘香，井梧凋叶。",
                "活祖师机，重重漏洩。",
                "见得分明眼似眉，道得完全舌如结。",
                "诸人要知亲切句麽，蒲团三月冷如冰，",
                "今朝稳坐，静听渠分说。"
            ]
        },
        {
            "title": "送清兄见天童并扣石溪",
            "content": [
                "前宝公兮后宝公，分身说法在玲珑。",
                "访寻不用论宾主，十二面门元一同。"
            ]
        },
        {
            "title": "梅窗",
            "content": [
                "溢目湖山看不足，引清吟有此云房。",
                "檐牙挂月横疏影，隙眼通风度暗香。",
                "夜掩只疑和靖宅，晓开争看寿阳妆。",
                "兰兄礬弟休相怜，斗室难为纳众芳。"
            ]
        },
        {
            "title": "礼大梅塔",
            "content": [
                "即心即佛已随邪，况与庞翁乱撒沙。",
                "茅舍从兹混尘迹，老梅羞放雪中花。"
            ]
        },
        {
            "title": "偈颂一百一十七首",
            "content": [
                "你面黄，我面黑。",
                "是马是驴，各随业力。",
                "蓦劄相牵入草窠，鼻头香臭不争多。"
            ]
        },
        {
            "title": "六言山居",
            "content": [
                "香醉人寻梅坞，马嘶声度云坳。",
                "急把柴门深掩，从教小外推敲。"
            ]
        },
        {
            "title": "偈颂十九首",
            "content": [
                "松下扫除青草径，磵边开闢绿阴亭。",
                "饭余握手闲行坐，唱曲山歌贺太平。",
                "遏云古调，流水新声。",
                "眼里无筋听不足，临风击碎圣凡情。"
            ]
        },
        {
            "title": "贤首灯侍者求无尽",
            "content": [
                "灿发心灯耿夜台，一花开了一花开。",
                "普光明殿重重见，端的传从七佛来。"
            ]
        },
        {
            "title": "偈颂一百零二首",
            "content": [
                "野客吟残，月岩水落。",
                "坐断白云，死不再活。",
                "只将宗镜鉴惟心，法眼重重添翳膜。",
                "翳无药，光烁烁。",
                "要识永明妙旨，更添香著。"
            ]
        },
        {
            "title": "偈颂一百零二首",
            "content": [
                "梅开的皪花，径糁模糊雪。",
                "装点早春容，庆贺新年节。",
                "少室家风，全机漏泄。",
                "堪笑神光不识瞥，白反一枝臂折。",
                "有屈难伸说，无端拄杖重饶舌。"
            ]
        },
        {
            "title": "偈颂一百零二首",
            "content": [
                "地僻云深，秋高境寂。",
                "堂户凄凉，无人面壁。",
                "虽然，净地上谁肯狼藉。"
            ]
        },
        {
            "title": "涌溪",
            "content": [
                "平地忽翻千尺浪，吞空沃日势滔滔。",
                "截流机峻无人荐，谩说茶陵踏断桥。"
            ]
        },
        {
            "title": "颂古五十五首",
            "content": [
                "飞骑将军入虏庭，兵机炼得十分精。",
                "谁知败绩缘欺敌，致使凌烟易姓名。"
            ]
        },
        {
            "title": "偈颂一百零二首",
            "content": [
                "万壑乔松，九枝灵草。",
                "瑞气久钟，清声远播。",
                "材大今为宗庙梁，国香世产芝房宝。",
                "别露风规，寻僧论道。",
                "十二峰高热莫齐，到顶方知天下小。"
            ]
        },
        {
            "title": "寒山题诗赞",
            "content": [
                "国清窃得残羹饭，也学人前弄竹篙。",
                "欲写断崖无活句，心如秋月待如何。"
            ]
        },
        {
            "title": "竹窗",
            "content": [
                "密叶节金点碧沙，月和梅影冷移来。",
                "香岩瓦砾徒抛掷，门锁重阴击不开。"
            ]
        },
        {
            "title": "瓦",
            "content": [
                "脚尖踢出烂泥团，妙在陶轮转处看。",
                "盖覆虚空无渗漏，从教头上黑漫漫。"
            ]
        },
        {
            "title": "煨芋",
            "content": [
                "山房不识春风面，地炉宿火煨红软。",
                "寒涕垂颐午梦醒，饥肠殷殷晴雷转。",
                "霜猿剥啄启岩扉，漏泄天香入翠微。",
                "雾幕烟笼收不得，等闲色引白云归。",
                "破藤床上生涯足，和土和灰擘柔玉。",
                "放憨一饱万缘空，口唱山歌手扪腹。",
                "可中真味与谁论，脯麟脍凤徒腥羶。",
                "向使懒残知有此，肯把虚名眩天子。"
            ]
        },
        {
            "title": "偈颂十九首",
            "content": [
                "五十三年行脚，走遍天涯海角。",
                "早知唐丧光阴，诲不闭门独活。",
                "古松下苔石憨眠，野溪边筇枝倒卓。",
                "幽鸟啼春水奏流，湊成一曲村田乐。"
            ]
        },
        {
            "title": "偈颂一百零二首",
            "content": [
                "花禁冷叶红，草敌虚岚翠。",
                "清净卢舍那，全身荆棘里。"
            ]
        },
        {
            "title": "颂古五十五首",
            "content": [
                "村落谁家丑女儿，家将苕菷画蛾眉。",
                "蓬人掩鼻嫌腥秽，鸦臭当风自不知。"
            ]
        },
        {
            "title": "偈颂一百一十七首",
            "content": [
                "寒空书雁，破壁吟螀。",
                "井梧翻叶，岩桂飘香。",
                "无位真人，横拖倒拽，",
                "无地埋藏。举世生盲人不识，",
                "分拿摸象恣猖狂。徒劳香至子，",
                "历魏与游梁。哑，",
                "鹊石何曾解放光。"
            ]
        },
        {
            "title": "偈颂十九首",
            "content": [
                "一茎草外隐全形，翳尽丛林活眼睛。",
                "破绽莫教轻捉著，堂前高挂赎金名。"
            ]
        },
        {
            "title": "朝阳穿破衲赞",
            "content": [
                "死铁针，无鼻窍。",
                "眼昏花，穿不过。",
                "穿得过，云拥禅衣，",
                "风生木杪。"
            ]
        },
        {
            "title": "郁已主赞",
            "content": [
                "落魄茶陵少见闻，进竿头步与谁言。",
                "明珠打得驴腰折，不信阇梨个样村。"
            ]
        },
        {
            "title": "安兄号不动求语",
            "content": [
                "万牛挽不回，轮槌击不破。",
                "者样顽石头，世间无两个。"
            ]
        },
        {
            "title": "怀樗寮",
            "content": [
                "半生鱼佩解黄金，泉石郊坰得趣深。",
                "幽兴发时闲副墨，俗尘捐处静观心。",
                "圣贤炉冶鎔声色，妙密工夫铿古今。",
                "遐想莲居驰梦远，不应轻易到瑶林。"
            ]
        },
        {
            "title": "偈颂一百零四首",
            "content": [
                "有一物，全机用。",
                "尘劳之俦，如来之种。",
                "轻若鸿毛轻，重若丘山重。",
                "乳峰信手拈来，点破劳生尘梦。",
                "刚被秋虫落叶知，清声戛玉寒，",
                "翠色黄金弄。虽然不直分文，",
                "掷地金声，令人惊悚。"
            ]
        },
        {
            "title": "达磨赞",
            "content": [
                "一苇横江，九年面壁。",
                "直指单传，人信不及。",
                "面对梁王言不识，咦，",
                "泥团乱抛掷。"
            ]
        },
        {
            "title": "懒翁",
            "content": [
                "口生白醭怕开言，几度抬身又困眠。",
                "佛法从教陈烂却，权衡不在老夫边。"
            ]
        },
        {
            "title": "偈颂一百零二首",
            "content": [
                "紫芝峰下，小小山居。",
                "家风淡薄，堂供萧疏。",
                "茭粽叶包蒸米饭，野山茶点石菖蒲。",
                "天中令节，不用书符。"
            ]
        },
        {
            "title": "偈颂一百零四首",
            "content": [
                "庭院春深，和风翠阴。",
                "桃花簇锦，柳线摇金。",
                "无卢灵云徒说悟，一生埋没祖师心。"
            ]
        },
        {
            "title": "题圆泽图",
            "content": [
                "月下骑寒犊，三生事细论。",
                "已遭人点检，休弄鬼精魂。"
            ]
        },
        {
            "title": "偈颂一百一十七首",
            "content": [
                "家在蓬莱，霓裾粲霞。",
                "步虚声有节，观徼念无差。",
                "护剑苍虬鸣宝匣，听琴瘦鹤倚庭花。",
                "丹成九转，符扫群邪。",
                "不负东林莲神约，乘轺来访竺仟家。",
                "虎溪分未得，款吃赵州茶。"
            ]
        },
        {
            "title": "空华严号明海",
            "content": [
                "一片虚凝鉴古今，持蠡难测几何深。",
                "十三华藏重重现，照彻微尘古佛心。"
            ]
        },
        {
            "title": "偈颂一百零二首",
            "content": [
                "借家传帝纲丝，下公子仙鳌钓。",
                "捩转衲僧鼻头，撩拨诸方一笑。",
                "鲲化鹏飞总未知，推蓬对月平分破。",
                "却请维那，杨帆鼓棹。"
            ]
        },
        {
            "title": "蚬子和尚赞",
            "content": [
                "除了捞波一窖无，逢人谩说走江湖。",
                "蝦针取你性捞摝，不到得拿龙颔珠。"
            ]
        },
        {
            "title": "偈颂一百零四首",
            "content": [
                "寺踞千峰，十方同聚。",
                "家贼难防，令人惊怖。",
                "正法明王，怒发冲冠。",
                "作如是言休惊怖，侬家自有降魔杵。",
                "粉碎髑髅，裂开肠肚。",
                "热铁洋铜满满盛，鼻绳牵入泥犁去。",
                "佛子将谓出家行菩提路，谁知反不如狼虎，",
                "累及七代先灵，生身父母。",
                "号天血泪啼红雨，哑，",
                "怨恨恁谁诉。"
            ]
        },
        {
            "title": "赞出山相",
            "content": [
                "六年冻得瘦竛竮，走出山来眼未醒。",
                "白折金轮翻不转，谩言半夜见明星。"
            ]
        },
        {
            "title": "偈颂一百一十七首",
            "content": [
                "六月苦炎热，蜡人何似生。",
                "火云烹得解，解后却完全。",
                "堪笑云门老，杲制风颠，",
                "通身臭汗。微凉生殿阁，",
                "打失鬼精魂。要会诸佛出身处，",
                "驴年驴年。"
            ]
        },
        {
            "title": "观音赞",
            "content": [
                "百八摩尼杏叶光，圆通门户日开张。",
                "度生莫恃莲舟稳，恶浪狂风自著忙。"
            ]
        },
        {
            "title": "偈颂一百零二首",
            "content": [
                "陌上语声喧，贺岁人来去。",
                "秋千擘晓烟，绿盖翻春雾。",
                "佛法无多，两手分付。",
                "更问如何与若何，咸淳丙寅正月五。"
            ]
        },
        {
            "title": "偈颂一百一十七首",
            "content": [
                "正月一，是新年。",
                "家家庆贺，处处喧阗。",
                "惟有拄杖子，不随时变。",
                "松根稳坐，石上安眠。",
                "蓦地放憨歌一曲，啰啰哩啰啰哩啰。",
                "木人听不足，瘦立绿萝烟。"
            ]
        },
        {
            "title": "偈颂一百零二首",
            "content": [
                "奴颜婢膝走人间，羞见羊裘七里滩。",
                "文叔虽为天子贵，子陵只作故人看。"
            ]
        },
        {
            "title": "偈颂一百零二首",
            "content": [
                "一雨润枯焦，扫尽流金暑。",
                "薰风殿阁凉，诸佛出身处。",
                "堪笑勤川无义语，引得花木瓜，",
                "变成烂苦瓠。走遍衡格卖与谁，",
                "一十三人声怨鼓。"
            ]
        },
        {
            "title": "题老融猿",
            "content": [
                "危坐禅枝冷，机含毒果深。",
                "直饶扪摸著，未必死偷心。"
            ]
        },
        {
            "title": "团栾说无上话图赞",
            "content": [
                "夙世冤憎，聚头合脑。",
                "面面相看，说个甚麽。"
            ]
        },
        {
            "title": "偈颂一百零四首",
            "content": [
                "落赖门风，大家撑拄。",
                "量田底量田，种树底种树。",
                "带雨犁绿野耕，和云荷钁千峰去。",
                "有甚心情，管得南泉猫儿，",
                "赵州狗子，勘证平田婆，",
                "连累周家女。棘林中有通天路，",
                "饱饭狂歌，閒行几步，",
                "脚头山色无重数。"
            ]
        },
        {
            "title": "偈颂一百零二首",
            "content": [
                "上下三指，彼此七马。",
                "眼见如盲，口说如哑。",
                "拄杖子忍俊不禁，等闲捉败。",
                "休休，尽法恐无民，",
                "且放天寒赦。"
            ]
        },
        {
            "title": "偈颂一百一十七首",
            "content": [
                "向上机，顶门眼。",
                "察秋毫处暗昏昏，透险崖中平坦坦。",
                "三世诸佛，正视无门，",
                "白牯狸奴，活埋何限。"
            ]
        },
        {
            "title": "偈颂一百零二首",
            "content": [
                "春日晴，烧痕青。",
                "锦云片片，花雾溟溟。",
                "无位真人，面门出入，",
                "贼精贼精。"
            ]
        },
        {
            "title": "偈颂一百零二首",
            "content": [
                "拽杖出烟霞，红尘去路赊。",
                "淡金垂柳线，寒玉点梅花。",
                "触目分群象，当机裂万差。",
                "岂不见太原孚上座，楼头吹画角，",
                "丧尽泼生涯。活与深深掘窖埋。"
            ]
        },
        {
            "title": "石井",
            "content": [
                "打硬工夫搆得深，谁知水底有蓬尘。",
                "放开一线路头活，落赚几多明眼人。"
            ]
        },
        {
            "title": "偈颂一百零四首",
            "content": [
                "百二十日夏，今朝始发头。",
                "饭抄云子白，羹煮菜香浮。",
                "未问寒山子，先看水牯牛。",
                "山前千顷地，信脚踏翻休。"
            ]
        },
        {
            "title": "日本然上人２",
            "content": [
                "奔趋客路困尘泥，蚁梦方酣蝶梦飞。",
                "赖有啼鹃知此意，一声声劝不如归。"
            ]
        },
        {
            "title": "题秋堂四兰",
            "content": [
                "指玉弹晓，喙檀噀春。",
                "倏尔生妬，阴飚不仁。"
            ]
        },
        {
            "title": "偈颂一百零二首",
            "content": [
                "祖翁田地绝边垠，契券分明孰敢侵。",
                "削尽春风闲草木，松涛翻月竹筛金。"
            ]
        },
        {
            "title": "偈颂一百一十七首",
            "content": [
                "一二三四五，六七八九十。",
                "梵语华言译不成，玉几重新添注解。",
                "安义炳然，无人邻解。",
                "赖有同风知，点头道奇怪。",
                "彷彷佛佛，一似东山瓦鼓歌。",
                "腔调宛同，声无高下。",
                "彭八剌拶，未在未在。"
            ]
        },
        {
            "title": "偈颂十九首",
            "content": [
                "宫花压鬓坠乌云，倾国风流宛胜秦。",
                "玉笛插藏人不见，夜深吹起凤楼春。"
            ]
        },
        {
            "title": "偈颂一百零二首",
            "content": [
                "四十余年，白云高卧。",
                "无端刺脑胶盆，日夜烹煎家火。",
                "庄田淹没，与死为邻，",
                "屋舍倾颓，安身难保。",
                "山僧冷地思量，不觉呵呵大笑。",
                "定业难逃，何妨笑破。",
                "赖有东村王老知，绕笆篱唱哩哩啰，",
                "何似大石调。"
            ]
        },
        {
            "title": "送载上人往天童更依",
            "content": [
                "教眼年深似拍盲，金篦刮了膜重生。",
                "说天童有翳晴药，妙手轻轻点即明。"
            ]
        },
        {
            "title": "浒眼",
            "content": [
                "一生逐浪与随流，未见根源未肯休。",
                "孔窍不知深几许，临崖看著使人愁。"
            ]
        },
        {
            "title": "送节操翁住阎寺",
            "content": [
                "早年教海已驰名，破衲青灯究一经。",
                "不惜虚空开口说，肯教顽石点头听。",
                "宸奎锡命旌梅坞。丹桂飘香供柏庭。"
            ]
        },
        {
            "title": "偈颂一百零二首",
            "content": [
                "篱菊铺黄，茱萸喷香。",
                "渊明错会，耽赏重阳。",
                "何似林间衲子，无荣无辱，",
                "无可思量。饱噇香积饭，",
                "高卧古禅床。是佛是魔俱扫迹，",
                "献花无路鸟空忙。"
            ]
        },
        {
            "title": "偈颂一百零四首",
            "content": [
                "殿成不必拆，佛生何用打。",
                "烧炷兜楼香，共说家私话。",
                "以力假人者霸。"
            ]
        },
        {
            "title": "别源",
            "content": [
                "不续曹溪正脉，支分一派朝宗。",
                "弘满清凉窟宅，春雷变化鱼龙。"
            ]
        },
        {
            "title": "颂古五十五首",
            "content": [
                "南阳家法是人知，刚被丹霞教坏伊。",
                "致使亲生龙凤子，一时翻作鼠黏儿。"
            ]
        },
        {
            "title": "跋永明惟心诀",
            "content": [
                "心已强名，诀从何来。",
                "永明剜肉作疮，何山隔壁猜谜。",
                "急急将来付丙丁，大丈夫儿休拟议。",
                "如拟议，三级浪高鱼化龙，",
                "痴人犹戽夜塘水。"
            ]
        },
        {
            "title": "偈颂一百一十七首",
            "content": [
                "一点心灯，寒心灿烂。",
                "今古长明，几人著眼。",
                "诸方老冻脓，烧畲种粟，",
                "三呼三应，妙司水因，",
                "眉间挂剑。虽然列焰分辉，",
                "当暗中有明，当明中有暗。",
                "而今拈出亦请看，出格元宵，",
                "何妨赏翫。"
            ]
        },
        {
            "title": "偈颂一百零二首",
            "content": [
                "玉栏花药头号春工，雨湿胭脂脸晕红。",
                "丝管纷纷来赏翫，可怜吹落五更风。"
            ]
        },
        {
            "title": "送雪窦圆兄归疏山",
            "content": [
                "锦镜浓妆蜀样花，没尘无处惹尘埃。",
                "好归说与曹家女，已是当堂打破来。"
            ]
        },
        {
            "title": "石庵",
            "content": [
                "确硬工夫做十全，宾关深锁绿萝烟。",
                "险崖机峻无人透，几见春山蕨竖拳。"
            ]
        },
        {
            "title": "颂古五十五首",
            "content": [
                "飞骑将军入虏庭，钥旗未动死生分。",
                "战酣驰入中军寨，且听元戎议赏勋。"
            ]
        },
        {
            "title": "偈颂一百零二首",
            "content": [
                "茧足寻庄到海门，天衣往事与谁论。",
                "长空雁影沉寒水，瘦立西风几断魂。"
            ]
        },
        {
            "title": "题兰蕙",
            "content": [
                "色淡而清，节香而贞。",
                "隐德不耀，咀华含英。",
                "君子同其芳洁，写真不堕丹青。",
                "宜乎孕潇湘幽楚之灵。"
            ]
        },
        {
            "title": "寄华严赜讲师",
            "content": [
                "半生不睹德云翁，悬想经行在别峰。",
                "破一微尘相见了，揭翻华藏十三重。"
            ]
        },
        {
            "title": "偈颂一百一十七首",
            "content": [
                "净饭王宫积恶多，从天降谪个妖魔。",
                "指天指地胡挥揎，无柰通身秽污何。",
                "瑞岩无柄杓，恶水劈头浇，",
                "特石须顽也合消。"
            ]
        },
        {
            "title": "颂古五十五首",
            "content": [
                "破镜生儿借似金，晨昏不敢离烟林。",
                "羽毛长就飞求食，聚口纷争吃母心。"
            ]
        },
        {
            "title": "偈颂一百零四首",
            "content": [
                "天地不仁，以万物为刍狗。",
                "圣人不仁以百姓为刍狗。",
                "拄杖子不仁以三世诸佛历代祖师四圣六凡为刍狗。",
                "化育春阳照妪前，摧残霜雪凭陵后。",
                "截鹤续凫，折衡剖斗。",
                "力尽神疲困壁根，笑破他人口。"
            ]
        },
        {
            "title": "颂古五十五首",
            "content": [
                "南国江山入战图，生灵何处问渔樵。",
                "凭君休说封侯事，一将功成万骨枯。"
            ]
        },
        {
            "title": "题四兰",
            "content": [
                "深藏岩谷里，初不要人知。",
                "苦是午难掩，春风得意吹。"
            ]
        },
        {
            "title": "大慧禅师赞",
            "content": [
                "薰风南来，凉生殿阁。",
                "诸佛出身，开口即错。",
                "错错，赢得衡梅十七年，",
                "驴前马后无归著。"
            ]
        },
        {
            "title": "偈颂一百一十七首",
            "content": [
                "雷轰荐福碑，天秘无文印。",
                "字义既难明，心传谁得正。",
                "东湖泻恨浪滔天，惊確石换忄}瑞岩残梦醒。",
                "猛拍阑干，叫天不应。",
                "哭泣不成兮笑不成，野花泪湿千峰影。"
            ]
        },
        {
            "title": "偈颂一百一十七首",
            "content": [
                "兜率天宫初说梦，修多罗藏又谈空。",
                "一人人饱纯陀味，不与寻常至同。",
                "娟娟萝月，瑟瑟松风。",
                "四壁生涯贫彻骨，敌君王富乐无穷。"
            ]
        },
        {
            "title": "山叟",
            "content": [
                "不褒红尘有利名，閒听幽鸟静看云。",
                "羲皇世上无穷乐，曝背茅檐策几勋。"
            ]
        },
        {
            "title": "律宗玉维那三人礼石佛求语",
            "content": [
                "老倒南山犯真律，三生凿破寒岩石。",
                "不立名中强立名，弗狼籍处成狼籍。",
                "儿孙膝下有黄金，拨草瞻风远访寻。",
                "三拜起来发一叹，方知老子错留心。",
                "天真自性佛不管，顽石头边讨甚碗。",
                "费尽钳鎚多破绽，乌藤紧捉从头看。"
            ]
        },
        {
            "title": "寄梅墟陈提干",
            "content": [
                "齿履登临乏款延，薰风报谒郁蓝天。",
                "拂尘未下云檐榻，采宝新归海国船。",
                "乘兴□□迷柳下，搜吟□梦到梅边。",
                "何时握手东林社，重结三生未尽缘。"
            ]
        },
        {
            "title": "居士问马祖不与万法为侣图赞",
            "content": [
                "万法本空，与谁为侣。",
                "道得十成，难为共语。"
            ]
        },
        {
            "title": "偈颂一百零四首",
            "content": [
                "鸩鸟毛，乌喙药。",
                "毒无医，休动著。",
                "轻动著，尽大地人，",
                "皮肤脱落。"
            ]
        },
        {
            "title": "偈颂一百一十七首",
            "content": [
                "亲随弥勒下长汀，一字王书奉化名。",
                "辅国功成归内院，子孙恩被锦衣荣。"
            ]
        },
        {
            "title": "题秋堂四兰",
            "content": [
                "久居深林幽寂中，虽隐德不耀。",
                "遇春阳姁妪，笑弹玉指，",
                "十倍精神。"
            ]
        },
        {
            "title": "布袋赞",
            "content": [
                "驮布袋，握藤枝。",
                "一肚皮恶毒，好使你门知。",
                "转脑回头望阿谁，髯公知此意，",
                "冷笑贼风吹。"
            ]
        },
        {
            "title": "偈颂一百零二首",
            "content": [
                "旱地奔雷，青天撒雨。",
                "六户不扃，龙无龙句。",
                "田地稳密底死汗迸流，妙用纵横底寒毛卓竖。",
                "万别千差透密机，撼动憨眠拄杖子。",
                "拄杖子喏，老老大大，",
                "百念灰寒，因甚被人唆使。",
                "只向道，四皓出商山，",
                "汉业归明主。"
            ]
        },
        {
            "title": "璞庵",
            "content": [
                "含藏一片玉连城，三度亲曾献楚庭。",
                "未跨门时琢雕了，春风深锁绿萝扃。"
            ]
        },
        {
            "title": "拾得磨墨赞",
            "content": [
                "面皮顽恶发须忪，磨墨元来也不中。",
                "冷看他人书淡字，不知污得布裙浓。"
            ]
        },
        {
            "title": "偈颂一百零二首",
            "content": [
                "幕挂春烟，簟铺秋水。",
                "高枕横眠，鼻雷聒耳。",
                "烁石流金总不知，何须殿阁薰风至。",
                "又谁管九十日种粟烧畲，说什麽十三番悟明自己。",
                "灼然是个无惭愧，阎罗王倒退三千里。"
            ]
        },
        {
            "title": "危峰",
            "content": [
                "石头机路难栖泊，险布还同万仞崖。",
                "到顶方知天下小，草鞋跟断更须挨。"
            ]
        },
        {
            "title": "言法华赞",
            "content": [
                "心迷几被法华转，狂发罗斋走帝宫。",
                "对圣十三呼不正，无端咄咄强书空。"
            ]
        },
        {
            "title": "政黄牛赞",
            "content": [
                "一生孤苦窃诗名，沉醉风两眼青。",
                "黄犊不曾知稼穡，引渠吟得瘦竛竮。"
            ]
        },
        {
            "title": "颂古五十五首",
            "content": [
                "鼻孔亲遭扭捏来，乞儿得食向人夸。",
                "雄峰独坐称奇特，断绠何曾是活蛇。"
            ]
        },
        {
            "title": "竹房",
            "content": [
                "三茎曲与两茎斜，径直门风八字开。",
                "拟向翠微寻路入，知他赚却几人来。"
            ]
        },
        {
            "title": "布袋浴江图赞",
            "content": [
                "无端平地鼓波澜，揭露娘生赤肉团。",
                "瞒得娇拟儿女子，溪头杨柳树难瞒。"
            ]
        },
        {
            "title": "偈颂一百一十七首",
            "content": [
                "九旬禁足山嫌多，那更重加一月遥。",
                "不解六根门互用，蜡人铁做也应消。"
            ]
        },
        {
            "title": "对月了残经赞",
            "content": [
                "五教三乘，之绕葛藤。",
                "一言道尽，玉兔东升。"
            ]
        },
        {
            "title": "为叔向题坐禅蝦蟆",
            "content": [
                "一从识得性分明，懒作春池鼓吹声。",
                "闲把六根门锁断，白莲香散水风清。"
            ]
        },
        {
            "title": "偈颂一百零二首",
            "content": [
                "父不慈，子恶毒。",
                "热血相喷，痛拳相上祝下土}。",
                "不共戴天雠，推入阿鼻狱。",
                "此冤此恨与谁论，海月山云亦断魂。"
            ]
        },
        {
            "title": "偈颂一百零四首",
            "content": [
                "金轮王宅，恶业无多。",
                "不知何事，生此妖魔。",
                "打与狗噇顽不杀，好交恶水劈头浇。"
            ]
        },
        {
            "title": "偈颂一百零二首",
            "content": [
                "蔓草系罗裙，山云笼蓆帽。",
                "鼓舞贺元正，石女呵呵笑。",
                "唤作新年头佛法，赚度人不少。",
                "不唤作新年头佛法，赚度人不少。"
            ]
        },
        {
            "title": "偈颂一百零四首",
            "content": [
                "乾非上，坤非下。",
                "一画先天，包含八卦。",
                "推穷爻象，凶吉不分，",
                "说尽系辞，疑难未解。",
                "吉凶分，疑难解。",
                "阿魏无真，水银无假。"
            ]
        },
        {
            "title": "偈颂一百一十七首",
            "content": [
                "三月休征，修文偃琥。",
                "治格太平，生灵鼓舞。",
                "无端塞马嘶，又欲扬尘簸土。",
                "密运机筹，肃行师旅。",
                "塞北安南一战收，生死冤魔都扫去。",
                "星赏元勋，凯歌声撼芝峰路。"
            ]
        },
        {
            "title": "偈颂一百一十七首",
            "content": [
                "二月十五，瞿昙灭度。",
                "山鸟悲春，山花泣雨。",
                "尽大地人，有屈无伸处。",
                "独有瑞严拄杖子，铁作心肠浑不顾。",
                "唱玉平歌，欢声满路。",
                "因甚如此，歼厥渠魁，",
                "澄清寰宇。"
            ]
        },
        {
            "title": "煨芋",
            "content": [
                "粪火香凝午梦初，烂煨黄独替春蔬。",
                "山童急把柴门掩，只恐闲云引诏书。"
            ]
        },
        {
            "title": "偈颂一百一十七首",
            "content": [
                "客路奔驰岁月深，朝游东鲁暮西秦。",
                "子规苦劝人归去，血溅岩花几见春。"
            ]
        },
        {
            "title": "为圆雪岸题侍月",
            "content": [
                "终日忙忙继月明，要看杜撰八阳经。",
                "直饶读到流通分，未必芭蕉著耳听。"
            ]
        },
        {
            "title": "偈颂一百零二首",
            "content": [
                "薄福住山，浑无暇日。",
                "忙时直是闲，缓处非常急。",
                "驱园夫奴子，锄菜地，",
                "扫松行；指莫监杨协团，拆东篱，",
                "补西壁。眼前事乱如麻，",
                "脚跟下黑如漆，。",
                "蓦有个汉出来道，长老何太区区，",
                "只向道，任是七佛祖师，",
                "亦无这个消息。"
            ]
        },
        {
            "title": "偈颂一百零二首",
            "content": [
                "一喝三日聋，大寂门风丧。",
                "深掘陷人坑，密布漫天纲。",
                "笑一上，哭一上。",
                "做尽死模活样，乳峰子细思量。",
                "沉本无香，何须起谤。"
            ]
        },
        {
            "title": "靠布袋看髑髅不开口笑赞",
            "content": [
                "笑不露唇，见不透脱。",
                "布袋靠得虽牢，髑髅枯眼再活。",
                "若要活奉化，肚肠尽情拈却。"
            ]
        },
        {
            "title": "颂古五十五首",
            "content": [
                "荒废人家命蹇迍，行年在坎鬼临身。",
                "烧钱远送他方去，转祸来为五福神。"
            ]
        },
        {
            "title": "朝阳穿破衲赞",
            "content": [
                "断线无蹊，折针缺鼻。",
                "提得完全，金乌西坠。"
            ]
        },
        {
            "title": "偈颂一百零四首",
            "content": [
                "达磨眼睛，天台骨髓。",
                "钩锁连环，提掇不起。",
                "提得起，湖头春不绿成纹，",
                "竹外清风来未已。"
            ]
        },
        {
            "title": "偈颂一百零二首",
            "content": [
                "浪荡贪观野鸭儿，犯丛林合讲清规。",
                "鼻头担破知惭愧，烧炷枫香供养伊。"
            ]
        },
        {
            "title": "偈颂一百零四首",
            "content": [
                "八月秋，何处热，",
                "尽大地，一团铁。",
                "衲僧家向南北东西，草鞋跟踏得裂，",
                "拄杖头挑得折。蓦劄相逢，",
                "德山棒，临济喝，",
                "百怪千妖，如何计结。",
                "左口右恶}，邪法难扶，",
                "莫说莫说。"
            ]
        },
        {
            "title": "达磨赞",
            "content": [
                "殚千金产学屠龙，袖隐吹毛不露锋。",
                "洎见真龙元不识，郎忙航苇去无踪。"
            ]
        },
        {
            "title": "题荷衣沼",
            "content": [
                "绿荷亲制蔽穷身，池面香风噀古今。",
                "百万军藏藉丝孔，岂知绵密度金针。"
            ]
        },
        {
            "title": "偈颂一百零二首",
            "content": [
                "久雨不晴，高低水平。",
                "浸烂释迦鼻孔，淹鳖迦叶眼睛。",
                "拄杖子，天造草昧，",
                "宜建侯而不宁。豁开正归明如日，",
                "扫荡重昏天宇清。"
            ]
        },
        {
            "title": "偈颂一百零四首",
            "content": [
                "丰戏场中赛锦标，蜜脾古马舞儿多。",
                "头筹暗被夺将去，行主喃喃强说呵。"
            ]
        },
        {
            "title": "六言山居",
            "content": [
                "得夫心无半点，圣凡机裂千差。",
                "终日山禽聚集，且无个去衔花。"
            ]
        },
        {
            "title": "又省师",
            "content": [
                "逴诸方恶毒些，归寻刻骨旧冤家。",
                "深深掘窖都埋了，翻铁成皮谁识爷。"
            ]
        },
        {
            "title": "偈颂一百零二首",
            "content": [
                "衲僧拄杖头，一千三合米。",
                "今年春雨多，一饱应难拟。",
                "觉海山仙，闻如是语。",
                "怒发冲冠，驱神驾鬼。",
                "诛云师，扫烟翠。",
                "放出金乌出海门，且听歌舞乐丰年，",
                "只图一个不知恩。"
            ]
        },
        {
            "title": "颂古五十五首",
            "content": [
                "脱体无依是病由，直须大死一回休。",
                "西江吸尽无涓滴，便解人前不识羞。"
            ]
        },
        {
            "title": "颂古五十五首",
            "content": [
                "拂苔高卧白云根，梦绕春风锦绣园。",
                "蓦听采樵歌一贡，醒来月挂客愁村。"
            ]
        },
        {
            "title": "划柴",
            "content": [
                "纷纷枝叶乱如麻，不惜从头与一划。",
                "惊起铁蛇忙窜草，樵歌声彻老卢家。"
            ]
        },
        {
            "title": "听乌槛角有感送衍上人归乡",
            "content": [
                "黄牛背上乌槛角，声声吹作村田乐。",
                "低入重渊高入云，拟别宫商都是错。",
                "断烟明灭枯岗西，这呜咿唤那呜咿。",
                "天地豁空群动息，野花惊秀不萌枝。",
                "古今酬知何有限，记得完全忘一半。",
                "木人巧弄没弦琴，石女细呈毡伯板。",
                "年来节奏总输君，听彻无声自返闻。",
                "一曲还乡人错听，聚头唤作梅花引。"
            ]
        },
        {
            "title": "偈颂一百零二首",
            "content": [
                "小小青山，丛丛翠竹。",
                "野景无多，怡然纵目。",
                "明觉老人，向独脱无依处。",
                "闲坐解疏慵，为静胜所缚。",
                "拄杖子，一夏同辙不同途。",
                "见山不是山，居竹不见竹。",
                "丛识忙忙卒未休，忙中解唱阳春曲，",
                "欸乃一声山水绿。"
            ]
        },
        {
            "title": "跋禅会图",
            "content": [
                "禅既强名，会亦妄立。",
                "一火无知，打棚杂剧。",
                "百样乔妆诳世人，千般怪语瞒天日。",
                "若是本色行家，不打这般鼓笛。",
                "画影图形转弗堪，丛林千古成狼籍。",
                "不狼籍，留与仁禅遮破壁。"
            ]
        },
        {
            "title": "兀庵",
            "content": [
                "身同枯木倚寒岩，铄尽玄微没许般。",
                "只麽守些獃怛怛，从教壁倒与篱丹。"
            ]
        },
        {
            "title": "送辩兄归松江",
            "content": [
                "听清猿罢啼烟霞，声色纯真未到家。",
                "一曲吴歌归棹稳，松江雪点白蘋花。"
            ]
        },
        {
            "title": "为惟翁题非画图",
            "content": [
                "误入蓬壶影里游，谕盟白鸟下沧洲。",
                "吞波岛屿鳌身黑，映日楼台蜃气浮。",
                "门逆潮开喧海市，纲沿堤晒簇渔舟。",
                "晦明晴雨时时别，难把王维腕力收。"
            ]
        },
        {
            "title": "送椿兄之蒋山",
            "content": [
                "老全凌霄彻骨穷，强书白契卖虚空。",
                "要将刀尺分长短，须向钟山问宝公。"
            ]
        },
        {
            "title": "偈颂一百一十七首",
            "content": [
                "杨岐驴弄蹄，天衣雁沉影。",
                "两个老无知，语不分邪正。",
                "何似火炉头话，无主无宾。",
                "是非审定，不违法印。",
                "我王库内岂有是刀哉。古今多少人以橘皮为火，",
                "纷然错认。哑，",
                "列灰煨杀谁深省。"
            ]
        },
        {
            "title": "待月赞",
            "content": [
                "破故纸堆鑽不透，可怜业识日茫茫。",
                "末梢一段无分晓，犹待蝦蟆口放光。"
            ]
        },
        {
            "title": "偈颂一百零二首",
            "content": [
                "万里澄江雪霁时，玉壶一色冷含辉。",
                "淦翁认得烟村路，柳线穿鱼带月归。"
            ]
        },
        {
            "title": "灵叟小师悟垓侍者求语",
            "content": [
                "碧落一碑无赝本，非草非真非隶篆。",
                "镜样渝江彻底清，字义炳然人少见。",
                "灵叟珍藏岁月深，南来吴越人争寻。",
                "瘞鹤铭辞匪同调，寒山诗句非知音。",
                "纷纷问字谁亲切，勾不成勾丿不丿。",
                "争得卢公赛子云，一肩担荷柴冲折。",
                "临行密付阿谁边，妙处休云子不传。",
                "索性扫除元字脚，义天云净月孤玄。"
            ]
        },
        {
            "title": "慈林讲师顶相",
            "content": [
                "气宇兮春温，风标兮凛然。",
                "律虎出林兮，裂破开遮持犯。",
                "经龙搅海兮探穷顿渐偏圆。句法清新兮，",
                "吟彻山庄梅竹。胸襟妙蕴兮，",
                "包罗丘壑风烟。友缙绅兮，",
                "非权门炙手。荷佛法兮，",
                "思重负赪肩。煨芋香兮，",
                "无心收涕。卧云深兮，",
                "岂意朝天。邈真容兮，",
                "明镜绘像。付箕裘兮，",
                "神珠藏渊。夫是之谓慈林克家之子，",
                "真鸾胶而续弦者也。"
            ]
        },
        {
            "title": "偈颂十九首",
            "content": [
                "千丈岩头太险生，无端更掘陷人坑。",
                "深深叠石防颓岸，要汝临崖撒手行。"
            ]
        },
        {
            "title": "偈颂一百一十七首",
            "content": [
                "示大家身，为帝王母。",
                "与佛同生，福兼寰宇。",
                "万国欢悰庆诞弥，蟠桃何止宴瑶池。"
            ]
        },
        {
            "title": "偈颂一百零二首",
            "content": [
                "出佛身积压，破和合僧。",
                "驴腮马颔，逞技矜能。",
                "堪笑灵山儿戏剧，聚头争看蜡人冰。"
            ]
        },
        {
            "title": "颂古五十五首",
            "content": [
                "学得陶朱小术些，当场撮弄数般花。",
                "虽然过得常人眼，到底难瞒是作家。"
            ]
        },
        {
            "title": "偈颂一百一十七首",
            "content": [
                "大地全荒总不忧，夺饥人食缚耕牛。",
                "衲僧举止合如是，百炼精金肯博鍮。"
            ]
        },
        {
            "title": "讷翁",
            "content": [
                "纵悬河辩诳痴愚，理尽辞穷口嗫嚅。",
                "卒急未能谈吐得，相看摩捋白髭须。"
            ]
        },
        {
            "title": "行者智猷求偈之天童",
            "content": [
                "太白峰前古镜台，没尘埃却惹尘埃。",
                "担头颺下烂柴橛，忆佤当堂打破来。"
            ]
        },
        {
            "title": "送镜兄之虎丘",
            "content": [
                "虎岩老虎太威狞，平地拿人死复生。",
                "背却西风行一转，髭须倒捋两三茎。"
            ]
        },
        {
            "title": "邻峰艮上人１",
            "content": [
                "四十余年别故乡，梦魂时复到藏王。",
                "春风九曲溪头寺，桃花翻霞柳弄枘。"
            ]
        },
        {
            "title": "山水图",
            "content": [
                "招提依约在烟萝，酒旆风微拂钓蓑。",
                "欲税云林归卜隐，山灵应笔赚人多。"
            ]
        },
        {
            "title": "达磨渡江赞",
            "content": [
                "圣谛义中犹不识，透清波路想应难。",
                "九年鬼窟深藏拙，却被神光冷眼看。"
            ]
        },
        {
            "title": "布袋赞",
            "content": [
                "楖栗横肩拖布袋，回头转脑小儿嬉。",
                "休言兜率宫中事，已被渠侬捉败伊。"
            ]
        },
        {
            "title": "六言山居",
            "content": [
                "野菜花飞胡蝶，古藤枝挂清猿。",
                "闲倚柴门看倦，枕肱高卧云根。"
            ]
        },
        {
            "title": "月磵",
            "content": [
                "即虚明处发灵源，坐在沉沉湛湛边。",
                "勇退截流机路活，揭翻光影未生前。"
            ]
        },
        {
            "title": "偈颂一百一十七首",
            "content": [
                "无辨古今眼，有辨古今舌。",
                "说得十分真，何如见得彻。",
                "见得彻，耿耿心灯夺夜寒。",
                "年年宴赏元宵节。"
            ]
        },
        {
            "title": "偈颂一百零二首",
            "content": [
                "公灯不照私，渡水不湿脚。",
                "连累老北堂，北错非常错。",
                "功回位转，偏正中来。",
                "凤宿龙巢金殿晓，香车应不碾宸苔。"
            ]
        },
        {
            "title": "偈颂一百一十七首",
            "content": [
                "忠清千古灿奎文，盖世功名富贵生。",
                "旌佩拥云何处去，毗卢楼阁款经行。"
            ]
        },
        {
            "title": "贺天童心首座出世仗锡",
            "content": [
                "懒织蒲鞋罢养亲，入蟭暝眼鼓烟尘。",
                "只将打发云门手，更与玲珑接一人。"
            ]
        },
        {
            "title": "偈颂一百零二首",
            "content": [
                "唤作如如，早是变了也。",
                "那堪世尊拈花，百鸟衔花，",
                "南泉一枝花，灵云见桃花，",
                "石上栽花，总是虚花，",
                "且莫眼花。野老不知亡国恨，",
                "隔江犹唱后庭花。"
            ]
        },
        {
            "title": "净慈送拱侍者之天童参天目",
            "content": [
                "无孔铁鎚三五百，烹金炉里铸成来。",
                "就将一个轻抛掷，击得玲珑窍子开。"
            ]
        },
        {
            "title": "偈颂一百一十七首",
            "content": [
                "六年偿债芝峰寺，费尽衣盂用尽心。",
                "今日杖藜行活路，笑看花木媚清阴。"
            ]
        },
        {
            "title": "偈颂一百一十七首",
            "content": [
                "捞摝群迷，示生五浊。",
                "臭秽通身，如何洗却。",
                "百滚洋铜浇一杓，彻骨清凉，",
                "快活快活。"
            ]
        },
        {
            "title": "坦老求题真歇宏智竹庵同游雁山酬唱真迹轴后",
            "content": [
                "天生三个老冤魔，狭路相逢没柰何，",
                "□把肚肠搂抉看，曲於四十九盘多。"
            ]
        },
        {
            "title": "偈颂一百零二首",
            "content": [
                "结夏已十日了也，寒山子作麽生。",
                "村诗吟落韵，竹管贮残羹。",
                "结夏已十日了也，水牯牛作麽生。",
                "爱从荒草去，不向坦途行。",
                "精神陡顿，头角峥嵘。",
                "好把一坑埋瘞却，千峰云静月华明。"
            ]
        },
        {
            "title": "偈颂一百零二首",
            "content": [
                "路隔重湖，一尘不到。",
                "片段白云，绵蛮幽鸟。",
                "静倚石阑听，稳拂苔衣卧，",
                "此乐只应林下有，人间少。",
                "衲僧家，眼里著得须弥山，",
                "耳里著得四大海，声色堆头，",
                "闲行闲坐，全身入荒草。"
            ]
        },
        {
            "title": "昌侍者求斯道",
            "content": [
                "一念平常裂万差，觉斯民处贵无邪。",
                "古今错透长安路，狼藉春风一径花。"
            ]
        },
        {
            "title": "悼云泉老师",
            "content": [
                "夺得犀牛便跺跟，蘋洲玩月角生纹。",
                "翻身入海无消息，惊散沙鸥白鹭群。"
            ]
        },
        {
            "title": "送日本尔侍者",
            "content": [
                "径山无法与人传，几度亲遭劈面拳。",
                "今日大唐回首去，鼻头元在口皮边。"
            ]
        },
        {
            "title": "偈颂一百零四首",
            "content": [
                "未有清规，人能弘道。",
                "才涉典章，翻成机巧。",
                "华屋春风锦绣围，草庐不见人高卧。",
                "哑，刻粪为香，",
                "是谁之过。"
            ]
        },
        {
            "title": "偈颂一百一十七首",
            "content": [
                "太里阿瘞丰城剑，才遇张华例发光。",
                "积世冤雠都扫却，蛰龙银匣袭珍藏。"
            ]
        },
        {
            "title": "颂古五十五首",
            "content": [
                "势罢奴欺主，年衰鬼弄人。",
                "南泉招致得，冷泪湿衣巾。"
            ]
        },
        {
            "title": "颂古五十五首",
            "content": [
                "落赖儿郎自小愚，为贪花酒废诗书。",
                "当时早得严师训，破坏箕裘未到渠。"
            ]
        },
        {
            "title": "石壁",
            "content": [
                "一方峭峻绝安排，立处还同万仞崖。",
                "卢老倩人书不得，春日濈濈长莓苔。"
            ]
        },
        {
            "title": "梦庵",
            "content": [
                "肱枕萝窗饱黑甜，华胥游遍鹤蹁跹。",
                "不思议境全机路，何待逢人竖起拳。"
            ]
        },
        {
            "title": "哭栅石壁",
            "content": [
                "心镜交光十四年，谁知失照髑髅前。",
                "春风梦绕福城路，忍听乱啼花坞鹃。"
            ]
        },
        {
            "title": "偈颂一百零四首",
            "content": [
                "瞿昙丑恶，临死犹多。",
                "足下轮辐显露，胸前卐字揩磨。",
                "抱桥澡洗，寄帽投河。",
                "举世无人援手得，竟随残梦入无何。"
            ]
        },
        {
            "title": "偈颂一百零二首",
            "content": [
                "南宕湖边，天台山上。",
                "踏断石桥，绝人来往，",
                "难透无过者。一关望崖，",
                "多少空惆怅。握不成拳，",
                "伸不成掌。活语翻成死款招，",
                "谩骂说藕丝牵托玉象。"
            ]
        },
        {
            "title": "寄贺钱{左山右贲}荐福东林和尚",
            "content": [
                "法身边事会多时，端的枯樁弗用疑。",
                "无柄铁鎚轻击碎，心花粲发不萌枝。"
            ]
        },
        {
            "title": "偈颂一百零四首",
            "content": [
                "春山青，春水绿，",
                "鸟弄笙簧，梅飘香玉。",
                "具足清白梵行之相，声色纯真岂容攒簇。",
                "听不足，观不足，",
                "一会灵山俨未分，断弦须是鸾胶续。"
            ]
        },
        {
            "title": "偈颂一百零四首",
            "content": [
                "鉴在机行，妙在转处。",
                "碧眼胡儿，全无肯路，",
                "行一步是一步。信脚错踏翻，",
                "大地无寸土。业风吹上乳窦山，",
                "来点一杯茶，徐徐向伊道，",
                "提鞋去。"
            ]
        },
        {
            "title": "惺惺石",
            "content": [
                "主人翁已强安名，何待区区唤一声。",
                "坐得石头穿透底，依然打个不惺惺。"
            ]
        },
        {
            "title": "偈颂一百零二首",
            "content": [
                "是是，荆棘丛林，",
                "黄金田地。非非，",
                "伊兰旃蔔，甘露蒺藜。",
                "是不是，非不非，",
                "鹤健将雏去，猿闲抱子归。"
            ]
        },
        {
            "title": "靠袋睡赞",
            "content": [
                "弄尽千般死伎，布袋全身靠倚。",
                "寻思总是虚花，不如打觉瞌睡。"
            ]
        },
        {
            "title": "无闻",
            "content": [
                "缺齿胡僧戏剧多，打虚空鼓唱巴歌。",
                "山河大地连声笑，争奈聋人耳朶何。"
            ]
        },
        {
            "title": "别山和尚赞",
            "content": [
                "严冷面皮，软顽肠肚。",
                "对同参唱菩萨蛮，与行家说无义语。",
                "纵苍鹰搏物机，闢狮子翻身路。",
                "医衲僧病下天王补心圆，移睹史宫换长庚大火聚。",
                "虽潜行密用处鹘眼迷踪，点捡将来也是果州饭布。"
            ]
        },
        {
            "title": "禅房十事·蒲团",
            "content": [
                "百草头边荐得，何妨打块成团。",
                "直下千差坐断，无心犹隔重关。"
            ]
        },
        {
            "title": "布袋赞",
            "content": [
                "驮布袋，笑訚訚，",
                "智无一两，肉重千斤，",
                "转脑回头等个人。率陀归路过错，",
                "满面是埃尘。"
            ]
        },
        {
            "title": "偈颂一百零二首",
            "content": [
                "久病脚力衰，婴儿学移步。",
                "丧尽目前机，辩得尘中主。",
                "鼻直眼机，皮穿骨露。",
                "驴不成兮马不成，且无描摸处。",
                "赚镣僧繇吴道子。"
            ]
        },
        {
            "title": "偈颂一百零二首",
            "content": [
                "西风簇浪花，太湖连底冻。",
                "冷照玉奁清，一片无瑕缝。",
                "面目分明，眼睛定动。",
                "不墯虚凝裂万差，漆桶漆桶。"
            ]
        }
    ]
}