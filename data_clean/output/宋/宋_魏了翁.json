{
    "dynasty": "宋",
    "author": "魏了翁",
    "intro": "魏了翁（1178—1237） 字华父，邛州蒲江（今属四川）人。庆元五年（1199）进士。授签书剑南西川节度判官。以亲老乞补外任，出知嘉定府。后辞官，筑室白鹤山下，授徒讲学，称鹤山先生。嘉定末，任起居郎。理宗朝，官直学士院，累擢端明殿学士，同签书枢密院事，督视江淮京淮军马。曾上边防十事。不久，召还。后改任湖南、浙东，福建安抚使。以资政殿学士、奉大夫致仕。卒谥文靖，追赠秦国公。理学家、文学家。能诗词，善属文，其词语意高旷，风格或清丽，或悲壮。著有《鹤山集》，《九经要义》、《古今考》、《经史杂钞》、《师友雅言》等，词有《鹤山长短句》。",
    "items": [
        {
            "title": "北郊劳农归路五十六言",
            "content": [
                "方春不及与劭农，十月郊行劳岁功。",
                "因记旱云占晻溘，更愁霖雨曈曨。",
                "田苗粒粒祈禳里，民命丝丝叹恨中。",
                "忧国原丰虽我志，更须人事与天通。"
            ]
        },
        {
            "title": "次肩吾庆生日韵",
            "content": [
                "山中兀兀不知年，但数前山上艹下戾}火然。",
                "人笑腰无金可佩，我忻胫与玉俱全。",
                "圣贤面目昼三接，简册期程日九迁。",
                "此事知心君有几，不妨相伴各童颠。"
            ]
        },
        {
            "title": "次韵德先步月答所问语",
            "content": [
                "霁月光湓浦，吟风归洛京。",
                "迥无纤霭翳，千古识真清。"
            ]
        },
        {
            "title": "约许侍郎诸公酒半宋正仲至自都城",
            "content": [
                "人生能得几回别，一别公来四千日。",
                "我骑紫马出行春，公指黄扉入当夕。",
                "谁知行止不关人，解后天涯复同席。",
                "方看紫陌烂红英，忽复浓阴颗青实。",
                "断霞明空白日静，过雨穿林乱云湿。",
                "如梦如梦梦邪非，曰归曰归归未得。",
                "僰南山崒东流断，关西云霾北风急。",
                "酒逢故人一吸易，语及新事百忧集。",
                "麻问吾归将何归，梓州遂州有何择。",
                "况有青山老居士，千骑东来闯然入。",
                "更得可人高帝孙，又忻未至临邛客。",
                "尽判三日作狂酲，要话十年胸愊塞。"
            ]
        },
        {
            "title": "夏至日祀阏伯于开元宫前三日省中斋宿三首",
            "content": [
                "书生只惯野人庐，谁识潭潭省府居。",
                "独坐黄昏谁是伴，紫微阁上四厨书。"
            ]
        },
        {
            "title": "沪帅曹太博生日四首",
            "content": [
                "十年更瑟不曾调，百载张弓未肯弨。",
                "随事提撕民受赐，宁论外服与王朝。"
            ]
        },
        {
            "title": "和靖州判官陈子从山水图十韵·山堂旷望",
            "content": [
                "山堂有何观，四时互兴歇。",
                "万物随天根，东生复西灭。"
            ]
        },
        {
            "title": "题贾伯用大龙阡",
            "content": [
                "积薪寝火汉公卿，烂额焦头城郭臣。",
                "新沔精神开白日，三泉血泪湿初春。",
                "旧闻撇难须男子，谁识先机有妇人。",
                "添入开禧忠义传，似将笄珥易冠巾。"
            ]
        },
        {
            "title": "青玉峡",
            "content": [
                "一派泉声万古悬，观澜叹逝意悠然。",
                "须知大化无穷已，莫赋银河落九天。"
            ]
        },
        {
            "title": "和虞退夫韵",
            "content": [
                "醵酒成懽似旅酬，偶然解后得英游。",
                "却因乐极生良感，今夜蟾光照几州。"
            ]
        },
        {
            "title": "送杨仲博归蜀",
            "content": [
                "江头送客雪初晴，木叶脱尽山空明。",
                "天高地迥着行客，昂昂野鹤相似清。",
                "晓空霜唳三两声，扶木枝上阳乌惊。",
                "岂无枯蚓若残粒，宁肯挽首鸡鹜争。",
                "伊人伊人此为客，不是伊人招不得。",
                "固有比邻不往来，那能万里相追逐。",
                "沪涪江上初戒舟，荆江夏簟赤壁秋。",
                "长江镜滑无纤滓，致君肝鬲尔许侔。",
                "竟成何事客先发，赢得满头桩岁月。",
                "丈夫身在复何忧，莫作无相见期别。"
            ]
        },
        {
            "title": "和靖州判官陈子从山水图十韵·雨后观瀑",
            "content": [
                "泽气蒸前山，起自肤寸微。",
                "竞看千丈瀑，不悟片云飞。"
            ]
        },
        {
            "title": "费参政挽诗",
            "content": [
                "曲突有危虑，扣阍无隐表。",
                "挥戈群啄害，断鞅一精诚。",
                "斩错终何补，征辽祸已成。",
                "惟公独知我，劝主不言兵。"
            ]
        },
        {
            "title": "李参政约至井监偶得三绝",
            "content": [
                "不乘轞轞上公车，轧轧肩舆两仆夫。",
                "世道险夷随所遇，车中只是旧时吾。"
            ]
        },
        {
            "title": "题沈氏书堂",
            "content": [
                "吴兴沈声甫，示我书堂图。",
                "枕松被修竹，带江衿浮屠。",
                "堂上新牙签，吞天禄石渠。",
                "出受山水谒，入与圣贤俱。",
                "儿辈纷华悦，子独文字娱。",
                "是心傥无斁，已足光韩畲。",
                "吾闻学者事，穷理以返初。",
                "为人只禽犊，鑽纸成蠹鱼。",
                "勉哉师友功，千载沈氏书。"
            ]
        },
        {
            "title": "送杜兵侍以华文待制知遂宁府",
            "content": [
                "敝貂冲寒马声湿，余杭门外送归客。",
                "去年曾送六朱幡，今年又送四千石。",
                "更有三令相后先，采不盈筐去如织。",
                "蒙蒙风雪人气薄，漠漠烟尘剑花蚀。",
                "独立长空倚天壁，几度乞归归未得。",
                "贰卿荦荦天与姿，不肯随俗相脂韦。",
                "声名早落虞舜聪，霞裾云佩明春晖。",
                "虞舜已死不复返，云埋苍梧天地悲。",
                "万物兴歇各有期，人生出处宁无时。",
                "揽裾结佩下霄汉，苟得吾志官无卑。",
                "史臣昨侍玉皇案，爱民一语何孜孜。",
                "原公领此深长思，民力竭矣谁其知。",
                "更须同志共此事，则公且去吾亦归。"
            ]
        },
        {
            "title": "次韵虞退夫除夕七绝句",
            "content": [
                "已是秋阴误有年，泰交倏变震乘乾。",
                "阿香夜夜惊春梦，推出新悲上鬓边。"
            ]
        },
        {
            "title": "赐冠帔杨氏挽诗",
            "content": [
                "严霜六月降，老干四时春。",
                "事阅三朝旧，年开九秩新。",
                "母孙相与命，辈行独斯人。",
                "蹇我幽忧久，伤心倍等伦。"
            ]
        },
        {
            "title": "即席和丁首帅送行诗韵",
            "content": [
                "眼明织翠剪新诗，勉我当今尚可为。",
                "知觉斯民知觉我，溺饥天下溺饥谁。",
                "志亨不管身穷达，谊正宁论效疾迟。",
                "倒尽玉瓶谈未了，沙头忍泪与君辞。"
            ]
        },
        {
            "title": "再用韵",
            "content": [
                "规摹广大理精微，天末行云鉴里飞。",
                "莫把空言看简册，更知实理在宫闱。"
            ]
        },
        {
            "title": "次韵李参政秋怀十绝",
            "content": [
                "书棚尚有送春诗，由见秋风满范围。",
                "夜雨床头多酿酒，天边一舸有人归。"
            ]
        },
        {
            "title": "讲筵侍立三首",
            "content": [
                "御前亲赐密云龙，讲罢分行帝在中。",
                "起揖坐尝还再拜，侍臣趋出辇还宫。"
            ]
        },
        {
            "title": "致政宋君挽诗",
            "content": [
                "窗寒研冷一生酸，坎止流行百念宽。",
                "剑骑已荒江北草，简编归伴室中兰。",
                "孰痴孰觉从渠看，真是真非只我观。",
                "掩泪方相人已矣，广平遗录仅留残。"
            ]
        },
        {
            "title": "袁都官同前韵赋二诗一间问易边赋唐律二章索",
            "content": [
                "一天西雨又东晴，唤作阴晴雨不成。",
                "朝睡着人浑未觉，鸣嘤枝上一声声。",
                "",
                ""
            ]
        },
        {
            "title": "题梓潼庙",
            "content": [
                "士生一切果何事，道丧千年不得传。",
                "富贵熏天随手尽，词华盖世为人妍。",
                "直将了了圣贤质，只办区区文字缘。",
                "神为斯人扶正学，试教梦者一醒然。"
            ]
        },
        {
            "title": "虞万州妻赵安人挽诗二首",
            "content": [
                "妇言加妇德，公子嫁公孙。",
                "澹泊於心慊，纷华入耳烦。",
                "晋秦称区国，韩姞烂盈门。",
                "乃与其夫子，十年江上村。"
            ]
        },
        {
            "title": "次韵李参政湖上杂咏录寄龙鹤坟庐",
            "content": [
                "圣死微言湮，千载迷津涯。",
                "浮骖遍八极，日暮犹伊鸦。",
                "大道如掌平，人苦不识家。"
            ]
        },
        {
            "title": "再用韵",
            "content": [
                "晓看红日上霜威，夜按苍龙运九畿。",
                "独抱孤衷竟谁识，前山阴斂又扬挥。"
            ]
        },
        {
            "title": "八月七日被命上会稽沿途所历拙於省记为韵语",
            "content": [
                "越台雨壑压层巅，下有蓬莱镇越颜。",
                "拄笏正当秦望岭，绕城总号会稽山。",
                "",
                ""
            ]
        },
        {
            "title": "将至古渝虞宪以三绝同端午节见寄用韵为谢",
            "content": [
                "鬓边忧绪已千端，谁唤扁舟下濮干。",
                "落日明舡剑如电，勇心触拨到楼兰。"
            ]
        },
        {
            "title": "次韵史少庄竹醉日移竹",
            "content": [
                "猩屐常为醉魂役，骊珠适与睡时丁。",
                "外物移人每如此，人心可使不长醒。"
            ]
        },
        {
            "title": "西叔兄生日",
            "content": [
                "上寿班齐日未升，风廊露幙立公卿。",
                "亲闻商略西南彦，争说高家好弟兄。"
            ]
        },
        {
            "title": "绩和李参政湖上杂咏",
            "content": [
                "阴阳互推移，气数有信屈。",
                "涧松发贞姿，庭梅睟生色。",
                "虽无桃李容，桓桓保终吉。"
            ]
        },
        {
            "title": "次韵薛秘书见遗玉臂格谢书则堂扁额",
            "content": [
                "人心之精微，未动孰为判。",
                "邪正介然形，君子小人断。",
                "熙熙大雅歌，洋洋关雎乱。",
                "或觇时安乐，或识世屯难。",
                "是惟言出口，矧复书脱腕。",
                "至著恢人文，至微极幽赞。",
                "或者藏其心，外饰徒璀璨。",
                "谁知敬肆间，德之所聚散。",
                "卓或符溪老，吾道资御捍。",
                "万殊错揉中，独识一理贯。",
                "反躬事省察，愤世兴寤汉。",
                "揭堂阐斯则，绝识陋秦汉。",
                "於余或有所，相谓画可玩。",
                "无物报琼瑶，作诗附笔谏。"
            ]
        },
        {
            "title": "李季允作吞云楼索诗和总漕韵答之",
            "content": [
                "举头无语望天高，有许功夫岁月惂。",
                "万灶貔貅仰膏雨，百年事业倚江涛。",
                "云横紫逻忧千绪，露立苍生命一毛。",
                "昨夜西风弦月魄，可能无梦到神皋。"
            ]
        },
        {
            "title": "嘉泰二年题资州醮坛山星斗阁对是同王资州贾",
            "content": [
                "天磨团团任往还，莫将止处认兼山。",
                "水归寒谷斂秋练，木落前峰明晓鬟。",
                "天度已归参井后，日行又值斗箕间。",
                "若知此处真消息，血气浮名总是閒。",
                "",
                ""
            ]
        },
        {
            "title": "约眉之寓公饮郡圃梅下分韵得动字",
            "content": [
                "穷阴雕残年，小雨杂寒冻。",
                "野迥山色枯，木落天宇空。",
                "殷勤玉雪友，岁岁管宾送。",
                "孤标耿黄昏，清艳横螮蝀。",
                "从渠忌皎洁，孱颜立孤耸。",
                "半年簿书尘，閒杀果下鞚。",
                "林端划见之，撩我泼春瓮。",
                "芳菲恼不彻，喜与良友共。",
                "花光留夕阴，鸟语嘎清哢。",
                "群芳去无踪，生意正坌涌。",
                "因怀武陵日，岁上西湖冢。",
                "粲粲万玉妃，萧萧守翁仲。",
                "谁知落天涯，惠然复我从。",
                "暗香疏影句，为我作诗供。",
                "心事炯如霜，客游恍成梦。",
                "岁穷万物息，谁此役群动。",
                "会取春风心，处处得日用。"
            ]
        },
        {
            "title": "次韵李参政和薛秘书诗见寄",
            "content": [
                "书来寄我薛公诗，磊落襟期尉我思。",
                "所谓伊人在空谷，公侯逸豫镇无期。"
            ]
        },
        {
            "title": "次韵丁大监见怀",
            "content": [
                "见惯不惊如四时，流光任逐鬓蓬飞。",
                "日从南去老龙蛰，火向西流玄鸟归。",
                "荷子感时堂蟋蟀，移书劳我室伊威，",
                "益嗟往日无良友，四十八年成一非。"
            ]
        },
        {
            "title": "沪贡士二十人端平元年手书增郡国贡士员沪增",
            "content": [
                "皎日中天万国明，恢恢贤路庆端平。",
                "月正元日下书诏，二十六人登姓名。",
                "西泽射陈狸首节，东廉歌奏鹿鸣声。",
                "谬侯何幸身为驾，要示周行玉女成。",
                "",
                ""
            ]
        },
        {
            "title": "次韵外舅杨崇庆以诗相招三首",
            "content": [
                "寄语荷郎且缓开，山中衣制要君裁。",
                "不随褦襶势去，待学山阴乘兴来。"
            ]
        },
        {
            "title": "张运判□□之母吕宜人挽诗",
            "content": [
                "锦乡閒日月，象服俨山河。",
                "富贵吾无羡，平反尔几何。",
                "相依在岁晚，不竞得天多。",
                "欲报无终极，悲风振蓼莪。"
            ]
        },
        {
            "title": "恭挽宁宗皇帝",
            "content": [
                "玉册宗昭考，宁王德比纯。",
                "宫庭天事业，庙室祖精神。",
                "遣奠俄廞马，书言痛获麟。",
                "人穷天亦慼，雨雪故连春。"
            ]
        },
        {
            "title": "题潼川贾伯用崇雅合出入体",
            "content": [
                "寒乡晚学恨无书，亦有藏书不若无。",
                "谩把词章作禽犊，或左犹右赞}文字等虫鱼。",
                "新签三万几成肆，拄腹五千犹类厨。",
                "崇雅主人来索句，谩哦七字劝踌躇。"
            ]
        },
        {
            "title": "次韵荆门张守寺簿见寄诗韵张守以制司调民筑",
            "content": [
                "书来寄我赋归辞，谅子知其不可为。",
                "左角右戢}左角右戢}牛羊刍牧隘，聱去耳加口}聱去耳加口}鸿雁稻粱衰。",
                "有饥有溺己饥溺，后觉后知谁觉知。",
                "细玩海州三奏藁，前贤风味俨重窥。",
                "",
                ""
            ]
        },
        {
            "title": "肩吾摘傍梅读易之句以名吾亭且为诗惟发之用",
            "content": [
                "三时收功还朔易，百川斂盈归海外广内逆去辶}。",
                "谁将苍龙挂秋汉，宇宙中间卷无迹。",
                "人情易感变中化，达者常观消处息。",
                "向来未识梅花时，绕溪问讯巡檐索。",
                "绝怜玉雪倚横参，又爱青黄弄烟日。",
                "中年易里逢梅生，便向根心见华实。",
                "候虫奋地桃李妍，野火烧原葭菼茁。",
                "方从阳壮争门出，直待阴穷排闼入。",
                "随时作计何大痴，争似此君藏用密。",
                "人官天地命万物，二实五殊根则一。",
                "囿形辟盍浑不知，知把真诚作空寂。",
                "亭前拟绘九老图，付与人间子云识。",
                "",
                ""
            ]
        },
        {
            "title": "李参政折赠黄香梅与八咏俱至用韵以谢",
            "content": [
                "和羹心事岁寒姿，若弟风标舍更谁。",
                "谩道色轻花更艳，几成涂抹水边枝。"
            ]
        },
        {
            "title": "赵德安挽诗",
            "content": [
                "甲甲露布告诛曦，丙戌巴台已磔禧。",
                "或谓禄媭非汉患，谁知田李遗唐危。",
                "安州得祸闻人说，荆莫上功惟我知。",
                "三十三年旧寮友，朔风吹泪读残碑。"
            ]
        },
        {
            "title": "送黄宜州之郡",
            "content": [
                "皇帝亲政之初旬，史臣了翁侍严宸。",
                "宜州太守当就国，袖出谏疏前开陈。",
                "炎荒僻在飞燕外，陛下一眎同吾仁。",
                "毋云指搐非害事，往往四体为不信。",
                "臣请选侯如中州，更饬肤使时咨询。",
                "但令正身以率下，炎荒虽远畿甸均。",
                "皇帝雇谓汝可往，布宣德意安吾民。",
                "黄君下殿再拜谢，尽以圣训关史臣。",
                "史臣拜手笔之册，以君所闻还赠君。",
                "维今贪竞羽成俗，公私已屈忧方新。",
                "纪纲法令不敢知，恃以立国维苍旻。",
                "苍旻茫茫不可问，人情忻戚天笑颦。",
                "原君体此深长思，便以圣训书诸绅。",
                "心诚求之莫非事，子苟不欲民无贫。"
            ]
        },
        {
            "title": "张通判挽诗",
            "content": [
                "规摹都水监，文采白云卿。",
                "奕叶皆华贯，夫君独屏星。",
                "滋滋熙世学，蔼蔼擅诗声。",
                "耆老彫零尽，从谁正典刑。"
            ]
        },
        {
            "title": "生日和辛江陵即席韵",
            "content": [
                "有生同得本来公，凛凛渊冰保降衷。",
                "多愧行年称有子，长怀当日谢无功。",
                "羁踪不称歌三拜，浅量难堪酒一中。",
                "饮尽玉瓶天地阔，不各身客楚台风。"
            ]
        },
        {
            "title": "绩和李参政湖上杂咏",
            "content": [
                "晋当胡运衰，万世先黜陟。",
                "当时望尘友，有识所愤疾。",
                "云何祖士稚，不似刘越石。"
            ]
        },
        {
            "title": "用黄侍郎韵题宇文发运瑞萱亭二首",
            "content": [
                "花长鄂鄂自相亲，枝叶根心一气春。",
                "认得个中真血脉，孝慈天分匪由人。"
            ]
        },
        {
            "title": "次韵苏和甫雨后观梅",
            "content": [
                "岁寒宾友伴萧萧，客气无根已尽凋。",
                "疏影照人骚梦冷，清香彻骨醉痕销。",
                "话逢理到春生坐，饮为心知月满瓢。",
                "更祝天公多雨麦，时携乐酒酹芳条。"
            ]
        },
        {
            "title": "送杨子有赴叙倅和高荣州韵",
            "content": [
                "俗事萦人阻四并，东郊又送屏星行。",
                "欲安边圉元无策，善服人心只有清。",
                "使马如羊非我爱，带牛佩犊岂其情。",
                "非惟此意行夷狄，谗舌虽工亦绝声。"
            ]
        },
        {
            "title": "李参政折赠黄香梅与八咏俱至用韵以谢",
            "content": [
                "冰魂玉骨一枝春，风格南昌旧了真。",
                "谁幻神仙黄白术，时装近日太尖新。"
            ]
        },
        {
            "title": "杨隆庆挽诗",
            "content": [
                "夜雨撼雝渠，春风载毕逋。",
                "畏途摇短梦，壮志束长湖。",
                "如此奇男子，终於朝大夫。",
                "鲜原千字诔，赖有少公苏。"
            ]
        },
        {
            "title": "和别驾喜雨四绝",
            "content": [
                "山北山南遍插秧，天时较似去年强。",
                "从今无事閒风月，分作屏星一半凉。"
            ]
        },
        {
            "title": "翌日对客雨中再和",
            "content": [
                "风雨盲程不少宽，告焉藐藐似殷顽。",
                "苦於风月佳时竞，甘向云霓望处悭。",
                "天角自从盈里缺，人心正要用时閒，",
                "浩然此乐无时极，应笑徽之兴尽还。"
            ]
        },
        {
            "title": "中秋领客",
            "content": [
                "秋中无常期，月望无常历。",
                "况於月之房，岁十有二集。",
                "云胡三五夜，赏玩著今昔。",
                "我观魏晋前，未有娱此夕。",
                "岂由夕月礼，承讹变淫液。",
                "天行至东北，阳升乃朝日。",
                "日月向南来，三务趋朔易。",
                "则於阴之反，顺时报阴魄。",
                "古人敬天运，随处察消息。",
                "俗学踵谬迷，列以似科级。",
                "广寒入万户，桂树五千尺。",
                "文人同一辞，只心惊俗客。",
                "墨墨数百年，月如有冤色。",
                "为作反骚吟，聊以补载籍。"
            ]
        },
        {
            "title": "成都教授史君挽诗",
            "content": [
                "槁乾迂事业，讲授老功夫。",
                "日暮乌声急，山空鹤影孤。",
                "高谭霜皎洁，及物雨昭苏。",
                "已矣公何憾，于今道未臞。"
            ]
        },
        {
            "title": "李参政生日",
            "content": [
                "已露明年造化机，便将六十四年推。",
                "后天八八无穷数，一声初阳自此基。"
            ]
        },
        {
            "title": "和王太博斋宫梦中绝句",
            "content": [
                "晴轻风憗冻，寒重日生烟。",
                "谩道中和节，天颜正愀然。"
            ]
        },
        {
            "title": "用真景元韵题豫章朱正父湖山清隐诗卷",
            "content": [
                "乾坤尔阔着吾庐，水绕山环仁知居。",
                "君友东湖徐孺子，我闻西洛邵尧夫。",
                "欲为天下屠龙手，肯读人閒非圣书。",
                "聊借斯言相赠勉，乐颜之乐即颜徒。"
            ]
        },
        {
            "title": "次韵黄侍郎海棠花下怯黄昏七绝",
            "content": [
                "曾访郊原春，静观烟雨妆。",
                "因物得良晤，谅非昔如棠。"
            ]
        },
        {
            "title": "李参政生日",
            "content": [
                "天马流行不见痕，黄钟吹签煦乾坤。",
                "坎离互处灵根峙，剥复机中硕果存。"
            ]
        },
        {
            "title": "次韵李参政见遗生日",
            "content": [
                "月暗书中色，霜彫镜里年。",
                "滔滔时易失，落落意难传。",
                "信己终违俗，随人谩辱先。",
                "输他南阁老，欹玉弄寒泉。"
            ]
        },
        {
            "title": "人日南山寺约汪宪",
            "content": [
                "天开三十六宫春，又见阶蓂七叶新。",
                "雨足翦来齐麦垅，时和看不断游轮。",
                "记曾英荡为使客，却拥朱轓作主人。",
                "客主何常均寄耳，系边认取本来身。"
            ]
        },
        {
            "title": "和虞永康梅花十绝句",
            "content": [
                "重阴浩瀚渺无滨，草木摧残见本真。",
                "谁识江南一枝信，明年春事正催人。"
            ]
        },
        {
            "title": "十八日上寿退赐坐十九日贡院锡宴二十一日紫",
            "content": [
                "珂繖摇心梦不成，忽听吏皂放衙声。",
                "吹灯拨火拱晨粥，趁到皇城恰六更。",
                "",
                ""
            ]
        },
        {
            "title": "和靖州判官陈子从山水图十韵·松径晚步",
            "content": [
                "松柏不受彫，此亦易知耳。",
                "须看竹有筠，与松相表里。"
            ]
        },
        {
            "title": "次韵费同叔解嘲",
            "content": [
                "乞得身来作外臣，冲然肺腑自韶钧。",
                "咸酸独觉水中味，形影相依镜里真。",
                "入户方闻夫子乐，近前孰试相君嗔。",
                "昊天明旦司游衍，环堵严於百万人。"
            ]
        },
        {
            "title": "次韵李彭州访山居三绝",
            "content": [
                "只嫌湫隘近城居，无着名山万卷书。",
                "不道八荒皆我宇，独於此处认吾庐。"
            ]
        },
        {
            "title": "唐昌文挽诗",
            "content": [
                "重葩殗叶露华浓，不忝家声得似公。",
                "休息生灵牙颊里，转移事变笑谭中。",
                "却将仕宦四千石，换取宽閒五百弓。",
                "岁路今归仙寿里，春来原上纸钱风。"
            ]
        },
        {
            "title": "次韵李参政和薛秘书诗见寄",
            "content": [
                "寒城眺晚牛羊下，翠荡涵秋鹳鹤飞。",
                "风雨灯前话畴昔，应怀坡颍不成归。"
            ]
        },
        {
            "title": "安宣抚生日",
            "content": [
                "疏戆烦公刮目看，肯持谀语祝加餐。",
                "千钧弩上机宁易，百尺竿头步转难。",
                "事遇快时聊复忍，民当急处略须宽。",
                "扫除荆棘栽梨枣，累璧重圭耐岁寒。"
            ]
        },
        {
            "title": "和宇文汉州□□气房楼记诗",
            "content": [
                "房公胸中妙刀尺，翦刻玻璃贮寒碧。",
                "今侯着楼於其上，竹色荷光得良觌。",
                "诗来殷勤问故侯，别日虽赊情转密。",
                "因思当年飞盖游，鸥鹭不惊潜鲤出。",
                "春浓雪絮人影乱，秋老云松半天屹。",
                "苏公二十四桥月，尚爱西湖风月夕。",
                "江山好处余恋嫪，纵不即人人自即。",
                "况今檐撩云与齐，激楚高歌友朋集。",
                "向来寒乞翻自嗤，诗扫黄泥已无迹。",
                "功名老我后加鞭，文字余人先夺席。",
                "欲搜万象供刻画，自有此湖难此笔。",
                "终当为君记斯游，摹写苍颜真六一。"
            ]
        },
        {
            "title": "宇文沪州挽诗二首",
            "content": [
                "笃信宁违俗，质行非近名。",
                "室无官烛泪，庖有甑法生。",
                "吏不知厮卒。家毋役叟兵。",
                "兹犹余事耳，彻底是真清。"
            ]
        },
        {
            "title": "董侍郎生日",
            "content": [
                "后皇一念根至仁，地虽南北民吾民。",
                "一二指搐不可信，彼动此应关诸身。",
                "人言犬戎相噬吞，彼蚌鷸耳吾渔人。",
                "大国信誓方重申，时遣升勺苏穷鳞。",
                "有狼其心不我恩，囊书赤白惊严宸，",
                "帝曰可矣予其征。臣某奉诏之淮濆，",
                "世某董师留汉滨。西南忧雇谁其分，",
                "我有从橐之亲臣。时其劝静制主宾，",
                "自阒以将军。边减法料子方寝薪，",
                "旆旌悠悠鸟乌驯。将军羽戾白纶巾，",
                "且将沈静弭放纷。迩来世道波沄沄，",
                "士为欲缚迷天真。开禧戎首终身焚，",
                "未闻先事人有言。大官一唱和者群，",
                "前而和之后云云。厥今狂猘先狺狺，",
                "事势不与开禧伦。方拯挚兽招饥蚊，",
                "此何为者只自尘。志士愤惋三军颦，",
                "置之不治虎患存。治之不胜桃早拚，",
                "胜之不尽穷兽奔。尽矣复与谁为邻，",
                "譬诸白黑方交枰。彼据腹胁吾边唇，",
                "养成持势犹不均。况彼狼夺吾逡巡，",
                "局势往往随时新。不有妙手谁弥纶，",
                "人才生世厥有因。帝贲天假崧降神，",
                "一心可以位乾坤。浮云轩冕何足论，",
                "祝公早还要路津。并包众智资多闻，",
                "倡明大义清妖氛。携持令誉归麒麟，",
                "蹇余不能康世屯。浯溪有石高嶙峋，",
                "傥能奔走东郭皴去皮加兔}。"
            ]
        },
        {
            "title": "李须庆挽诗",
            "content": [
                "蜜绍方闻学，亲承太史传。",
                "才资元近厚，辈行最推贤。",
                "七任二千石，分符三十年。",
                "天廷无一迹，归伴壑龙眠。"
            ]
        },
        {
            "title": "潼川宪司拓圃筑亭取康节语名以四春得古诗十",
            "content": [
                "皇天平四时，不以秋先春。",
                "仁人奉天职，不以德后刑。",
                "次序固云然，表里元相因。",
                "方春布阳炜，万物皆精神。",
                "当秋乃揫斂，黄落山川贫。",
                "天机之浅者，荣悴为戚忻。",
                "谁知天地心，於此常肫肫。",
                "既尝验诸理，又以取诸身。",
                "四德孰非元，四端孰非仁。",
                "刑威虽时用，生意固长存。",
                "四时长有春，吾闻邵子云。",
                "触事识初心，乃以名吾亭。",
                "",
                ""
            ]
        },
        {
            "title": "八月七日被命上会稽沿途所历拙於省记为韵语",
            "content": [
                "越州官吏出郊迎，骑从香舆舍妙明。",
                "只把一诚将圣孝，尧眉舜目俨墙羹。",
                "",
                ""
            ]
        },
        {
            "title": "送二史三兄赴廷对",
            "content": [
                "吾家令兄弟，异氏而同气。",
                "雅知义利分，不作温饱计。",
                "天子龙飞春，了翁对轩陛。",
                "柄臣方擅朝，党论如鼎沸。",
                "轧轧不能休，一挥三千字。",
                "植治贵和平，用人戒偏陂。",
                "天子擢第一，期以风有位。",
                "寻寘之古代，仍诏恩礼视。",
                "后此者三年，东瞻复联第。",
                "天子方谅暗，有言不得试。",
                "岁行在协洽，文翁陈谠议。",
                "惟知守家学，宁雇触时忌。",
                "虽不第甲乙，自谓傥无愧。",
                "古人为己学，何有於富贵。",
                "穷则独善身，仁将以行义。",
                "两兄西南彦，九牧将倒指。",
                "平生刚直胸，毋以科举累。",
                "矧逢主听宽，宁复怀顾畏。",
                "厥今果何事，请略陈一二。",
                "内无王文正，谁与理家事。",
                "外无韩忠献，谁与饬戎备。",
                "荧惑守羽林，震雷诧冬瑞。",
                "天象已云然，人事犹尔耳。",
                "劈析为上言，卓哉朝阳喙。",
                "却携令名归，为亲一启齿。"
            ]
        },
        {
            "title": "次韵李参政龙鹤山庐",
            "content": [
                "山色醉痕边，溪声客枕前。",
                "山溪元自旧，人已别经年。"
            ]
        },
        {
            "title": "次韵李参政上刘舍人阁学",
            "content": [
                "滔滔陆海与潘江，得似韩渠受籍泷。",
                "天下美官容易得，世间清论苦难降。",
                "龙随凡介便俦伍，鹤耸孤云谁等双。",
                "一马二童吾计决，山中花竹总麾幢。"
            ]
        },
        {
            "title": "次韵黄侍郎海棠花下怯黄昏七绝",
            "content": [
                "狂风利剑戟，火龙困屠宰。",
                "莫起落红愁，生意浩云海。"
            ]
        },
        {
            "title": "次韵虞退夫除夕七绝句",
            "content": [
                "几度将心安处安，有时中夜起长叹。",
                "年来识得安心法，否泰元从随虫看。"
            ]
        },
        {
            "title": "通泉李君以廷试卷漏结涂注自三甲降末甲赋诗",
            "content": [
                "士为浮名若挂铭，夫君心事独休休。",
                "阙书不害为全马，误笔何妨作牸牛。",
                "少铁赢铜閒计较，着蓑衣锦等风流。",
                "世间自有真轻重，归把功夫向里求。",
                "",
                ""
            ]
        },
        {
            "title": "宇文沪州挽诗二首",
            "content": [
                "风壑昂修干，霜空突翠峰。",
                "介然疑苦硬，行处独从容。",
                "不忝南轩嗣，奚惭北学宗。",
                "巫阳招不复，暖暖日高舂。"
            ]
        },
        {
            "title": "曾少卿约饮即席赋",
            "content": [
                "深院帘旌昼掩门，海牛挂出好乾坤。",
                "日烘花影涨春腻，风撼柳丝明醉痕。",
                "极目翦来齐翠嶂，关心看不断青原。",
                "明朝又逐文书去，且尽今宵极意论。"
            ]
        },
        {
            "title": "和靖州判官陈子从山水图十韵·重湖汎月",
            "content": [
                "水月皆内景，入秋倍清晖。",
                "世无善观者，滔滔吾谁归。"
            ]
        },
        {
            "title": "送李季允赴召",
            "content": [
                "是是非非各有心，以同为爱异为憎。",
                "誓肴秦穆旋修怨，在莒荠威卒震矜。",
                "事急求言常易入，位高从谏最难能。",
                "原公一破从前陋，万里无云皎日升。"
            ]
        },
        {
            "title": "赠画工王生",
            "content": [
                "七年谪五溪，二年守三沪。",
                "蛮烟瘴雨中，不改旧时吾。",
                "此来懒看镜，谓我衰且癯。",
                "王生忽肖象，气貌何丰腴。",
                "悔不赂王生，图作一病夫。",
                "变几转而上，听我归林庐。",
                "及此未衰日，更读几年书。"
            ]
        },
        {
            "title": "次程少逸饯杨叔禹教授",
            "content": [
                "载酒时从执戟郎，雅知清望称鸳行。",
                "肯来芹泮提英裁，要取芳编阅书香。",
                "玉倚蒹葭方借润，珠移甓社陡寒光。",
                "临来莫恨车无角，疑睇云霄紫凤翔。"
            ]
        },
        {
            "title": "罗监庙挽诗",
            "content": [
                "春风擢擢秀阶庭，岁晚悠然物外身。",
                "不把簪缨伤野趣，肯迂剑骑拂天真。",
                "种成坟上一枝桂，空老堂前百岁椿。",
                "乡里善人今已矣，龙门送客一酸辛。"
            ]
        },
        {
            "title": "中秋无月分韵得狂字",
            "content": [
                "金低辟老火，月琯行仲商。",
                "是为阴之中，正与日相望。",
                "浮云横相掩，人谓妒且狂。",
                "彼云初无心，此月亦何伤。",
                "水月本同体，其中根於阳。",
                "炯炯含内景，随时发辉光。",
                "天机之浅者，为人作閒忙。"
            ]
        },
        {
            "title": "肩吾生日",
            "content": [
                "力探上下三千载，行半东西二百州。",
                "有许豪雄都忘却，松窗棐几静中求。"
            ]
        },
        {
            "title": "次韵虞万州沧江海棠",
            "content": [
                "维摩老子菌生庵，门外沧江绿正涵。",
                "夜雨村村拆花柳，春风日日长桑蚕。",
                "晚妆才记海棠睡，朝色俄看禁药酣。",
                "造化新功镇如此，抚诗往往发余惭。"
            ]
        },
        {
            "title": "次韵李参政秋怀十绝",
            "content": [
                "新诗妙处古人过，节制场中老伏波。",
                "枯肠亦知费搜搅，奈此风景触拨何。"
            ]
        },
        {
            "title": "陈寺丞挽诗",
            "content": [
                "有子知乎否，苍生命益危。",
                "共伤周赫赫，谁叫庙譆譆。",
                "随处皆塘斧，何方不繭丝。",
                "斯人今已矣，抚事转伤悲。"
            ]
        },
        {
            "title": "杨仲博生日",
            "content": [
                "金街隆隆晓钟动，倚马禁门续残梦。",
                "梦惊风雨摇江霏，恍如秋浦哦诗时。",
                "觉来丝丝理前绪，犹记平塍蟹鱼句。",
                "是日江风吹倒山，船头白浪高黏天。",
                "两家儿女搅衣出，草草杯盘作生日。",
                "自从补被趋帝京，二年不见波涛惊。",
                "不知风色今安否，但见朝朝侍明主。",
                "银鞍白马上晴空，鸣鞘戒仗天无风。",
                "朝回为君庆初度，才上心来到秋浦。",
                "君今去作什邡侯，归兴如山不可留。",
                "只虞江上风色恶，不似帝城镇懽乐。",
                "高楼大弟插云霓，烟花眩眼明春晖。",
                "吾侪且可饮，勿问尚书期。",
                "为我歌，毋庸归。"
            ]
        },
        {
            "title": "次韵李参政秋怀十绝",
            "content": [
                "怒雷噀雨吹尘沙，樛枝草树纷笼加。",
                "可怜荷屋风不定，但有白红三数花。"
            ]
        },
        {
            "title": "和范少才咏雪三首",
            "content": [
                "寒阴凋草木，枯叶委庭阑。",
                "苍耸孤松秀，青敷万竹蟠。",
                "封条才贴妥，见晛复欹宽。",
                "但使根长在，毋忧风哭酸。"
            ]
        },
        {
            "title": "八月十四夜月用旧作韵呈诸友",
            "content": [
                "鬓发成宣面欲黎，逢人耻诵故年诗。",
                "才看震象应知满，未睹乾爻已识亏。",
                "止处光明浑在里，偶然显晦谩随时。",
                "风光流转浑閒事，要与知心结久期。"
            ]
        },
        {
            "title": "口占",
            "content": [
                "秋风已飒杯犹碧，宿雨才收稗亦花。",
                "天着工夫供醉眼，东邻有酒不堪赊。"
            ]
        },
        {
            "title": "绩和李参政湖上杂咏",
            "content": [
                "严君闲有家，富之以其道。",
                "几年困外御，囊空甑复倒。",
                "家人良自勉，岁晏原相保。"
            ]
        },
        {
            "title": "出剑门后日履危径戏集轿兵方言",
            "content": [
                "篮舆陟险隘，兀兀不停辙。",
                "主人眩头目，仆夫困唇舌。",
                "前疑树梢拂，后虑崖石擦。",
                "方呼左畔跷，复叫右竿捺。",
                "避碍牢挂肘，冲泥轻下脚。",
                "或荆棘兜挂，或屋檐拐抹。",
                "或踏高直上，或照下稳踏。",
                "斯须有不审，偾舆在目睫。",
                "深渊固可畏，平地尤险绝。",
                "作诗告仆夫，审诸秋毫末。",
                "识察既晓然，力行谨无忽。"
            ]
        },
        {
            "title": "送李梁山之官二首",
            "content": [
                "质行疑似钝，至论本亡奇。",
                "一寸虚灵地，千年德政碑。",
                "更穷山荦确，毋叹路逶迟。",
                "官职时来作，天公自已知。"
            ]
        },
        {
            "title": "送徐校书知处州",
            "content": [
                "峨峨海中山，十二楼五城。",
                "仙人驷玉虬，径上凌紫清。",
                "中道忽回薄，珪符下玉京。",
                "彤幨曜白日，锦舆上头行。",
                "扶桑揽余辔，缓步宽作程。",
                "世间行己地，端亦胜蓬瀛。",
                "谁乎低着身，哑咤闻新莺。",
                "何如携令名，归以见母兄。",
                "用世无小大，千里亦民氓。",
                "少施五夸手，竚录屏风名。"
            ]
        },
        {
            "title": "次韵李参政见遗生日",
            "content": [
                "六月不知暑，湖风涨晚林。",
                "凭阑追旧梦，驰驿寄新吟。",
                "出入三朝意，卷命千古心。",
                "感余不暇懒，窗影午蟾侵。"
            ]
        },
        {
            "title": "遂宁家知府生日",
            "content": [
                "玉堂元不閟英灵，地主还从此地生。",
                "千里棂高人独立，九宗山峙月双清。",
                "洋洋水薤临民意，猎猎霜林战叶声。",
                "如许高情谁与拟，玉梅枝外看参横。"
            ]
        },
        {
            "title": "临发潼上许侍郎提刑□饯于东山赋诗留别",
            "content": [
                "人生出处亦何常，又到涪江江上乡。",
                "山色如逢故人语，松声仍作去年香。",
                "红裳大舶满清镜，翠潋白沙明夕阳。",
                "未省此懽何日更，拟邀明照昏黄。"
            ]
        },
        {
            "title": "杨处干挽诗",
            "content": [
                "丁年已分与时违，便把书棚嘱付儿。",
                "峨岭秋寒千古意，符溪春暖一筒诗。",
                "彩云来往吾何与，草露消磨我自知。",
                "含笑黄泉应不恨，桂华犹有未开枝。"
            ]
        },
        {
            "title": "和虞退夫见贻生日诗韵",
            "content": [
                "夫容布叶乱田田，尚忆前年对二贤。",
                "今度观亭人独立，一江风月意谁传。"
            ]
        },
        {
            "title": "王宜人挽诗",
            "content": [
                "门谱谁夸郡姓强，是家元自孝廉郎。",
                "长来但识诗书贵，老去不知簪珥香。",
                "吏部生涯瓶里粟，夫人宗事橐中装。",
                "他年点检挈庵稿，宁愧欧公志薛杨。"
            ]
        },
        {
            "title": "八月七日被命上会稽沿途所历拙於省记为韵语",
            "content": [
                "篾帆松艇趁潮生，隔岸平畴唤得譍。",
                "上到渡头失欢喜，泥行十里是西兴。",
                "",
                ""
            ]
        },
        {
            "title": "次李参政所和五绝句韵因以为诗",
            "content": [
                "过眼浮云齐剑吷，会心真趣付炉尖。",
                "羲皇弭节前余路，日景方中未迫崦。"
            ]
        },
        {
            "title": "尝为赵太社作章泉二字及匹纸写诗二十二首赵",
            "content": [
                "易象於坤必有章，泉翁此义发天光。",
                "离趋外卦文加质，乾伏中多絅覆裳。",
                "欲验吾心观羽坎，诚知是理识归藏。",
                "公诗谢我祗成辱，敢复从公质寸长。",
                "",
                ""
            ]
        },
        {
            "title": "用李致政韵题临邛陈氏所居吕仙所留回道人来",
            "content": [
                "负瓮城边閒日月，翻环门上几春秋。",
                "东阳谩识榴皮字，南郭曾偕柳树游。",
                "踏雪飞鸿痕偶在，寒潭过雁影无留。",
                "至人御气无今古，妙处疑同上下流。",
                "",
                ""
            ]
        },
        {
            "title": "陈总领挽诗三首",
            "content": [
                "闻诏弹冠日，颓然秃鬓翁。",
                "当肩百钧重，卷袂两拳空。",
                "既上供军最，方修给饟功。",
                "大钧那可问，曾不愁留公。"
            ]
        },
        {
            "title": "计处士挽诗",
            "content": [
                "我之外王父，早岁识殷州。",
                "落落双蓬鬓，萧萧一衲裘。",
                "天时四不出，人事百无忧。",
                "事业虽亡试，全归閟一丘。"
            ]
        },
        {
            "title": "李参政生日",
            "content": [
                "嫠去女加刀}面花门未果驯，夏人兵马薄熙秦。",
                "谁将鞭策驱时运，十数年间日日新。"
            ]
        },
        {
            "title": "王常博寄示沌路七诗李肩吾用韵为予寿因次韵",
            "content": [
                "湓浦猿哀杜宇啼，琵琶弹泪送人归。",
                "谁言苏白名相似，试看风骚赤壁矶。"
            ]
        },
        {
            "title": "雅州教授杜君挽诗",
            "content": [
                "衣冠不但数城南，百世诗书味孔甘。",
                "夜半辞金知畏四，璞中有玉刖宁三。",
                "宦情本与秋俱薄，旅梦每惊春未酣。",
                "已矣参军谁喜愠，一陂绿水镇涵涵。"
            ]
        },
        {
            "title": "李微之闻其弟贯之西归以诗迓之刘左史和韵属",
            "content": [
                "只期玉女是用谏，肯为金夫不有躬。",
                "想见江南两肤使，天涯憔悴鬓成翁。",
                "",
                ""
            ]
        },
        {
            "title": "子益教授再用韵赋弈自审机从谏之诲某复和呈",
            "content": [
                "古人用众水如持，不为常安不虑危。",
                "违谏伏波终自困，捍羌充国本无奇。"
            ]
        },
        {
            "title": "和崔侍郎送行诗韵",
            "content": [
                "轧轧度空明，怀人梦不成。",
                "蜀天随处见，卮酒与谁倾。",
                "多事鬓毛改，长途髀肉生。",
                "随流浑未定，鼻息满舡鸣。"
            ]
        },
        {
            "title": "后殿侍立三首",
            "content": [
                "须臾陛卫俨成行，禁跸声声辇出房。",
                "靴笏趋陪西府拜，却更丝履立东厢。"
            ]
        },
        {
            "title": "八月七日被命上会稽沿途所历拙於省记为韵语",
            "content": [
                "禹穴元从一罅通，禹陵元在乱山中。",
                "饮泉窆石皆如此，误却东游太史公。",
                "",
                ""
            ]
        },
        {
            "title": "赠曾医",
            "content": [
                "太极分阴阳，物物具两仪。",
                "乾坤互南北，坎离迭东西。",
                "四时有见伏，昼夜有荡推。",
                "夫人迁於物，由之而不知。",
                "主淫一为沴，大命医所司。",
                "或当暑而裘，或御冬而絺。",
                "或学制而伤，或助苗而萎。",
                "其间号为儒，亦以身尝医。",
                "江西有曾君，解后荆江湄。",
                "暇日与之语，切磋及幽微。",
                "榜人趣行迈，欲别不忍离。",
                "乃书所素讲，为诗以赠之。"
            ]
        },
        {
            "title": "题外舅提刑杨大夫墓",
            "content": [
                "追思初摄大夫车，得助堂前见舅姑。",
                "三十三年归梦枕，一生一死隔黄垆，",
                "时危剩着人间我，境换遥怜向者吾。",
                "伯也叔兮今已矣，誓偕仲季勉终图。"
            ]
        },
        {
            "title": "费华文挽诗二首",
            "content": [
                "三凤齐飞日，相期到白头。",
                "一丘生处乐，万事死前休。",
                "风急啼乌放，霜零断雁秋。",
                "怀人竟何极，缄泪寄西州。"
            ]
        },
        {
            "title": "次韵郭方叔诸公借胡致堂赏梅至夜赋诗",
            "content": [
                "玄阴作秋冬，杀气寓风雪。",
                "土深候虫闭，山静飞鸟绝。",
                "谁知无边春，万古长不灭。",
                "或畅然以舒，或凝然以结。",
                "或聚为融和，或散为骚屑。",
                "又尝以此观诸人，生意不断长如薰。",
                "咸阳宫殿气成雾，忽作芒砀山泽云。",
                "神爵甘露来纷纷，画堂已入王政君。",
                "人从动后观变态，谁於起处探絪緼。",
                "浅者若为见，夜气长如神。",
                "傥知起灭幻，便省消息真。",
                "如何天机之浅者，但识人间桃李春。"
            ]
        },
        {
            "title": "潼川路施运判生日",
            "content": [
                "朔歇饕寒凝不禁，地雷应合战群阴。",
                "悠悠未快功名手，渺渺谁觇造物心。",
                "三寿作朋刚已复，二阳初动卦为临。",
                "经纶及此身强健，插颔青丝雪未侵。"
            ]
        },
        {
            "title": "和杨尚书韵送蔺恭甫归永康",
            "content": [
                "梦绕秦祠月半棱，归寻岷岭雪千层。",
                "傥来富贵垤藏蚁，尽大科名笔误蝇。",
                "须验家庭真事业，更追简册淡交朋。",
                "他年再出为时用，莫遣功夫似不曾。"
            ]
        },
        {
            "title": "真除后谩记所见",
            "content": [
                "晓风鞭袖闯天关，滥缀东西两省班。",
                "当日入趋东杂殿，番休却逐侍臣还。"
            ]
        },
        {
            "title": "次肩吾庆生日韵",
            "content": [
                "吾庐几研半生尘，朋友相邀问保邻。",
                "旅进群咻浑易事，邻家老子是何人。"
            ]
        },
        {
            "title": "四月癸已发浔阳馆过濂溪饭于杏溪愒清虚庵宿",
            "content": [
                "旌旗阴里盛传呼，春梦才醒一事无。",
                "草草山肴话朋友，依然白鹤故时吾。",
                "",
                ""
            ]
        },
        {
            "title": "高不疑与客登梁昭明钓台李肩吾和前诗见遗用",
            "content": [
                "篮舆轧轧度齐山，文献风流数百年。",
                "遥想牧之歌晚月，閒寻白也咏平天。",
                "只余钓水梁台在，未办登出谢屐穿。",
                "多谢秋风吹好语，如陪杖屦俯鱼渊。",
                "",
                ""
            ]
        },
        {
            "title": "和除夕前一日南叔兄会杨仲博杨季穆诗",
            "content": [
                "玄里探幽识罔冥，易中观象见文明。",
                "心虚有友皆三益，宇静无时不四并。",
                "物理玩来成独笑，年华见惯渐忘惊。",
                "只余亲友关天分，离合钟情不肯平。"
            ]
        },
        {
            "title": "李参政折赠黄香梅与八咏俱至用韵以谢",
            "content": [
                "犀镇帘帷风绰开，当庭恰似剪花回。",
                "眉间一点看浑似，笑领江南春信来。"
            ]
        },
        {
            "title": "和虞永康梅花十绝句",
            "content": [
                "不随妖艳竞花期，叶落惟存老树枝。",
                "林下水边时一见，相逢颇恨几年迟。"
            ]
        },
        {
            "title": "次韵李参政秋怀十绝",
            "content": [
                "母心日日儿当归，屋山看尽乌鸟栖。",
                "安得使我如乌飞，母旁衮地为儿啼。"
            ]
        },
        {
            "title": "李参政折赠黄香梅与八咏俱至用韵以谢",
            "content": [
                "入眼风光似世情，金裳玉质转分明。",
                "额黄十二谁分似，疑是仙人成智琼。"
            ]
        },
        {
            "title": "用大礼杨少卿□韵题冯川庄图",
            "content": [
                "摩挲潘叟跨驴图，便拟移家向此居。",
                "素富素贫随处乐，世间何地不嵩庐。"
            ]
        },
        {
            "title": "用黄侍郎韵题宇文发运瑞萱亭二首",
            "content": [
                "春风拍拍寿觞前，人有何忧树尔萱。",
                "老眼未忘儿女爱，花随人意瑞家园。"
            ]
        },
        {
            "title": "董侍郎生日三首",
            "content": [
                "潞公曩自蜀遄归，约仅逾年秉政机。",
                "当日燕毛谁与并，后来接踵未应稀。",
                "从星元合陪天柱，戴气宁当远日畿。",
                "会看传宣燕私第，赐香成雾彩成围。"
            ]
        },
        {
            "title": "西叔兄生日",
            "content": [
                "从渠冷暖广文君，发越春和别有根。",
                "乐意融融兄及弟，庆流衮衮子生孙。"
            ]
        },
        {
            "title": "过虎头狼尾滩避险出陆到谭晋仲故居有谢公昌",
            "content": [
                "尚记翩然下帝傍，七年才入屈公乡。",
                "山衔西日去家近，风递北氛吹袂凉。",
                "新事感伤心力短，旧交零落话头长。",
                "况堪刘薛吾师友，黄壤堂堂閟夜光。",
                "",
                ""
            ]
        },
        {
            "title": "次韵李参政龙鹤山庐",
            "content": [
                "天公富万有，秋事不曾贫。",
                "静阅岁时信，动观天地仁。"
            ]
        },
        {
            "title": "次韵知常德袁尊固监丞送别四诗",
            "content": [
                "孔训元无实对名，只言为己与求人。",
                "能知管仲不为谅，便识殷贤都是仁。",
                "义利两涂消处长，古今一理屈中伸。",
                "自从圣学寥寥后，千百年谁信得真。"
            ]
        },
        {
            "title": "万州守潘拉登鲁池观荷花荔枝",
            "content": [
                "密林和雨翦离支，曲径留阴切藕丝。",
                "自入渝涪山色恶，眼明见此鲁家池。"
            ]
        },
        {
            "title": "次韵虞万州见寄除夕江村饯腊二首",
            "content": [
                "处士西城落照边，春风吹袂意泠然。",
                "閒中受用封千户，圣处功夫禄九迁。",
                "竹外缓觞留急景，沙头饱饭看丰年。",
                "诗来发我无穷思，拟上沧江别看天。"
            ]
        },
        {
            "title": "四月癸已发浔阳馆过濂溪饭于杏溪愒清虚庵宿",
            "content": [
                "多少濂溪生并时，两程夫子咏而归。",
                "须知宇宙何曾隐，鱼自川游鸟自飞。",
                "",
                ""
            ]
        },
        {
            "title": "张隐君挽诗",
            "content": [
                "触事无非学，非儒果误身。",
                "体中识天地，笔底定君臣。",
                "安乐堂前月，希夷枕上春。",
                "是应家有子，不止活千人。"
            ]
        },
        {
            "title": "张义立得古井以木为甃命曰亨泉而求余诗",
            "content": [
                "井居安其地，井通会其时。",
                "地维人所宅，时乃天这为。",
                "方冬群动息，水德潜清漪。",
                "而随春木升，环顶活华滋，",
                "性情固下润，功用由上齐。",
                "孰若无事中，一降一腾之。",
                "是理契天运，达观正在兹。",
                "张侯得木井，妙制参皇犧。",
                "其间相生意，似非俗人知。",
                "堙废几何年，而独与侯期。",
                "书来属共赋，此理难下词。",
                "但於井之象，发我深沈思。",
                "且如初升五，泰通人所资。",
                "乃於巽入坎，中含兑承离。",
                "通塞靡自遂，睽遇若有司。",
                "坎惟生於一，孚实以为基。",
                "世途自亨否，我德无成亏。",
                "属侯善疏瀹，毋俾纤尘缁。",
                "不食吾不即，食之吾不私。",
                "小大随所汲，辩义而审施。",
                "客来问出处，为诵亨泉诗。"
            ]
        },
        {
            "title": "杨极父挽诗",
            "content": [
                "高堂元佑脚，下泽少游乡。",
                "自得林泉趣，不登声利场。",
                "年方荣四豆，日已下三商。",
                "有子翁无咎，存心味更长。"
            ]
        },
        {
            "title": "燕新进士",
            "content": [
                "已办书生场屋缘，枫宸入对字三千。",
                "玉阶喜得方寸地，屋漏如临咫尺天。",
                "学自孔颜期用世，道非尧舜莫陈前。",
                "便听第一鸿臚唱，衣钵如余未足传。"
            ]
        },
        {
            "title": "醉落魄/一斛珠 人日南山约应提刑懋之",
            "content": [
                "无边春色。人情苦向南山觅。村村箫鼓家家笛。祈麦祈蚕，来趁元正七。翁前子後孙扶掖。商行贾坐农耕织。许知此意无今昔。会得为人，日日是人日。",
                ""
            ]
        },
        {
            "title": "谯申甫惠诗有随缘婚嫁之语因次韵赞之",
            "content": [
                "几见三星挂屋荣，人生难得是青春。",
                "已惊梅实盈筐筥，方待河鲂下钓纶。",
                "乃事未能超俗见，感时宁不念天伦。",
                "随缘婚嫁君言是，且把乖逢付大钧。"
            ]
        },
        {
            "title": "九月丁亥秋祀毕劳农北郊苏提干以疾不往心诗",
            "content": [
                "秋尝事毕与宾游，神惠如临不敢留。",
                "骑吹一川松露晓，踏歌千里稻云秋。",
                "豳公堂上兕觥荐，郓使溪前经律诹。",
                "尽日临民看不足，归从苏子静中求。",
                "",
                ""
            ]
        },
        {
            "title": "别东叔西叔二兄于遂宁门外",
            "content": [
                "毕逋枝上晓光和，日日庭闱盼树柯。",
                "风送骊歌惊短梦，云拖鸠雨湿长坡。",
                "母心念子无时足，王事催人不奈何。",
                "但祝爱身崇令德，长教此意得天多。"
            ]
        },
        {
            "title": "和虞退夫见贻生日诗韵",
            "content": [
                "虎豹当关路险艰，家人占鹊望予还。",
                "四方蹙蹙还何许，家在西南山外山。"
            ]
        },
        {
            "title": "舣舟琵琶亭次福士张元龙以诗代柬韵",
            "content": [
                "乐天未信果知天，枉为琵琶弦系舡。",
                "须识屈信常事耳，暑寒代序月移躔。"
            ]
        },
        {
            "title": "鹤山书院前为荷塘三即其小屿筑亭久矣春后八",
            "content": [
                "严风吹衣落南土，手批左儿右吾}猱藉封虎。",
                "缘山跨谷三里城，架竹编茆百家聚。",
                "天公似为羁人谋，闭藏佳境城东陬。",
                "介然用之便成圃，下眎更得夫容州。",
                "水间木末高下照，名字既同形亦肖。",
                "自从羸豕伏群龙，红白相辉转明耀。",
                "人怜风雪拘系之，委弃衰草蟠寒泥。",
                "谁知炯炯含内美，正於槁瘁生光辉。",
                "大书三字为吹送，唤起渠阳百年梦。",
                "却疑二华痴绝人，身既隐矣名焉用。",
                "",
                ""
            ]
        },
        {
            "title": "丁大监文伯得余近作读之读之疾愈以诗见贻",
            "content": [
                "黔巫之南溪水兹，山粗石恶不可治。",
                "崇宁边臣务广地，山刊石断林木斯。",
                "其间掌许号为郡，如以土偶安须眉。",
                "中州人物犹此任，累臣舍是夫何词。",
                "况於风气少疵疠，且幸羽俗无浇漓。",
                "饱餐贱米温旧读，书味隽永忘其疲。",
                "坐看岁龙度丑戌，几见秋月弦虚危。",
                "都梁有吏云端来，持书火急如符移。",
                "美人家在九芙蓉，门墙突兀那可窥。",
                "联缄累牍梦邪非，一年两度划见之。",
                "我诗但能愈君疾，君解与世医狂痴。",
                "乖逢休戚信有命，叹上不使非知医。"
            ]
        },
        {
            "title": "袁参政挽诗",
            "content": [
                "奕奕万夫望，才名四十霜。",
                "重来陪讲幄，三入位文昌。",
                "地辟南厅峻，砖重首折行。",
                "修途日未旰，弭节复相羊。"
            ]
        },
        {
            "title": "袁侍郎挽诗",
            "content": [
                "学术趋平实，年来似寂寥。",
                "岂无先后觉，未在始终条。",
                "此老能深造，诸公独后彫。",
                "平生寄心事，仿佛见鱼朝。"
            ]
        },
        {
            "title": "次韵九华叶见思鹤山书院诗",
            "content": [
                "天空地迥托吾庐，何处山川不裕如。",
                "太极光阴宁有閒，环中事业本无书。",
                "道亨谁谓大人否，夷陋不妨君子居。",
                "昨梦九芙蓉里去，起闻跫足到空虚。"
            ]
        },
        {
            "title": "次韵虞退夫除夕七绝句",
            "content": [
                "将军元自敬延年，明主何曾弃浩然。",
                "自分康时了无策，故山多少未芸田。"
            ]
        },
        {
            "title": "次韵虞退夫除夕七绝句",
            "content": [
                "又叹崇宁宣政年，无端亡虏误开边。",
                "谁能为我惩前辙，早挈江山入舜甄。"
            ]
        },
        {
            "title": "送王考功江东漕",
            "content": [
                "分部设将漕，黊旒寄聪明。",
                "直须撼山岳，亡但采畸赢。",
                "而况江以东，襟淮翼吴荆。",
                "民力九十空，所恃人为城。",
                "南宫辍望郎，方输饷连营。",
                "荧煌鹊锦袍，明日趋遐征。",
                "阳春脚未到，淑气先流莺。",
                "向来嵇中散，仅试薶九京。",
                "阿兄亦未究，有书今在楹。",
                "驱车踏前轨，若木以为程。",
                "千里隔香案，洗目观澄清。"
            ]
        },
        {
            "title": "送从子令宪西归",
            "content": [
                "弘毅规摹本末周，既难分付又难酬。",
                "须知陋巷忧中乐，又识耕莘乐处忧。"
            ]
        },
        {
            "title": "题归宗寺",
            "content": [
                "愦愦深源与会稽，识时惟有一羲之。",
                "千年误作能书看，谩说鹅池与墨池。"
            ]
        },
        {
            "title": "许侍郎挽诗",
            "content": [
                "杏园春接袂，蓬省夜分灯。",
                "权相不吾以，贵人惟子憎。",
                "虽云殊爵位，均不愧交朋。",
                "雇影追前事，悠然涕满膺。"
            ]
        },
        {
            "title": "次韵王茶马海棠四绝·燕王宫",
            "content": [
                "二十四番花信风，川原无处着繁红。",
                "逢人谩说燕宫旧，废址荒营暝霭空。"
            ]
        },
        {
            "title": "次韵中秋风雨中约客叶元老有诗",
            "content": [
                "长雨顽云处处山，浃旬浑不露天悭。",
                "鱼旟未光心如醉，鸿雁关情鬓欲斑。",
                "月体晦明犹偶尔，酒肠舒惨亦浑閒。",
                "只将愚虑酬佳赠，未必骚情不破颜。"
            ]
        },
        {
            "title": "自长宁阡过灵泉兄墓势黄经从隈支以归",
            "content": [
                "晨策犯层巅，危如峭壁缘。",
                "溪明人在地，路绝马行天。",
                "松倚露云立，稻依霜雨眠。",
                "不知岁年晚，抚事亦悠然。"
            ]
        },
        {
            "title": "孺人谯氏挽诗",
            "content": [
                "门闾冰似清，谯女复苏甥。",
                "幸有室家乐，宁无兄弟情。",
                "灭鄫虽未忍，归卫不容行。",
                "独殿诸昆后，鸾封贲九京。"
            ]
        },
        {
            "title": "送从子令宪西归",
            "content": [
                "古来明戒有弦钩，伯父胡为苦好修。",
                "累尔南行数千里，我之自怪尔何尤。"
            ]
        },
        {
            "title": "和范少才咏雪三首",
            "content": [
                "底处呼滕六，催将岁事阑。",
                "窗明朝采烂，枝瘦夜光蟠。",
                "炫晃山林老，模糊天地宽。",
                "晓琴弦欲折，验忍溧阳酸。"
            ]
        },
        {
            "title": "肩吾生日",
            "content": [
                "余晦越乡别临贺，郭君出竟送荆州。",
                "放麑心事人夸说，得似如今累岁留。"
            ]
        },
        {
            "title": "次韵李参政秋怀十绝",
            "content": [
                "月华如水恰中庭，乌鹊枝头栖复惊。",
                "晚暑三亭随雨过，秋声一半在虫鸣。"
            ]
        },
        {
            "title": "冯夫人挽诗",
            "content": [
                "解道先天易，能哦击壤诗。",
                "只因居有羽，毋谓女无仪。",
                "在姆师逡立，从夫妇得咨。",
                "暮年尤慰意，玉婿作门楣。"
            ]
        },
        {
            "title": "次韵虞退夫除夕七绝句",
            "content": [
                "蜀人谁不望西还，何事天公独我悭。",
                "两度来逢单瘀岁，腥风血雨满人间。"
            ]
        },
        {
            "title": "杨仲远挽诗",
            "content": [
                "属我铭先竁，元符事益光。",
                "十年黄壤梦，再世短松岗。",
                "楼外焄蒿集，阁前名节香。",
                "吴钩无处挂，刍束寄诸郎。"
            ]
        },
        {
            "title": "赠僧南游",
            "content": [
                "吾少不学佛，吾道闻之尝。",
                "虚灵一寸心，无贤愚圣狂。",
                "人惟不自信，渺渺歧上羊。",
                "师今紧寻觅，看是真有亡。",
                "如行人贪程，如久客念乡。",
                "一朝眼发明，家山俨成行。"
            ]
        },
        {
            "title": "赵广安挽诗",
            "content": [
                "蚤志周程学，期窥孔孟心。",
                "人千行马贵，我爱隙驹阴。",
                "秋树檠苍干，霜空耸翠岑。",
                "一生迂事业，造物作知音。"
            ]
        },
        {
            "title": "和李参政正旦闻边报",
            "content": [
                "羽檄连旬月，边尘换岁阴。",
                "捉弄衿忧见肘，补肉忍剜心。",
                "天远鸿飞急，林疏燕恨深。",
                "直钭归往地，都作杀胡林。"
            ]
        },
        {
            "title": "和张大著颠字韵二首",
            "content": [
                "步弱扛丰分疾颠，不将臭腐易芳鲜。",
                "眼前富贵蚁奔垤，膜外功名鸥避船。",
                "忠愤无因尘乙夜，隐忧深觉负丁年。",
                "一窗风雨看书卷，三度京梅雪可怜。"
            ]
        },
        {
            "title": "题潼川倅厅先得月楼",
            "content": [
                "浓云卷羃衡响北，天风不摇万响息。",
                "蟆行爬沙踏科臼，雇菟茫洋长在腹。",
                "本来全体自分明，日用其间人莫识。",
                "弄丸之暇划若逢，笑拍阑干我先得。"
            ]
        },
        {
            "title": "次韵知常德袁尊固监丞送别四诗",
            "content": [
                "夕阳舂处是吾家，水绕山环路转赊。",
                "蹙蹙四方浑未定，茫茫大化渺无涯。",
                "归来已恨十年晚，老去空嗟两鬓华。",
                "各原及时崇令德，万钟於我本何加。"
            ]
        },
        {
            "title": "次韵黄侍郎沧江海棠六绝",
            "content": [
                "为怜一片晓云红，未放千丝暮雨浓。",
                "调燮阴阳贤岳牧，满川花意得舂容。"
            ]
        },
        {
            "title": "武康主簿吴挽诗",
            "content": [
                "羯末夸群从，凝徽肖一之。",
                "风花摇切梦，梅雪照诗脾。",
                "日短乌声急，天寒雁影悲。",
                "广轮高隐地，千古一涟洏。"
            ]
        },
        {
            "title": "安宣抚生日",
            "content": [
                "知是皇家几世仁，天开人物作长城。",
                "元崇雅号济时相，景略真成间代英。",
                "天路旗常铺绩用，中原草木识威名。",
                "北征西略公余事，应念风胞百万生。"
            ]
        },
        {
            "title": "送赵茶马东归",
            "content": [
                "又因送客朝京阙，意行偶过山之阳。",
                "槛开岷岭半天雪，帘卷峨眉千丈冈。",
                "断霞明空暮江白，密阴藏雨秋原香。",
                "客归便可报明主，满川看看秔云黄。"
            ]
        },
        {
            "title": "送张匠临以秘阁知赣州",
            "content": [
                "西南间气忠献公，一生心事天与通。",
                "才高志广无处着，独倚衡疑望关洛。",
                "九州风露方漫漫，卷回残梦归余干。",
                "惟将一念遗孙子，长与世间立人纪。",
                "宣公端明今在无，我生不识惭非天。",
                "宁知中岁遇行甫，历历典刑犹父祖。",
                "试从微处觇经纶，中边玉洁无纤尘。",
                "大河滔滔恣群饮，逡巡独惜障泥锦。",
                "晓庭戒仗喑无声，掣缨振鬣时时鸣。",
                "京师邸吏自相语，张公立朝我良苦。",
                "不知书疏何所言，每一论奏人争传。",
                "好名之人能逊国，而於豆羹见词色。",
                "反覆耐看不可瑕，此事无素能然邪。",
                "我从同朝一千日，见公造次皆是物。",
                "寄声为贺赣州民，朝廷为汝辍争臣。",
                "却须更问萧太传，中传外郡谁当虑。"
            ]
        },
        {
            "title": "黎州安抚赵挽诗",
            "content": [
                "不为软语混光尘，独把刚肠敌世纷。",
                "读史功夫头没膝，疾时风论齿穿龈。",
                "慈乌反哺终违志，断雁辞行不作群。",
                "犹有宁馨传素业，为求佳传贲丘坟。"
            ]
        },
        {
            "title": "书所见闻示诸友",
            "content": [
                "死城陷阵已长休，捍虏鸠民亦漫忧。",
                "局外閒人倚江立，全躯保室信良谋。"
            ]
        },
        {
            "title": "十八日上寿退赐坐十九日贡院锡宴二十一日紫",
            "content": [
                "有次鞭鞘陆续鸣，赭袍当殿万簪缨。",
                "群臣拜舞分行坐，十味肴羞酒五行。",
                "",
                ""
            ]
        },
        {
            "title": "次韵李参政见寄三首",
            "content": [
                "湖畔三顷秫，酿成聊独斟。",
                "积薪伤汲直，求旧感迟任。",
                "梦里牛山峻，吟边雁泊深。",
                "两乡明月夜，应照旧登临。"
            ]
        },
        {
            "title": "次韵□丞兄闻丁卯十一月三日朝报",
            "content": [
                "龙章晨下九重关，帝敕元凶出羽出。",
                "揭日行空破昏暗，乘风纵燎绝神奸。",
                "须看文正昭陵日，孰与忠宣元佑间。",
                "更原和平培治体，儒臣千岁侍天颜。"
            ]
        },
        {
            "title": "安大使生日",
            "content": [
                "恭惟天佑宋，奕叶际明良。",
                "积德由文武，生贤迈汉唐。",
                "粤稽资殿老，降自皛山阳。",
                "崧极申函粹，东维传启祥。",
                "堂堂三代直，赫赫万夫望。",
                "清庙圭璋璧，明堂枫柞樟。",
                "诏成来凤翥，云滃际龙骧。",
                "谁误玄黄篚，争驰赤白囊。",
                "搀抢星有耀，晻左日右台}日无光。",
                "白昼鸣枭獍，长衢纵虎狼。",
                "公卿失匕箸，帷幄自金汤。",
                "昔在齐刘豫，前睎石敬瑭。",
                "久为虏臣妾，深入汉封疆。",
                "谁似机筹妙，曾无矢镞伤。",
                "边城长男女，农亩遂耕桑。",
                "惠泽孚禽兽，威棱憺犬羊。",
                "报动隆爵秩，纪绩满旗常。",
                "事业侔伊吕，功名陋霍张。",
                "岩岩千仞壁，纳纳百川语泻天潢。",
                "寿域周三蜀，春祺遍一方。",
                "篷峦擎屃赑，壶玉扣鸳鸯。",
                "御府颁殊玩，褒轮下十行。",
                "绣鞍翻昱爚，茸纛立荧煌。",
                "万古功名样，千年节义香。",
                "九重新政理，二枋孰维纲。",
                "当宁畴耆硕，非公莫便章。",
                "白麻颺殿陛，金衮赴文昌。",
                "会整乾坤了，长令海县康。",
                "作经七六艺，致主四三王。",
                "自雇蓬蒿质，敢希桃李场。",
                "熊祥入梦，駉颂寿如冈。",
                "画地数勋烈，指心成激昂。",
                "莫驰千里足，亲对九霞觞。",
                "天汉江山美，中书日月长。",
                "原言崇令德，永作世津梁。"
            ]
        },
        {
            "title": "孙夫人挽诗",
            "content": [
                "庄重知为女，宽和解相夫。",
                "母慈均众子，妇道尽皇姑。",
                "春日鸣抟黍，秋风撼毕逋。",
                "尚迟彤管笔，宿草卧龟跗。"
            ]
        },
        {
            "title": "再和前韵答赋五首",
            "content": [
                "一声凤咮朝阳里，慰我鸡鸣风雨思。",
                "藐藐大钧那可问，有才动与厄相期。"
            ]
        },
        {
            "title": "次韵丁大监见怀",
            "content": [
                "行藏去就各随时，敬怒嫌疏忍奋飞。",
                "正怕霜严天宇净，敢夸舟载月明归。",
                "生松有梦还公固，化鹤何心驻令威。",
                "独抱遗编看千古，昔人历历未应非。"
            ]
        },
        {
            "title": "次韵虞退夫除夕七绝句",
            "content": [
                "虞倩思亲感岁年，归心巫峡暮云前。",
                "乖逢逝止那能料，静倚閒云看大川。"
            ]
        },
        {
            "title": "次韵外舅杨崇庆以诗相招三首",
            "content": [
                "去年湖上看花时，拍槛呼鱼酌酒卮。",
                "鱼计主人已非昔，犹惊故处上钩迟。"
            ]
        },
        {
            "title": "次韵德先步月答所问语",
            "content": [
                "三更端正月，皎亮直瑶京。",
                "客问心之体，无言对太清。"
            ]
        },
        {
            "title": "登元佑阁次韵李左史所和范沪洲诗",
            "content": [
                "飘风吹面酒无力，万响摇摇不停息。",
                "主宾才然立分鼎，抑抑威仪长不忒。",
                "冰盘时荐樱笋香，乌丝快洒蔷薇墨。",
                "夜深山静天四垂，悠然发我真闻识。"
            ]
        },
        {
            "title": "送安同知赴阙五首",
            "content": [
                "京邑殿留司留相，东山无以我公归。",
                "德人用舍关天运，世上巫感妄见机。"
            ]
        },
        {
            "title": "谯修职挽诗",
            "content": [
                "风高鸿影只，秋迥鹗飞双。",
                "桐帽人耆耈，纶封泽骏宠。",
                "欧书曾肆力，古调罕同腔。",
                "且幸碑铭识，无从亲扣撞。"
            ]
        },
        {
            "title": "和别驾喜雨四绝",
            "content": [
                "尔游尔衍与天同，无处无时不感通。",
                "芸鼓渐稀铃索静，茶烟摇颺晚香中。"
            ]
        },
        {
            "title": "陈寺丞挽诗",
            "content": [
                "圣主搜贤诏，愚臣荐士书。",
                "高冈看治凤，灵治蛰潜鱼。",
                "时数自信左言右出}，帝心谁戚疏。",
                "臧仓徒扰扰，穷达不关渠。"
            ]
        },
        {
            "title": "李怀安挽诗",
            "content": [
                "乡邑赖蓍龟，天胡不憗遗。",
                "与人交乐易，处世事平夷。",
                "甚矣古堂者，伤哉今已而。",
                "抚时怀牧守，忍泪读刘碑。"
            ]
        },
        {
            "title": "丙申携客自康王观东北行十里观谷帘泉",
            "content": [
                "正喜昔闻今见之，泉称第一更何疑。",
                "此心好乐先为主，但见忠谋皆我欺。"
            ]
        },
        {
            "title": "至后再见大雪杨尚书约登天开图画阁分得平字",
            "content": [
                "天公闵亦子，踊为营杯羹。",
                "寸白未云厌，赐以一尺平。",
                "微阳动黄宫，万宝随孳萌。",
                "蝗妖坐远屏，疠鬼亦就烹。",
                "东邻文昌伯，志气为我倾。",
                "携朋乐时丰，举酒浇空明。",
                "忻忻各有适，耿耿未忘情。",
                "不知宇宙内，肯尔同阴晴。",
                "前时闻帝辇，随雪登山亭。",
                "亭高一流盻，淮楚接神京。"
            ]
        },
        {
            "title": "再用韵",
            "content": [
                "才资如子世应稀，自喜寒门女有归。",
                "我被词华几陷溺，相期努力践朝晖。"
            ]
        },
        {
            "title": "题苏文忠与邓安惠西山唱和",
            "content": [
                "春风吹屧上黄冈，独倚斜阳看武昌。",
                "城郭山川几兴废，只留元佑姓名香。"
            ]
        },
        {
            "title": "燕孙节推",
            "content": [
                "快着青冥软玉鞭，直骑騄耳踏云烟。",
                "等閒礼乐三千字，酬答艰难十九年。",
                "鼎甲声华今有继，政涂事业岂无传。",
                "原君更拓勋名地，重玩盈科放海篇。"
            ]
        },
        {
            "title": "元夕卜油溪故事",
            "content": [
                "不随洛俗占灯影，不学荆人问紫姑。",
                "卖得薪来卜油去，丰年还似去年无。"
            ]
        },
        {
            "title": "肩吾生日",
            "content": [
                "谁遣青龙日夜流，记经星纪已降娄。",
                "边城恰匝三寒暑，初度联翩四倡酬。"
            ]
        },
        {
            "title": "题桃源图",
            "content": [
                "伏胜高堂书已出，窦公制氏乐犹传。",
                "鲁生力破秦仪陋，商皓终扶汉鼎颠。",
                "隐者宁无人礼义，武陵独匪我山川。",
                "若将此地为真有，乱我彝伦六百年。"
            ]
        },
        {
            "title": "送刘类元奉对阙庭",
            "content": [
                "突争修名磊磈胸，一鸣冠蜀未酬公。",
                "十年解瑟无调瑟，百载张弓未弛弓。",
                "剥啄门边谁主客，毕逋城上孰雌雄。",
                "引吭为作朝阳瑞，携取香名寿乃翁。"
            ]
        },
        {
            "title": "次韵李彭州乞鹤于虞万州",
            "content": [
                "沧江羽客亦悠哉，水畔梅边雪斗皑。",
                "白鹤山头曾有约，至今华表望归来。"
            ]
        },
        {
            "title": "湖北提刑林寺丞赴召以书索诗",
            "content": [
                "鏦金伐鼓催行丹，拦街祖帐云如稠。",
                "祥刑使者入奏事，诏书趣发不可留。",
                "居人争门挽衣住，行人十步九回雇。",
                "公言为汝五年留，便是数旬终一去。",
                "居人向前为公语，情知不是留公处。",
                "一春风雨寒凄凄，牛羊满地鸿酸嘶。",
                "乾坤尔阔无处着，惟有此地恬不知。",
                "桑麻鸡犬桃溪曲，身住主家数椽屋。",
                "卧听前江风雨声，自嗟身是如天福。",
                "公今归去作大官，连云广夏千万间。",
                "我时岂不被公赐，天高卒卒难为攀。",
                "吾侪小人腹，不惮于公祝。",
                "公今揽辔行原显，泽地相临看不足。",
                "明朝归坐京师宅，深院重门壅休戚。",
                "原公莫为一身惜，须念同胞头戢戢。",
                "春风湔泪情转恻，道旁过者声唶唶。",
                "我时困卧五溪东，十日八九阴蒙蒙。",
                "有来道前事，耳目为惺惚。",
                "更将百壶扶醉胆，喜余鼻息陵烟虹。",
                "欲输一言不能措，以公所闻还赠公。"
            ]
        },
        {
            "title": "次韵李参政赋蟆颐新堰三首",
            "content": [
                "夏秋雨集浍沟盈，雨过江空洲渚生。",
                "事到无根元易涸，要将心地作池城。"
            ]
        },
        {
            "title": "十八日上寿退赐坐十九日贡院锡宴二十一日紫",
            "content": [
                "蹴鞠寻潼列广庭，吹丝按竹布前荣。",
                "卿郎杂殿常无见，只听时时万岁声。",
                "",
                ""
            ]
        },
        {
            "title": "知广安军勾侯挽诗",
            "content": [
                "突兀双楠树，翘枝照户青。",
                "春风吹湑湑，秋雨立亭亭。",
                "蚁梦迷符竹，牛涔兀屏篂。",
                "但令根本在，有茁媚阶庭。"
            ]
        },
        {
            "title": "次韵李彭州乞鹤于虞万州",
            "content": [
                "急景应如赴壑鳞，感时心事可怜生。",
                "湖边雁序殷勤叫，持寄新诗念故人。"
            ]
        },
        {
            "title": "李参政生日",
            "content": [
                "分付诸儿自致身，朝阳阁上看长春。",
                "梅边认得真消息，往古来今一屈伸。"
            ]
        },
        {
            "title": "于眉州挽诗",
            "content": [
                "士为谋身蛇有足，人於嚣论鼠无牙。",
                "狱书一落于公手，不识从来豪大家。"
            ]
        },
        {
            "title": "次韵李参政见谢游龙鹤山诗二首",
            "content": [
                "北山尝乞草堂灵，娓娓高谈析理精。",
                "泼眼溪光无间断，入怀月色太鲜明。",
                "寒毛络石清可数，暝霭蒸山浓欲倾。",
                "相对悠然无语处，古今成败一空枰。"
            ]
        },
        {
            "title": "次韵杨尚书立春",
            "content": [
                "帽屋钗梁剪彩新，谁知井底及池濒。",
                "只从阳月方中日，已作明年第一春。"
            ]
        },
        {
            "title": "讲筵侍立三首",
            "content": [
                "须臾讲殿报斑齐，拜罢东升一半西。",
                "两序公卿皆赐坐，史臣讲读中阶隮。"
            ]
        },
        {
            "title": "和虞永康梅花十绝句",
            "content": [
                "远山云抹半横簪，野色昏明水浅深。",
                "庭外沉沉人不到，凛然玉雪对疏林。"
            ]
        },
        {
            "title": "于眉州挽诗",
            "content": [
                "老雁长云横蜀道，归鸦落日倚江城。",
                "摩挲少日生祠记，忍听虞歌薤露声。"
            ]
        },
        {
            "title": "题成都宪江公廉勤谨忠信和缓八箴",
            "content": [
                "勤似忉忉谦揭揭，谨疑左足右齿}左足右齿}信悾悾。",
                "佩韦董子柔成缓，专瑟梁丘和近同。",
                "义利只差丝杪忽，功夫端验始衷终。",
                "六箴须把公忠贯，公处还归一字忠。"
            ]
        },
        {
            "title": "蟠鳌孙通直挽诗",
            "content": [
                "趋义古君子，辞荣真丈夫。",
                "泽车款段马，古锦小奚奴。",
                "老树檠苍干，修庭拥碧梧。",
                "发潜无巨笔，斜月照龟趺。"
            ]
        },
        {
            "title": "次韵黄侍郎海棠花下怯黄昏七绝",
            "content": [
                "穉绿茁儿拳，老红面百摺。",
                "诗坛更伏波，令我逢敌怯。"
            ]
        },
        {
            "title": "乐隐君挽诗",
            "content": [
                "人畸天则偶，俗隘我常优。",
                "谩道蚿怜鳖，终成鹊避鸠。",
                "蹇驴花露晓，孤雁稻云秋。",
                "想见招魂曲，人人说少游。"
            ]
        },
        {
            "title": "朝中措 次韵同官约瞻叔兄(□□)及杨仲博()",
            "content": [
                "玳筵绮席绣芙蓉。客意乐融融。吟罢风头摆翠，醉馀日脚沈红。简书绊我，赏心无托，笑口难逢。梦草闲眠暮雨，落花独倚春风。",
                ""
            ]
        },
        {
            "title": "阁学袁侍郎以朝鲤豢龙两图见寄索和·豢龙",
            "content": [
                "乾坤包万有，纳纳百囊罟。",
                "人位乎两间，利与害为御。",
                "一气贯四时，五风偕十雨。",
                "神龙以为畜，扰御不予侮。",
                "河有背负图，庭无漦流女。",
                "义理之不明，人情自疑沮。",
                "范围吾职分，往往吾违拒。",
                "同室操戈鋋，一身隔肺俯。",
                "帝王豢龙意，弃置那复取。",
                "四灵非不灵，有不得其所。",
                "生息之相吹，古今镇如许。",
                "古人体天意，万物我其主。",
                "虫莫知於龙，拊循如士伍。",
                "今何故无人，亦足验胸府。",
                "声和凤来仪，心平辔如组，",
                "矧伊人中瑞，治乱係嘿语。",
                "欲入而闭门，谁出不由户。",
                "兹事阙人心，作诗附农圃。"
            ]
        },
        {
            "title": "某曩在遂宁尝赋木犀云茂树幽花兀老苍不随众",
            "content": [
                "洞烟溪月楚山苍，万木辞林稼涤场。",
                "老桂挟秋清入骨，明河倚树烂成章。",
                "城隅静女閒逾美，泽畔累臣晚更香。",
                "若数秋花饶此品，未容陶菊逞孤芳。",
                "",
                ""
            ]
        },
        {
            "title": "杨仲博生日",
            "content": [
                "玉粹金浑好弟史，向来驰誉鬓双青。",
                "世间贤美宁常有，百岁三亭过一亭。"
            ]
        },
        {
            "title": "杨夫人挽诗",
            "content": [
                "行庆珩璜女子师，荐修苹藻大夫妻。",
                "礼门总是行持地，宦海元非爱欲泥。",
                "辇翟相传犹白凤，鵷雏可伏胜黄鸡。",
                "柳州念妹嗟何及，令德章章银笔题。"
            ]
        },
        {
            "title": "李郎中挽诗二首",
            "content": [
                "太息金泉守，西归空好音。",
                "孳孳求友意，恳恳爱君心。",
                "谋道身多阨，忧时力不任。",
                "怀人今永已，为世一沾襟。"
            ]
        },
        {
            "title": "再和招鹤",
            "content": [
                "声色於渠何有哉，银潢刷羽雪皑皑。",
                "天边亦是閒游耳，争向人间问去来。"
            ]
        },
        {
            "title": "次韵眉山胡宰喜雪",
            "content": [
                "龙公试手发阴机，琐定愁云阵不飞。",
                "老树垂垂低欲压，穉苗薿烂生辉。",
                "穷冬莫厌诗筒数，富岁先占讼缿稀。",
                "拟待明朝约清赏，剡溪兴尽酒舡归。"
            ]
        },
        {
            "title": "次韵谯仲甫致闻南迁见寄",
            "content": [
                "群蜚逐食傍人鸣，暝霭蒸山浓欲倾。",
                "世事满头归未得，片心直向日边明。"
            ]
        },
        {
            "title": "李微之闻其弟贯之西归以诗迓之刘左史和韵属",
            "content": [
                "曩与刘公同一邦，如今背我去堂堂。",
                "京师尊贵在朝者，为问谁能逾阿章。",
                "",
                ""
            ]
        },
        {
            "title": "程隐君挽诗",
            "content": [
                "岁凶瓶粟罄，屋破褚衣单。",
                "地寂鸟乌乐，天高鸿雁寒。",
                "坟前晚生桂，露下草摧兰。",
                "只把存耕处，令人反覆看。"
            ]
        },
        {
            "title": "何府君挽诗",
            "content": [
                "林泉间富贵，缣素老功夫。",
                "古树檠苍干，修庭拥碧梧。",
                "只安车下泽，不侈骑传呼。",
                "轧轧成都道，还家日未晡。"
            ]
        },
        {
            "title": "虞退夫人生日",
            "content": [
                "人情处约久斯渝，子把膏腴气羽除。",
                "肯向缣缃迂事业，要寻屋漏实工夫。"
            ]
        },
        {
            "title": "次韵李参政赋蟆颐新堰三首",
            "content": [
                "八表云昏气候偏，秋霖成泽市乘舡。",
                "平舟老子閒无事，看尽熙丰佑圣年。"
            ]
        },
        {
            "title": "知叙州史侯挽诗",
            "content": [
                "便乘龙岁去，吾党果何观。",
                "春味注眉睫，秋河悬舌端。",
                "仁心随处见，民事切身看。",
                "十载升堂梦，阶庭茁紫兰。"
            ]
        },
        {
            "title": "正月九日上之游杨季穆以酬唱见寄走笔次韵",
            "content": [
                "雨中未放笑眉开，独守空斋著玉杯。",
                "观水功夫随处见，逝川意思即心来。"
            ]
        },
        {
            "title": "夏港僧舍",
            "content": [
                "迅商呼不来，午汗如翻浆。",
                "道人空万缘，解后赞公房。",
                "虚室千世界，圆满一钵囊。",
                "碧云护兜率，白日照普光。",
                "萧萧芦苇中，着此清净坊。",
                "鉴师从西来，一喝登慈航。",
                "唾手举慧刃，斫断烦恼韁。",
                "邀我供煮饼，心地陡清凉。",
                "官焙破苍璧，桃笙涨寒江。",
                "从师问究竟，室西照残阳。"
            ]
        },
        {
            "title": "用樊武仲致韵饯黄户部",
            "content": [
                "七载赍身入楚乡，谁将平坂换羊肠。",
                "觉来亲友浑依旧，触处江山不改香。",
                "正引德星成胜集，更忻郎宿下垂光。",
                "人生行止时为大，膜外浮荣蚁穴王。"
            ]
        },
        {
            "title": "补和李季允去秋所长寄凌霄观诗",
            "content": [
                "天高山围坐，露下月满楼。",
                "其间倚阑人，古今入双眸。",
                "戒哉后时懊，通此先民忧。",
                "匪缘冀求鱼，惧易或丧牛。",
                "瞬息起万夫，朝暮食千头。",
                "金汤蔽遮地，我岂为一州。",
                "余力事层观，翚飞半空浮。",
                "帘开六合晓，杯纳万顷秋。",
                "灯火背城市，烟霖俯林洲。",
                "遐睎到冥鸿，吟思追驯鸥。",
                "寄声鹤山我，夺目珊瑚钩。",
                "因思去年夏，狂魂昼群游。",
                "婪酣饱溪壑，磊砢丰渠酋。",
                "诸公正昏愕，如筑于道谋。",
                "微君且柔之，尚保国邑不。",
                "岌页变怗妥，嚬呻起懽讴。",
                "宜恢奇杰观，快此夷怿酬。",
                "独忧解成缓，万古同一流。",
                "君毋观上游，观上增叹愁。",
                "南有壶聚左木右橐}，西有耕耡耰。",
                "北有不庭方，东有不宁侯。",
                "君看此风景，便谓无事休。",
                "天心果何如，年运不我留。",
                "相期懋明德，事业贯显幽。"
            ]
        },
        {
            "title": "腊日同舍郎即湖上送诸葛吏部赴胡北常平次汪",
            "content": [
                "绣衣衔命去，祖帐为王留。",
                "大舶满青镜，寒云明玉舟。",
                "岁余官事省，蜡毕吏功休。",
                "千古行藏意，梅边细讲求。",
                "",
                ""
            ]
        },
        {
            "title": "次韵知常德袁尊固监丞送别四诗",
            "content": [
                "试把行藏为子评，只知尽分敢徼名。",
                "出如有益殷三聘，用不能行鲁两生。",
                "此道古人如饮食，后来灶婢或猜惊。",
                "子云亦号知书者，犹把商山作采荣。"
            ]
        },
        {
            "title": "和张大著颠字韵二首",
            "content": [
                "伥伥趋局晓衣颠，妙语飞来墨已鲜。",
                "太一藜然分夜隙，蓬莱海阔接风船。",
                "临邛词客虽末至，淮海签书非少年。",
                "独抱区区无我察，联篇重拜玉人怜。"
            ]
        },
        {
            "title": "再和招鹤",
            "content": [
                "苍苔散啄旁清江，被服委蛇未肯忙。",
                "清唳九皋天听在，也知雅意笑鹈梁。"
            ]
        },
        {
            "title": "送秦秘监以显谟知潼川",
            "content": [
                "杜侯归未几，又送秦侯归。",
                "锦衣赫相望，里闬生光辉。",
                "仅存二三士，去意不可羁。",
                "王张屡乞身，余亦五请祠。",
                "岂不明主恋，去就各有宜。",
                "昔岁语杜侯，志得官无卑。",
                "近忽省前误，热突无寒煤。",
                "君门天九重，赤子命一丝。",
                "诗书谩胀腹，字字不适时。",
                "俯瞰大江流，仰看苍云移。",
                "悠悠未有届，蹙蹙安所驰。",
                "吴天岂民憎，翻覆不可期。",
                "原随力所逮，必以诚求之。",
                "求之有弗得，况忍相瘠肥。",
                "临分重回首，吾匪怀吾私。"
            ]
        },
        {
            "title": "燕孙节推致语口号",
            "content": [
                "身是书楼东眷孙，老仙况复种仙根。",
                "高科恰是承先躅，盛事还应表里门。",
                "堂上承颜情最乐，窗前草制梦犹存。",
                "着鞭且向长安道，春色如今紫诏温。"
            ]
        },
        {
            "title": "次韵刘左史王亭观梅",
            "content": [
                "南山有佳境，天作而地藏。",
                "谁其搜抉之，主者今欧阳。",
                "时当冬候最，叆叇云无光。",
                "烂嚼暗香句，浩歌黄竹章。",
                "诗成物有主，意远天无旁。",
                "众宾人老守，遥林拱孤芳。",
                "气味自尔殊，凡卉不敢香。",
                "芸芸天壤间，何草冬不黄。",
                "独此冰雪质，老气磨苍苍。",
                "便如身洁人，易知复难忘。",
                "颇怀熙丰日，群妍偃冰霜。",
                "皓然深衣老，春风贮肝肠。",
                "抉开第一机，还作桃李乡。",
                "终然和鼎实，以侑千岁觞。",
                "三嗅几而作，临风倍轻狂。"
            ]
        },
        {
            "title": "高公权之母郭氏挽诗",
            "content": [
                "妇道始衷终，宁过三者从。",
                "髧髦维我特，蓬首为谁容。",
                "但识同心处，宁拘异域封。",
                "坛前两溪水，昼夜自溶溶。"
            ]
        },
        {
            "title": "和崔侍郎送行诗韵",
            "content": [
                "昔岁阽危日，烦公疋马来。",
                "人心成胜势，天理是良媒。",
                "抖擞精神集，扶持气脉回。",
                "黄宫才十点，有许到葭灰。"
            ]
        },
        {
            "title": "樊仲恂母太硕人李氏挽诗",
            "content": [
                "梁君遁世价妻孟，崔母祈天为妇唐。",
                "身是六朝人物旧，眼看三世子孙昌。",
                "人知翕翕味方隽，谁识耽耽意最长。",
                "犹恨年龄不满百，仅成三万五千场。"
            ]
        },
        {
            "title": "送从子令宪西归",
            "content": [
                "古人为学戒悠悠，说命惟从务敏求。",
                "识此味时那可已，更从来处验吾修。"
            ]
        },
        {
            "title": "和杨仲禹送史子修□特奏赴吏部注阙",
            "content": [
                "科名宁较后先题，叹老嗟卑世所迷。",
                "须识是閒天地似，要知立处圣贤齐。",
                "人情一理涂涂附，古道千年印印泥。",
                "属子随时崇令德，窗前红日未全西。"
            ]
        },
        {
            "title": "再和前韵答赋五首",
            "content": [
                "甫田之田骄骄莠，大国之郊濯濯山。",
                "养且难成摧则折，宁居材与不材间。"
            ]
        },
        {
            "title": "寿四川制置李侍郎",
            "content": [
                "崧高二王德，丰水数世仁。",
                "一心千古脉，一气三才根。",
                "人言通德门，封培知几春。",
                "陵州不尽用，雝国非全神。",
                "厥美钟在季。鲁殿岿然存。",
                "谁知中兴主，流泽被子孙。",
                "是用遗一老，为社稷万人。",
                "三朝典刑旧，四海观听新。",
                "自公镇西南，威声憺胡虏。",
                "弃地遄归疆，余民亦安土。",
                "便当度双剑，建大将旗鼓。",
                "进贤黜不衷，讨贰诛失伍。",
                "增屯御骄卒，募耕实边圄。",
                "堂堂当道卧，一勇销百侮。",
                "原公排群议，释我分外虑。",
                "上流屹长城，却归辅明主。"
            ]
        },
        {
            "title": "八月七日被命上会稽沿途所历拙於省记为韵语",
            "content": [
                "新妇尖连赵家墺，憩龙山望上皇村。",
                "若言此兆为前定，人事是非都不论。",
                "",
                ""
            ]
        },
        {
            "title": "次韵虞退夫除夕七绝句",
            "content": [
                "长叹熙丰佑圣年，偏轻偏重几番舡。",
                "谁能装载亭匀了，多著男儿尽力牵。"
            ]
        },
        {
            "title": "书所见闻示诸友",
            "content": [
                "一从轻弃五边州，所恃藩篱仅武休。",
                "又谓武休无足恃，并捐洋汉守金牛。"
            ]
        },
        {
            "title": "赠画工王三锡传神",
            "content": [
                "气质纷不齐，四海无似人。",
                "藉令貌相近，气有醇不醇。",
                "善观人品者，仪观与机神。",
                "正邪眸子见，善恶眉间分。",
                "且如苦与虎，二人自非伦。",
                "而俱类孔子，俗眼何昏昏。",
                "古人有梦遇，便知为良臣。",
                "又能记眉目，晓然得其真。",
                "此须以神会，难与浅者论。",
                "王生归为我，试语司寇君。",
                "此理充得去，三代同此民。"
            ]
        },
        {
            "title": "次韵李肩吾读易亭山茶梅",
            "content": [
                "梅华鹤羽白，茶华鹤头红。",
                "拱揖鹤山翁，始授宗人同。",
                "山间两宾主，穷极造化功。",
                "易终得未济，曹未观豳风。",
                "或嗟生处远，不近扶木东。",
                "谁知天然贵，正在阿堵中。",
                "喧寂四时耳，寒至窒斯穹。",
                "冷眼看千古，声色沈英熊。"
            ]
        },
        {
            "title": "约书院诸友过石洞津检校堤役",
            "content": [
                "天阔山头头，江空石齿齿。",
                "清霜肃宇宙，物物露根柢。",
                "是开明年春，万汇从此始。",
                "人事胡不然，临流方识不。",
                "断岸百尺悬，赤子命如寄。",
                "示人亦真切，犹作秦越越眎。",
                "我忧不能释，人谓我俗吏。",
                "吏安能俗人，亦人自俗尔。",
                "神天及游衍，忠信在参倚。",
                "是间炯然存，精粗莫非事。",
                "况逢道义友，眷眷不余弃。",
                "至理互相发，俗氛安能滓。",
                "夜寒人欲归，渔火飐汪泚。",
                "照我方寸心，悠悠发长喟。"
            ]
        },
        {
            "title": "约客木犀下有赋",
            "content": [
                "茂树幽花兀老苍，不随众卉入词场。",
                "虎头点点开金粟，犀首累累佩印章。",
                "明月上时疑白傅，清风度处越黄金。",
                "人才生世元如此，不为无人不肯芳。"
            ]
        },
        {
            "title": "送唐述之赴廷对",
            "content": [
                "快着青冥輭玉鞭，稳骑騄耳踏云烟。",
                "便持全蜀无双誉，去听宾臚第一传。",
                "众所望君皆尔耳，人之好我岂云然。",
                "古来名下无虚士，试玩盈科放海篇。"
            ]
        },
        {
            "title": "用大礼杨少卿□韵题冯川庄图",
            "content": [
                "入山佳趣已成无，何事犹驰门外车。",
                "书里一丁总忧患，人间六甲有孤虚。"
            ]
        },
        {
            "title": "李参政折赠黄香梅与八咏俱至用韵以谢",
            "content": [
                "黄云冉冉晓苍苍，閒倚平湖只自香。",
                "较似寒枝虽未至，依然风韵挟冰霜。"
            ]
        },
        {
            "title": "和靖州判官陈子从山水图十韵·雪中访友",
            "content": [
                "怀人得清晤，此乐浩无期。",
                "剡溪兴尽返，未喻伐木诗。"
            ]
        },
        {
            "title": "再和",
            "content": [
                "芹宫日晚守祠斋，争见花如火齐堆。",
                "不复少年黄犊健，任令急景白驹催。",
                "繁红才伴木栗留至，众绿又惊鶗鴃来。",
                "到会意时须命酒，莫论花谢与花长。"
            ]
        },
        {
            "title": "费参政挽诗",
            "content": [
                "党论危疑日，几微细补缝。",
                "平舟行浪稳，暖气拆冰融。",
                "风雨千閒屋，酸咸一鼎瓮。",
                "人才关国本，谁念昔培封。"
            ]
        },
        {
            "title": "许侍郎挽诗",
            "content": [
                "近事君知不，王心莫与宁。",
                "融风薄台里，秋雨暗前星。",
                "鸿集稻粱少，虎嗥川俗腥。",
                "人才关世道，斂涕为公铭。"
            ]
        },
        {
            "title": "叙州弟挽诗",
            "content": [
                "与女为兄弟，前年五十年。",
                "并驱骖接革，偕立雁羞肩。",
                "此意春融泄，中年俗纠缠。",
                "每期身蚤退，白首对床眠。"
            ]
        },
        {
            "title": "费华文挽诗二首",
            "content": [
                "谨厚传燕国，宽和似蜀公。",
                "材猷今世楷，论建古人风。",
                "阅世心犹壮，忧时鬓已翁。",
                "芸芸今有尽，归去得全终。"
            ]
        },
        {
            "title": "次李参政所和五绝句韵因以为诗",
            "content": [
                "天如有定开平治，宁患无人安子思。",
                "到出手时须卓卓，逢开口处莫期期。"
            ]
        },
        {
            "title": "题李彭州南亭",
            "content": [
                "花木精神面面全，谁将好景作南园。",
                "栗留枝上春风思，鶗鴃声中晓屐痕。",
                "檐外梅礬兄及弟，槛前竹鹤子生孙。",
                "我今犹是数旬客，遇意忺时即打门。"
            ]
        },
        {
            "title": "和范少才咏雪三首",
            "content": [
                "随踏晓岩去，殿头金井阑。",
                "路门圭璧委，双阙绛青蟠。",
                "拜手朝绅肃，忧心旰食宽。",
                "岁糜今有望，宁复厌葅酸。"
            ]
        },
        {
            "title": "樊迪功挽诗",
            "content": [
                "白鹤招人反旧庐，奋人落落晓星疏。",
                "正伤邢璧埋黄壤，又叹燕椿非老株。",
                "不见登山灵运屐，空悬下泽少游车。",
                "死於平世君奚憾，鸿雁嗸嗸未奠居。"
            ]
        },
        {
            "title": "史制干晦甫挽诗",
            "content": [
                "菑川元自属公孙，竟策词场第一勋。",
                "理有是非宁挠夺，官无大小只忧勤。",
                "纷纷白地皆滩濑，豁豁青天亡片云。",
                "满腹诗书竟何用，泉台暧暧日西曛。"
            ]
        },
        {
            "title": "次韵黄侍郎沧江海棠六绝",
            "content": [
                "惯踏郊原浩荡春，重来春与物俱新。",
                "渠虽自有生生意，把握天机是主人。"
            ]
        },
        {
            "title": "次韵赵制置制胜轩诗",
            "content": [
                "何年误认貙作熊，力小知薄当戎冲。",
                "级夷蕃拔牖户破，至今风色长如冬。",
                "去年推毂以授公，单车飞度双剑峰。",
                "风棱荦荦胆气雄，临淮军垒足迹重。",
                "夜起揽衣瞻井络，铸铁不知经几错。",
                "朅来谈笑上纹楸，龟头局中虎口着。",
                "谁将舆柴误战尘，天戈一挥如砥平。",
                "濯征玁狁威蛮荆，捷书夜上白玉京。",
                "考成轩户适兹日，一吐十年胸怫郁。",
                "看诗又觉饶余力，要殄余忧宽旰食。",
                "书生喜极还太息，天下忧端尚非一。",
                "经营分表竟何益，盍护本根保成勣。"
            ]
        },
        {
            "title": "乐府君挽诗",
            "content": [
                "缣缃迂活计，屋壁老功夫。",
                "月暗乌声迥，霜寒雁影孤。",
                "江灵知孝子，天赋厚耆儒。",
                "剩馥多沾丐，于今道未臞。"
            ]
        },
        {
            "title": "王常博寄示沌路七诗李肩吾用韵为予寿因次韵",
            "content": [
                "洞烟溪月晚来村，白酒青鱼旋捭豚。",
                "纳纳乾坤元许阔，何须头上自安盆。"
            ]
        },
        {
            "title": "董侍郎生日三首",
            "content": [
                "紫气飞骞一马骢，当年轻下五云东。",
                "诗书意味江都相，琴鹤规模清献公。",
                "长啸驱风静秋戍，精神唤雨作年丰。",
                "列城香火知何限，蒸起祥云入颊红。"
            ]
        },
        {
            "title": "浣花即席",
            "content": [
                "轻飔濯袢暑，清与耳目谋。",
                "江山新容态，真意烂不收。",
                "榜人以戒余，将事东郊游。",
                "川后且静波，冯夷亦安流。",
                "联镳载群彦，骈筵驾方舟。",
                "月中乱平渺，高舂尚夷犹。",
                "俯瞰大江横，仰看苍云浮。",
                "滔滔去不息，亹亹生无休。",
                "俯仰三太息，发我心悠悠。",
                "未省昔之人，曾有此乐不。",
                "团团转兰枻，突见龙棹头。",
                "哄然两敌国，蒿矢迅不留。",
                "所争何为者，对面如仇雠。",
                "少须游人散，天暝赐泠飕。",
                "清兴浩无极，洗醆更劝酬。"
            ]
        },
        {
            "title": "题石兴宗读书岩",
            "content": [
                "岩头橘树经百黄，三少不生诸老亡。",
                "只余石间元佑脚，谷虚尽日鸣当当。"
            ]
        },
        {
            "title": "山河叹送刘左史归简州",
            "content": [
                "山河两戒南北分，天地一气华戎钧。",
                "譬诸指搐非害事，往往西体为不信。",
                "惟今愧虏相噬吞，人言雪耻兹其辰。",
                "盍驱卞庄刺刺虎，又嗾庐捉去扌加犭}擒狡皴去皮加兔}。",
                "天王仁爱兼南北，犹遣升勺苏穷鳞。",
                "诸公亦复创前误，闭户不肯雇斗邻。",
                "流移降附莫皇恤，斩艾驱迫如穷麇。",
                "谁知炎炎将及我，事体不与开禧伦。",
                "竟因示弱启狄侮，羽书赤白惊严宸。",
                "天王坐朝色不怡，我非尔畏民吾民。",
                "急从雨中彻桑土，更向火后移突薪。",
                "大官亦复变前说，群而和者非一人。",
                "制书丁宁示招纳，符檄旁午申拊循。",
                "臣某奉诏移江介，臣某董师留汉滨。",
                "西南忧雇谁其宽，即授世某留川秦。",
                "夫何廷论忽中变，复议保境思和亲。",
                "迅雷烈风仅翻覆，明虹霁日俄逡巡。",
                "敌人揶揄胆满干，志士愤郁齿穿龈。",
                "东由海泗尽襄汉，西起梁沔连房均。",
                "暴骸蹀血蔽原谷，夺险因粮空窖囷。",
                "将军忧恚或自毙，列校偃蹇不可驯。",
                "县徵更赋不遗算，郡空少府无余缗。",
                "边头被兵甫属耳，公私已屈忧方新。",
                "静惟人事百罔一，恃以亡恐惟苍旻。",
                "苍旻茫茫君为度，但见咎异来相因。",
                "连年夏旱天无云，江淮湖浙田生尘。",
                "飞蝗排空如羽阵，噍类猬众何诜诜。",
                "僰南山萃陵谷异，后土矹矹如转轮。",
                "春秋二百四十载，地震才五兹何频。",
                "去年东南复告旱，遍以牺币走百神。",
                "太阳朔蚀忽无光，金星昼见亦累旬。",
                "汉沔沸腾地移轴，涪潼湓溢涛翻银。",
                "星文屡变台符坼，阴象较著阳德屯。",
                "外为兵戈为裔夷，内为宫壶为群臣。",
                "天心渝怒有如此，犹以谴告施其仁。",
                "惧而修政庶可弭，恬不知警将仍臻。",
                "且如前年旱蝗日，开道求谏颁明纶。",
                "庭中不鸣自如故，犹有下次位人姓陈。",
                "内言椒房之舛令，外及丞相之狎宾。",
                "能如章向触权忌，不效钦永攻上身。",
                "同时六馆之髦彦，陈义固争尤肫肫。",
                "藐如无闻亦异已，宰士忿疾丞相嗔。",
                "彼唐畋铎何物耳，词鄙意佞如吠狺。",
                "外省胡独行其言，公然贱玉而贵瑉。",
                "自时厥后益征创，遏绝言路忘谘询。",
                "直臣久矣甚弃梗，公道不见面礼随荒榛。",
                "尝居丞疑转猜忌，稍负望实尤沈沦。",
                "人心所同即天意，四方蹙蹙天亦颦。",
                "公今掉头不肯住，携家归踏西园春。",
                "大贤与国同休戚，宁忍赤子方嚬呻。",
                "我非荷蒉不知磬，拟效执舆来问津。",
                "请赋白驹之孕章，原公饮酒车无巾。"
            ]
        },
        {
            "title": "王宝谟挽诗",
            "content": [
                "沪江鲛夜泣，柳庙鹤秋飞。",
                "零露伤兰颖，凄风撼王徽。",
                "焄蒿恍兮惚，精爽是邪非。",
                "岂必存亡问，吾知全以归。"
            ]
        },
        {
            "title": "送从子令宪西归",
            "content": [
                "弟兄亲友剑南州，别思如山浩不收。",
                "家问稀疏人迹绝，眼明从子慰羁愁。"
            ]
        },
        {
            "title": "题上亭驿",
            "content": [
                "红锦绷盛河北贼，紫金盏酌寿王姬。",
                "弄成晚岁琅当曲，正是三郎快活时。"
            ]
        },
        {
            "title": "史致政挽诗",
            "content": [
                "口道先生易，躬行君子难。",
                "浮荣残梦觉，活计一般酸。",
                "日晚乌声急，风高雁影寒。",
                "行藏付千载，反覆要人看。"
            ]
        },
        {
            "title": "程节推挽诗",
            "content": [
                "入官当是学优时，政学尤知念昨非。",
                "鬴实剖争真识变，宝刀佩信解知几。",
                "人谋是处虽同好，天于是当然识者希。",
                "易箦遗言无一愧，死能如此庶全归。"
            ]
        },
        {
            "title": "王总领生日",
            "content": [
                "皇天覆后土，藐然中为人。",
                "职职万同宇，何所非吾仁。",
                "一二指搐耳，动且关嚬呻。",
                "置之非害事，尚欲求其信。",
                "矧今我赤子，犬羊所噬吞。",
                "养之将遗患，迫之几寡恩。",
                "犹以赤子故，未忍穷追奔。",
                "蠢彼不我德，羽书惊严宸。",
                "帝日斯可矣，戎首将处焚。",
                "一军戍江介，一军留汉滨。",
                "雨中彻桑土，火后忧突薪。",
                "又念蜀上游，擢才饷吾军。",
                "蜀力如蜗涎，仅足以濡身。",
                "云胡走荆楚，坐视空川秦。",
                "天下本一家，奚必尔我分。",
                "独怜去天远，缓急呼不闻。",
                "公今从此升，於国拟世臣。",
                "家有忧民谱，世磋及兹辰。",
                "直前明分义，却立思本根。",
                "岂但无怨公，此志长光新。"
            ]
        },
        {
            "title": "知崇庆府致政何君挽诗二首",
            "content": [
                "不把英雄彀，移为仕进媒。",
                "邑獒群怪吠，灶婢亦惊猜。",
                "且效功成退，宁须兴尽回。",
                "芸芸终有谢，赢得早归来。"
            ]
        },
        {
            "title": "吴府君挽诗",
            "content": [
                "笃信宁违俗，徐行不竞时。",
                "与人交乐易，处世事平夷。",
                "甚矣古常者，伤哉今已而。",
                "龙山春夜月，长照凤皇枝。"
            ]
        },
        {
            "title": "题袁追远亭",
            "content": [
                "宝剑初期多击鲜，嗟嗟何及泪阑干。",
                "美官孰与承颜乐，丰祀何如啜菽懽。",
                "已矣亲容生死阔，要知好道始终难。",
                "共惟出自期无忝，留作松楸久远看。"
            ]
        },
        {
            "title": "临川过永叔植慈竹义木於庭乃榜其堂曰慈义索",
            "content": [
                "冬笋与霜堇，孝可使之生。",
                "老槐与枯荆，义可使之荣。",
                "芸芸天壤閒，何物非吾诚。",
                "根心贯芽卉，影响於形声。",
                "过君资孝友，早识真重轻。",
                "一时东南彦，意气何相倾。",
                "虚几隐天籁，深居观物情。",
                "慈竹吾父子，义木吾弟兄。",
                "夜檐月送影，昼户烟输晴。",
                "与我一般意，乃和堂堂名。",
                "竹根头左角右戢}左角右戢}，下覆复上承。",
                "木以同本故，叶叶皆相亲。",
                "承覆匪强合，相亲谁使令。",
                "兹有靡不有，斧斤日丁丁。",
                "原言厚封植，岁晚长青青。",
                "",
                ""
            ]
        },
        {
            "title": "射殿引诸班出官人拽垛子二首",
            "content": [
                "控矢张弓十作朋，射余回首列前荣。",
                "须臾当殿听宣授，首下尻高万岁声。"
            ]
        },
        {
            "title": "十二月十七日宰执率百官请大行皇帝谥于南郊",
            "content": [
                "遇雨权将屋作坛，昊天神主位中閒。",
                "吉凶异制今参用，今古殊宜亦并班。",
                "",
                ""
            ]
        },
        {
            "title": "李参政生日二首",
            "content": [
                "湖浅霜雁寒，天高老龙蛰。",
                "悠悠瀛海间，时运递消息。",
                "黄钟一龠回，槁瘁亦敷泽。",
                "茹茅趣连征，墐户同一辟。",
                "向来屯阴地，有果终不食。",
                "存之乃天意，斯道古根极。",
                "公论无消磨，物情自喧寂。",
                "喧寂安足计，秋云卷无迹。",
                "请公护景光，春事勤种植。",
                "明朝拨初度，万象好颜色。"
            ]
        },
        {
            "title": "以使事过成都讫事而归虞万州成都尉高表史拉",
            "content": [
                "青灯相对同胞弟，白酒交酬异姓兄。",
                "风雨似知人有约，终宵都作对床声。",
                "",
                ""
            ]
        },
        {
            "title": "过大安军黑水阻涨憩崇道观以需涨落乃济",
            "content": [
                "川游不停息，雨集有满除。",
                "卓哉鄹鲁叟，即兹验功夫。"
            ]
        },
        {
            "title": "书所见闻示诸友",
            "content": [
                "闻说奔军闯阆州，余州民溃去如流。",
                "亲曾见虎诚堪怖，只为狐惊亦可羞。"
            ]
        },
        {
            "title": "八月十四日夜约客月下有武",
            "content": [
                "秋空和月卷玻瓈，清入肝脾触拨诗。",
                "元自生来全体具，只缘见处一分亏。",
                "俗情数日须圆候，识者先几畏满时。",
                "千古词人谁解首，拟将今夕法佳期。"
            ]
        },
        {
            "title": "次韵李参政见寄三首",
            "content": [
                "自失鸥边约，应羞鹤上人。",
                "竹荒青翼短，书远墨题亲。",
                "世事方尝胆，时贤谩饮醇。",
                "国疑谁为嗣，公子争振振。"
            ]
        },
        {
            "title": "李微之闻其弟贯之西归以诗迓之刘左史和韵属",
            "content": [
                "公卿奏疏谩琅琅，谁刃楼兰槛鬼章。",
                "巢燕豫忧江上北，幕乌未到岗之阳。",
                "",
                ""
            ]
        },
        {
            "title": "安总领生日",
            "content": [
                "祝化不作语啾啾，陛下凭公释雇忧。",
                "往误叵堪成铁错，后图犹可保金瓯。",
                "饮江共喜无胡马，屯渭悬知有木牛。",
                "虎也肤公康是似，原歌江汉美宗周。"
            ]
        },
        {
            "title": "赵广安挽诗",
            "content": [
                "珪组曾分寄，经纶未究才。",
                "冥心求己事，真气养玄胎。",
                "月遽中河落，兰先白露摧。",
                "若人嗟不淑，天意谓何哉。"
            ]
        },
        {
            "title": "杨尚书和晴字韵诗适趋部宿再韵谢之",
            "content": [
                "冬令阴阴我独晴，世间寒暑本思成。",
                "玉珂金钥声中睡，无限山林入耳声。"
            ]
        },
        {
            "title": "次韵虞果州泛雪",
            "content": [
                "黄云叇风雪天，欲之霸桥寻浪仙。",
                "炉中榾柮絷寒客，纵欲烧愁能得然。",
                "拨灰嚼句不忍吐，竟日南望双眸穿。",
                "谁知诗来亦念我，字与六出争明蠲。",
                "美人美人呼不来，昭华吹怨楼西偏。",
                "况有山头月为友，触拨烟痼撩诗颠。",
                "岂无咏絮谢家集，亦有闭户袁安眠。",
                "未如山中之对乐，白玉世界天相连。",
                "朝看夜听两奇绝，靴霜炉雪知谁贤。",
                "褰裳急理剡溪棹，明月已旁羌江还。",
                "羌江白云绕亲合，北山夜雨鸣清川。",
                "世间真乐不易道，此以意会非言传。",
                "惜哉往日不可再，江头望君如望年。",
                "研澌笔冻不成报，梦中书劄来翩翩。"
            ]
        },
        {
            "title": "和靖州判官陈子从山水图十韵·载酒寻梅",
            "content": [
                "松竹贯寒暑，而梅时往来。",
                "不知姤复意，随人谩徨徊。"
            ]
        },
        {
            "title": "兄子高赴廷对",
            "content": [
                "九十九峰矗天起，家在前峰夕阳里。",
                "蛮徭虎豹断行人，小市寒城净如水。",
                "驩传有客闯然来，左扌右监}衣视之吾兄子。",
                "云从诸侯贡，往备天子使。",
                "来时吾父为我言，女之靖州问安否。",
                "靖州苦好修，女从得师友。",
                "世方白首声利场，父诏承乃如此。",
                "柳阴花影春风香，喜极无言澹相对。",
                "家学既尔殊，天资亦云美。",
                "自庵寂寥无可赠，赠以庵中一个自。",
                "吾闻古之人，仕学皆为己。",
                "上不可欺其君，下不忍虐其类。",
                "此岂有为然，凡以自靖耳。",
                "我之行止命於天，上下四方难豫拟。",
                "旦将处靖献于君，无限功夫归语尔。"
            ]
        },
        {
            "title": "送李蒲江归简池用高荣州韵",
            "content": [
                "尚记春风黄栗留，明年春又到钩辀。",
                "会疏长作去时恨，年大能禁生别愁。",
                "言偃得人行不径，缪公受责俾如流。",
                "原将二语为君赠，更原开诚学武侯。"
            ]
        },
        {
            "title": "送曾尚右知信州分韵得州字",
            "content": [
                "长安十二门，冠盖如云稠。",
                "浮骖不停趋，九衢滔滔流。",
                "朝握扶桑辔，暮行背椒丘。",
                "驾言入从之，道左伤吾辀。",
                "温陵有佳干，清姿秀琅球。",
                "蚤畴抡魁望，盛之蓬瀛洲。",
                "荣进付膜外，寡欲自日休。",
                "需章臣有母，自诡以一州。",
                "彤幨下青冥，锦舆居上头。",
                "小施活国手，雕瘵会有瘳。",
                "同省并门居，昔我陪清游。",
                "一时四同年，气味骨肉侔。",
                "而君堂堂去，别袂挽不留。",
                "迅商起层旻，候虫催功裘。",
                "问学常苦艰，岁月忽忽遒。",
                "古今同一歧，古岂真难俦。",
                "原言事穮蔉，勿作刈犹谋。",
                "会面岂不再，为君刮双眸。"
            ]
        },
        {
            "title": "和李参政龙鹤庵庐二首",
            "content": [
                "落纸新诗万口传，逍遥旧梦记坡仙。",
                "明虹短雨下平楚，老雁长云横半天。",
                "涧底青松不改色，槛前流水谩安筌。",
                "寄声多谢无名子，莫搅诗翁秃鬓眠。"
            ]
        },
        {
            "title": "长女生日",
            "content": [
                "相逢犹记度潇湘，旋理衿缨旋理装。",
                "婿见舅姑才识面，明朝马首上渠阳。"
            ]
        },
        {
            "title": "用张子益教授韵送虞退夫西归",
            "content": [
                "子已江头戒櫂郎，卬须何事未乘方。",
                "须看此意关时数，不为斯人自肺肠。",
                "白傅徒然泣商妇，毛生岂解出王樯。",
                "卬虽不敏真知得，为子临岐酹一觞。"
            ]
        },
        {
            "title": "八月七日被命上会稽沿途所历拙於省记为韵语",
            "content": [
                "沛宫魂魄只思归，不道苍梧与会稽。",
                "帝后精神天陟降，宁分南北与东西。",
                "",
                ""
            ]
        },
        {
            "title": "杨尚书生日",
            "content": [
                "几许中和酿此身，秋曲江上玉精神。",
                "性姿无忤水行地，富贵有缘花得春。",
                "閒处消摇欣佚老，会朝魁艾正须人。",
                "绝知云滃龙渊湿，莫倚晴江把钓缗。"
            ]
        },
        {
            "title": "梁运判生日",
            "content": [
                "有歌不必歌吴趋，有舞不用陈巴渝。",
                "试听天下紫云曲，着意自与人间殊。",
                "益州刺史梁大夫，高冠长佩鸣清都。",
                "秋原方集迎车雉，春风欲送升平乌。",
                "却思忠南海棠处，少日曾此扶亲舆。",
                "问天乞英荡，叶气为先驱。",
                "有酒皆郎清，有书皆父腴。",
                "人逢善旦称吉祝，六引三调何虚邪。",
                "勿言商声苦太劲，为国纲纪正要渠。",
                "厥今事势将何如，邻家盗起翁无襦。",
                "乘风纵缭未渠已，我薪未徙屋未涂。",
                "天之生贤端有意，平治况是公规摹。",
                "尽将吉德为寿本，扶桑自昔无荣枯。"
            ]
        },
        {
            "title": "次韵李参政李提刑见和雁湖观梅",
            "content": [
                "春事何须羯鼓催，好春全看未花时。",
                "雨余庭院湖光湿，人倚阑干夕暝迟。",
                "正会意时俄起起，到忘言处谩期期。",
                "雁湖饮散人归后，曾问梅花复几枝。"
            ]
        },
        {
            "title": "题余氏聚远楼",
            "content": [
                "若向天机识得亲，是间看不尽青春。",
                "须知聚远惟方寸，说与楼前望眼人。"
            ]
        },
        {
            "title": "和夔漕王韵",
            "content": [
                "开济堂前送櫂歌，渊渊舡鼓伐灵鼍。",
                "云埋白帝千山小，浪拍青天一叶过。",
                "解后天涯惊易别，雇瞻水剂得如何。",
                "惟余报国忠肝在，铁石云坚尚可磨。"
            ]
        },
        {
            "title": "李提刑李参政再和招鹤诗再用韵以谢",
            "content": [
                "静看瀺灂几游鳞，争似玄裳缟袂生。",
                "几度有书招不至，应惭侧翅傍他人。"
            ]
        },
        {
            "title": "袁参政挽诗",
            "content": [
                "耆旧晨星似，公胡不憗留。",
                "竟成青坞去，莫返赤松游。",
                "时事方欹枕，天年不到头。",
                "独余经在笥，衮衮付公侯。"
            ]
        },
        {
            "title": "送从子令宪西归",
            "content": [
                "茆檐竹几对床头，晨暮参商未渠休。",
                "宁用停云乙亲友，是身安健复何忧。"
            ]
        },
        {
            "title": "于用宋兵部韵送刘左史",
            "content": [
                "絷维不住谷中驹，爱恋徒占屋上乌。",
                "开汉楼前迎剑骑，临津门外罢传呼。",
                "宅家未忍忘贤傅，衡宇胡为戒仆夫。",
                "阁束衣冠聊一笑，不为耐辱司空图。"
            ]
        },
        {
            "title": "次韵樊武仲致政见贻",
            "content": [
                "风引征衣堕古诚，手披榛棘上前京。",
                "侍郎山下寻仙李，柱史亭前记老程。",
                "蜑雨蛮风鸢外落，洞云溪月雁边明。",
                "惊心忽忽未全稳，似听於菟谷啸声。",
                "樊子诗来贺我迁，潮黄风节敢云班。",
                "长教下令流於水，岂原高名重若山。",
                "霜过转悉天宇净，夜寒空载月明还。",
                "须知不遇非余欲，千载知言有辨奸。"
            ]
        },
        {
            "title": "送程左史以右撰知夔州分韵得重字",
            "content": [
                "烟草暝江湖，霜风缬郊垄。",
                "黎明北门道，杂遝冠盖拥。",
                "程侯倦左墄，引去何太勇。",
                "沪江春信回，书殿星极捧。",
                "帝念夔子国，侧耕地荒茸。",
                "吏饕赋政烦，室罄小人恐。",
                "申命亟极麾，遫驱毋上冢。",
                "彤幨下霄汉，环佩锵璧珙。",
                "山川洗凄戚，草木企孤耸。",
                "斧斤刈伐余，急与护把拱。",
                "古人为己学，非以博华宠。",
                "事业贯千载，富贵不旋踵。",
                "原言树风声，永作蜀山重。"
            ]
        },
        {
            "title": "次韵外舅杨崇庆以诗相招三首",
            "content": [
                "炎威翕翕正鏖人，惟有西风不世情。",
                "困卧小窗倦宾客，吹将好语到岩扃。"
            ]
        },
        {
            "title": "十日夜闻风声",
            "content": [
                "雪尽冰澌涕亦晴，布衾纸帐复求成。",
                "卷书拟续前宵梦，一夜狂风撼户声。"
            ]
        },
        {
            "title": "次韵虞退夫除夕七绝句",
            "content": [
                "太极光阴不计年，圣贤千古此周旋。",
                "九夷自陋吾何与，长在回瓢点瑟边。"
            ]
        },
        {
            "title": "再和浣花韵呈李彭州李参政",
            "content": [
                "冁然一开口，天也非人谋。",
                "江山自旧管，风景仍新收。",
                "一门令兄弟，而我从之游。",
                "卫玠珠玉侧，李譍神仙舟。",
                "主宾有良晤，兄弟无相犹。",
                "雨余白日静，江远青天浮。",
                "相处宇宙广，觉我心休休。",
                "世传浣溪女，声迹疑谬悠。",
                "灵均亦已远，英烈今在不。",
                "又怀唐拾遗，泯然哀江头。",
                "陵谷几变迁，屈孟独长留。",
                "於此本何负，而以德为雠，",
                "因时慨前哲，坐久风飂飕。",
                "良会惜难再，作诗以相酬。"
            ]
        },
        {
            "title": "冯校书挽诗",
            "content": [
                "高志峥嵘局九州，直从人表着先筹。",
                "青囊书在鬼神泣，黄绢辞高冰雪羞。",
                "槐里但知矜折角，兰台无复问长头。",
                "玉棺夜入青云去，山是人非白鹤愁。"
            ]
        },
        {
            "title": "赵广安挽诗",
            "content": [
                "星陨南昌日，枭鸣蜀道时。",
                "孝诚移地轴，忠泪洒天涯。",
                "尽己皇它恤，求仁不复疑。",
                "卫公精爽在，足尉九原思。"
            ]
        },
        {
            "title": "生朝李肩吾贻诗次韵为谢",
            "content": [
                "肩吾作诗庆五十，矜我颠跻授之挚。",
                "因思五十义最精，造化机缄斯出入。",
                "君看五位相生成，前荡后摩如授揖。",
                "至於五衍宜有穷，泽火趋新承井汲。",
                "作圣工夫方自兹，为人生活知非急。",
                "革人於此叹始衰，血气虽衰义逾集。",
                "蹇余不学晚知非，方把斯心验存蛰。",
                "独嗟道远莫致之，原与始终谋不及。"
            ]
        },
        {
            "title": "八月七日被命上会稽沿途所历拙於省记为韵语",
            "content": [
                "未到钱清四易舟，微躯兀兀任沈浮。",
                "山阴境里平如练，一枝安眠到越州。",
                "",
                ""
            ]
        },
        {
            "title": "齐安郡向夫人挽诗",
            "content": [
                "祥符名相裔，元佑宰臣孙。",
                "展也晋秦匹，烂其韩姞门。",
                "世纷冰似冷，壶范玉如温。",
                "千古峨眉月，争辉北客魂。"
            ]
        },
        {
            "title": "次韵李参政湖上杂咏录寄龙鹤坟庐",
            "content": [
                "西山有佳人，惯踏山下路。",
                "晨吟泽畔云，午睡岩前雨。",
                "莫使和辈觉，夺我林壑趣。"
            ]
        },
        {
            "title": "与刘左史同别杨少卿于南郊舟中用宋兵部韵",
            "content": [
                "玉龙老子访仙鹤，冲佑散人归瑞乌。",
                "俗事只今长刺促，可人自昔费招呼。",
                "忧时恨不百子骏，背我宁堪二大夫。",
                "舣櫂黄昏不成别，画成江上送行图。"
            ]
        },
        {
            "title": "鲁提干以诗惠分茶碗用韵为谢",
            "content": [
                "秃尽春窗千兔毫，形容不尽意陶陶。",
                "可人两碗春风焙，涤我三升玉色醪。",
                "铜叶分花春意闹，银瓶发乳雨声高。",
                "试呼陶妓平章看，正恐红绡未足褒。"
            ]
        },
        {
            "title": "次韵黄侍郎海棠花下怯黄昏七绝",
            "content": [
                "醉妃索南内，玉奴毙东昏。",
                "所以观物心，皇皇妙无门。"
            ]
        },
        {
            "title": "袁参政挽诗",
            "content": [
                "生世恨不蚤，庚申始识公。",
                "象衣垂綷左纟右蔡}，长佩奏璁珑。",
                "幸甚蝇依骥，居然燕背鸿。",
                "灵輀送无路，泪洒霅溪风。"
            ]
        },
        {
            "title": "魏茶马生日",
            "content": [
                "浪夸京洛渐尘清，局面今翻第几枰。",
                "须倚玉龙擎重任，暂依金马作长城。",
                "时人共记维寅度，阳画元从建亥生。",
                "试向后天推八八，吾宗卜数万为盈。"
            ]
        },
        {
            "title": "次韵丁制置远迎三绝",
            "content": [
                "锦里论交三十年，浮筠大玉透中边。",
                "投荒已作无期别，梦觉依然堕我前。"
            ]
        },
        {
            "title": "杨子礼挽诗",
            "content": [
                "事业古人诗，寒镫耿夜篝。",
                "正青诸老眼，枉白一生头。",
                "荦确秋难熟，崦嵫日易收。",
                "可怜鸿影断，老泪滴监州。"
            ]
        },
        {
            "title": "八月七日被命上会稽沿途所历拙於省记为韵语",
            "content": [
                "次从佑阜至思崇，攒影俱分上下宫。",
                "闻似八陵旧山水，地垂西北耸南东。",
                "",
                ""
            ]
        },
        {
            "title": "书所见闻示诸友",
            "content": [
                "行到青天最上头，蜀人争盾锦衣游。",
                "谁知一夜北风恶，吹起家山万斛愁。"
            ]
        },
        {
            "title": "题峡州三游洞",
            "content": [
                "洞前日日客维舟，短咏长吟汗马牛。",
                "名迹都随形气尽，惟余元白几人留。"
            ]
        },
        {
            "title": "史合州挽诗",
            "content": [
                "昔忝东川使，知公才諝长。",
                "莫邪宁是利，薤本未为强。",
                "横槊悲秋塞，凝香送夕阳。",
                "边关正多事，感慨卧龙冈。"
            ]
        },
        {
            "title": "次韵李参政秋怀十绝",
            "content": [
                "怒涛撞击吼笼铜，惊倒江边百岁翁。",
                "西望阴霾犹未定，火云偏在五云东。"
            ]
        },
        {
            "title": "李池州□和韵见寄再赋以答之",
            "content": [
                "晨策随乌瞰屋山，面前咫尺隔同年。",
                "邛人自爱橘中乐，晋客惊逢洞里天。",
                "行傍輶轩心半醉，坐看戟卫眼双穿。",
                "西风一夕惊龙睡，撼取明珠出九渊。"
            ]
        },
        {
            "title": "次韵李参政湖上杂咏录寄龙鹤坟庐",
            "content": [
                "古人为己学，不以遇不遇。",
                "学问思辨行，上定静安虑。",
                "次序固晓然，人情苦伤遽。"
            ]
        },
        {
            "title": "约客十有二人汎舟东山分韵得大字",
            "content": [
                "乐莫乐良朋，同胞瀛海内。",
                "矧复聚此州，此乐无乃太。",
                "晨策披曾巅，夕篙汎晴濑。",
                "羲和鉴余衷，为我祛宿霭。",
                "空碧堕清镜，帝青倚高盖。",
                "明矑照鸥心，遐思绝鹏背。",
                "信知好乾坤，不出天地外。",
                "人生两仪间，豁豁如许大。",
                "万古同一流，谁能与心会。",
                "丁宁黄头郎，为我勉乘载。",
                "直下涪武江，合处看重兑。"
            ]
        },
        {
            "title": "和虞永康梅花十绝句",
            "content": [
                "沧江卜室数年间，畚筑栽培仅息肩。",
                "生色油然已如此，个中自有不须禅。"
            ]
        },
        {
            "title": "寄李考功",
            "content": [
                "虚灵天地心，亹亹万化机。",
                "几形有动静，诚尽无显微。",
                "人惟不自信，稷颜有相违。",
                "居人惮寒暑，游子行不归。",
                "谁知炯然存，彼物乃吾知。",
                "高人真畏友，圣贤吾师师。"
            ]
        },
        {
            "title": "前利路运判冲佑李君挽诗二首",
            "content": [
                "从橐心知旧，枢庭肺腑亲。",
                "不从呼尔食，宁独曳其轮。",
                "吴子杰魁士，黄公忠荩臣。",
                "所知非所厚，亦足验为人。"
            ]
        },
        {
            "title": "黄夫人之葬某新有丧不得为文以侑虞殡命儿冲",
            "content": [
                "夫人心事与天谋，钱鎛功夫岁晚收。",
                "秸鞠声中春满羽，毕逋枝里月横秋。",
                "将雏欲上空回首，食蔗才甘不到头。",
                "况是我翁方念母，两乡风雨一般愁。",
                "",
                ""
            ]
        },
        {
            "title": "次韵李彭州访山居三绝",
            "content": [
                "古剡溪头寄短椽，山阴胜韵更谁传。",
                "似闻昨夜高轩过，人怪儒衣住檐肩。"
            ]
        },
        {
            "title": "飞雪亭",
            "content": [
                "自荆入蜀路险绝，墨猿声中胆欲折。",
                "万州江头舍舟楫，又趣担簦穷岌页。",
                "危磴连云如积铁，乱石砭足十九跌。",
                "仆夫流汗马吐舌，遥望盘龙拄天胁。",
                "悬瀑落岩喷霏屑，中间有亭日飞雪。",
                "十里阴风寒入发，人言此地无六月。",
                "火云射地人不暍，谁知利欲所熏灼。",
                "以身试险车结辙，伐性焚和火如烈。",
                "试於此亭解羁绁，呼取大斗酌甘洁，",
                "一饮令君消内热。"
            ]
        },
        {
            "title": "某偶为木犀有赋遂别驾诸丈光和盈轴因惟晋以",
            "content": [
                "澹云明露立苍苍，不识从来声利场。",
                "晋士羽浮轻兴喻，唐人承误转周章。",
                "高谈天上兔蟾影，卑拟人閒龙麝香。",
                "犀桂自殊苦相累，都将荣进溷真芳。",
                "",
                ""
            ]
        },
        {
            "title": "李参政夫人张氏挽诗",
            "content": [
                "涧溪苹采采，夙夜被祁祁。",
                "琴瑟鸡鸣御，山河象服宜。",
                "西悲零雨日，南望殷雷时。",
                "彤管今犹美，归荑不及贻。",
                "衔命龙荒日，危机呼吸閒。",
                "内言知勉正，时事迄多难。",
                "误国头颅去，和戎使节还。",
                "至今为厉梗，抚事不胜潸。"
            ]
        },
        {
            "title": "王宝谟挽诗",
            "content": [
                "宁怀会稽绶，不遗帝城书。",
                "仕止四千石，年头开八秩初。",
                "倾囷除旱魃，防岸免民鱼。",
                "欲识恩田广，衔哀到小胥。"
            ]
        },
        {
            "title": "寄题王才臣南山隐居六首·南谷",
            "content": [
                "我行半天下，梦不到南谷。",
                "健读诸老诗，划见真面目。"
            ]
        },
        {
            "title": "和虞永康梅花十绝句",
            "content": [
                "世间无物可谈空，开落荣枯实理同。",
                "百树好花一编易，主人立处俨当中。"
            ]
        },
        {
            "title": "次韵沪帅范郎中再和所送李季允韵见寄",
            "content": [
                "新阳拆地唤春归，生意绵绵重此时。",
                "青女卷寒還朔易，朱轮驾暖出咸池。",
                "恩流未渗鱼犹涸，禁纲虽疏雉或离。",
                "抚事伤时无限意，冯梅折寄故人知。"
            ]
        },
        {
            "title": "李尚书被召过沪临发之日官吏以行香日分追送",
            "content": [
                "黄鸡喔喔丑前催，拟效张侯夜半来。",
                "残梦方随僧梵去，拿音已听客帆开。",
                "江皋望极空留恨，陛下忧深正急才。",
                "已赋明伦相赠勉，更思桃李及时栽。",
                "",
                ""
            ]
        },
        {
            "title": "王宝谟挽诗",
            "content": [
                "昔我仕龟城，犹能友宁馨。",
                "记曾左奭右斗}别酒，俄遽隔泉扃。",
                "顷刻成三世，凄凉隔九龄。",
                "魂兮谁与作，吾友许公铭。"
            ]
        },
        {
            "title": "题赵昌父太社寄桃源何道士",
            "content": [
                "八十六年强健客，求余判断二苏诗。",
                "年来点检室中事，问着邻家总不知。"
            ]
        },
        {
            "title": "题大安军杨宝谟□旌忠庙",
            "content": [
                "范阳一夕鼙鼓鸣，莽然河朔惟孤城。",
                "姓名彻闻帝犹谓，我乃不识颜真卿。",
                "人才所用非所养，自昔然矣奚独神。",
                "肘间银黄挂三组，腰间犀玉围万钉。",
                "养痈护疾皆此辈，事危先及城郭臣。",
                "求仁得仁性情正，可死无死分义明。",
                "岂徒一时折群丑，将与万世开太平。",
                "我尝辱交於神者，寤寐精爽如平生。",
                "过祠解后日端午，昌歜之酒芬兮清。",
                "要呼湘累径同醉，毋使二子称独醒。"
            ]
        },
        {
            "title": "八月七日被命上会稽沿途所历拙於省记为韵语",
            "content": [
                "御香三日出斋庐，骑至城东下鉴湖。",
                "瀰望湖田连荡地，菱花面目半模糊。",
                "",
                ""
            ]
        },
        {
            "title": "次韵李参政见遗生日",
            "content": [
                "幸有鹤山房，图书绕梦香。",
                "况惭闻道浅，何苦为人忙。",
                "五斗米非分，三间茅可长。",
                "何当重操几，同踏古松冈。"
            ]
        },
        {
            "title": "次韵李彭州乞鹤于虞万州",
            "content": [
                "宾朋满座酒如江，雪月风花应接忙。",
                "揽尽山林閒富贵，沧江公子太强梁。"
            ]
        },
        {
            "title": "歌诗三十五韵送前知隆庆任侯赴召",
            "content": [
                "向来虎豹蹲天关，啄噉人命无敢干。",
                "任侯干时外小官，有笔如刀剚权奸。",
                "权奸未夷骨先寒，有开天诛乱旋刊。",
                "寘我宗社于山安，忽焉倚伏不可抟。",
                "天心克复理好还，是时增秩纶言颁。",
                "扶耸义烈增壮颜，迩来十载国步艰。",
                "国以吉士仪清班，侯今以选赐之环。",
                "进退语默人所瞯，侯以时考以事观。",
                "庆元眎今奚易难，浮骖妄辙纷多端。",
                "大车槛槛长自閒，中原胡尘暗河山。",
                "行人载书墨未乾，深仁大信而敢奸。",
                "彼民玄黄走壶箪，我复翦刈如草菅。",
                "惟皇上帝悯人寰，鸣呼言之鼻辛酸。",
                "侯兮去去心体胖，允矣直道非俗观。",
                "士所欠者非朝冠，要令反覆耐久看。",
                "前陈亟与摅肺肝，且使志士兴长叹。",
                "欢言此士尝讥韩，始终激烈心如丹，",
                "寘名大小任公间。"
            ]
        },
        {
            "title": "次韵李参政湖上杂咏录寄龙鹤坟庐",
            "content": [
                "龙鹤在吾西，昔年班荆处。",
                "乃今五斗米，絷之不得去。",
                "冬夜那何晨，斜河耿高树。"
            ]
        },
        {
            "title": "送李季允赴召",
            "content": [
                "拥马懽呼夹道迎，诏书洛社起耆英。",
                "史筵载笔联翁季，政路题名接弟兄。",
                "新政期公皆一律，故交惟我得忘情。",
                "正邦须自明伦始，要伏公开万世程。"
            ]
        },
        {
            "title": "家涪陵挽诗",
            "content": [
                "闻风唐御史，得意古周官。",
                "治郡当如霸，閒居略似潘。",
                "慈庭春后寂，书幌夜深寒。",
                "漫有一区宅，传家地自宽。"
            ]
        },
        {
            "title": "李提刑李参政再和招鹤诗再用韵以谢",
            "content": [
                "须眉皓白何为者，未出山时举世忙。",
                "若使当时容易致，等閒鶖鹤混鱼梁。"
            ]
        },
        {
            "title": "游上天竺",
            "content": [
                "风波满平地，世路绕羊肠。",
                "忽欲逃尘纲，遥登选佛场。",
                "云深午犹暝，竹密夏生凉。",
                "兴逸忘归去，高眠借石床。"
            ]
        },
        {
            "title": "将入靖州界适值肩吾生日为诗以寿之",
            "content": [
                "滔滔今古满双鬓，纳纳乾坤归两眸。",
                "自有江山几千载，颇曾有引主宾不。"
            ]
        },
        {
            "title": "二月二日遂宁北郊迎富故事",
            "content": [
                "才过结柳送贫日，又见簪花迎富时。",
                "谁为贫驱竟难逐，素为富逼岂容辞。",
                "贫如易去人所欲，富若可求吾亦为。",
                "里俗相传今已久，谩随人意看儿嬉。"
            ]
        },
        {
            "title": "寄题王才臣南山隐居六首·腴亭",
            "content": [
                "膏雨炯晨沐，和风照春睡。",
                "谁与验其机，蔡轩一腴字。"
            ]
        },
        {
            "title": "寄题王才臣南山隐居六首·庄敬日强斋",
            "content": [
                "天以行故健，火以宿故庄。",
                "卓哉主一翁，挈我洙泗上。"
            ]
        },
        {
            "title": "潼川孙监税挽诗",
            "content": [
                "平寺九折坂，通天一片心。",
                "宁甘门肮脏，不与俗浮沉。",
                "方授纵横对，忍闻虞殡音。",
                "平都秋月白，精爽伴王阴。"
            ]
        },
        {
            "title": "虞万州妻赵安人挽诗二首",
            "content": [
                "江上有何乐，萧然吾亦志。",
                "午眠春寂历，晚步水沧浪。",
                "倦去推门入，忺来索酒尝。",
                "清风那复见，江阔莫云长。"
            ]
        },
        {
            "title": "送程叔运高不妄西归",
            "content": [
                "平生为人谋，必以下学进。",
                "必以直道行，闻者或相靳。",
                "子以正教我，而子坐排摈。",
                "跕鸢伴羁酸，再见渠阳闰。",
                "吾心固晓然，其柰无以训。",
                "绍定二年夏，临轩策群俊。",
                "似闻甲乙选，参错吐忠荩。",
                "其间亲与友，斯得及叔运。",
                "俱负康时略，耻为谐俗韵。",
                "后先来过我，双璧堕清峻。",
                "从容扣所言，何心承大问。",
                "听之不尽篇，胠口复缩颈。",
                "予方以是黜，子乃以是奋。",
                "靳者姑勿道，而予益自信。",
                "人能位天地，人可为尧舜。",
                "气合如涂涂，道同如印印。",
                "勿忧人不知，长恐己难尽。",
                "春情撩客梦，归思不可忍。",
                "各趋青油幕，新发苍梧轫。",
                "正学予所知，申言以为赆。"
            ]
        },
        {
            "title": "次韵虞永康庐居生芝",
            "content": [
                "河南富贵花，人与谱姓氏。",
                "惟兹三秀者，不谱亦名世。",
                "肖形草木均，出处哲人似。",
                "无然而致之，朝菌何异此。",
                "广陵张氏庐，厥应医孝祀。",
                "新丰李兴茔，修柯媲白紫。",
                "意诚物皆诚，人瑞草亦瑞。",
                "萧条羌水濒，五子服丧礼。",
                "松壑侑夕悲，竹窗湔晓泪。",
                "根基由内心，朴实无甃砌。",
                "一朝垩室左，五色芝薿薿。",
                "乃知宇宙间，何处非实理。",
                "诚神本同机，应感不失俪。",
                "充周遍范围，存养司诸己。",
                "是心一息妄，目接犹虚伪。",
                "若曰信禨祥，我亦为祝史。"
            ]
        },
        {
            "title": "再次沧江头二首",
            "content": [
                "夏畦初雨桔槔閒，读易幽人昼掩关。",
                "厚筑根基文考室，不辞卷撮要为山。",
                "剩栽晚岁松筠友，长伴沧江冰雪颜。",
                "门外斜阳迷客路，屋中行李去家还。"
            ]
        },
        {
            "title": "约任千载大卿同王万里杨仲博汎湖任赋二诗和",
            "content": [
                "满目亲朋似故乡，梦邪非梦梦何长。",
                "春风坐上白云屦，玉鉴光中明月珰。",
                "酒到湖山嫌逊避，话逢气类省称量。",
                "谢家内集如斯否，一味诗书无别香。",
                "",
                ""
            ]
        },
        {
            "title": "李参政生日",
            "content": [
                "历尽玄枵十二辰，饱看三十六宫春。",
                "才喷一霎挂龙雨，又卷云霓还翠旻。"
            ]
        },
        {
            "title": "送侯成甫归蜀",
            "content": [
                "雁声砧杵霜满洲，高桅大舶行情秋。",
                "长安白日误双鬓，故国青山明两眸。",
                "前宵大江半归壑，来岁候虫已坏宅。",
                "无踪天马常往还，不信人间有终屈。"
            ]
        },
        {
            "title": "赠章相士",
            "content": [
                "我本三生人，寄身软红士。",
                "方困京华老，谁识新丰旅。",
                "稠中有章生，道周忽会雇。",
                "谓余有奇骨，往往么告语。",
                "许予两无心，解后适相遇。",
                "闻余趋集英，一声耸臚句。",
                "自谓吾术神，诵言诧俦侣。",
                "我无百金装，生无箕帚女。",
                "沘毫赋此诗，为生邮梁楚。"
            ]
        },
        {
            "title": "高开国挽诗",
            "content": [
                "并游英俊半归泉，何事夫君又弱焉。",
                "廉退风标留万口，勤劳心事入尘编。",
                "团团故步八千石，落落浮名四十年。",
                "除地江东肤使在，一时旧话几谁传。"
            ]
        },
        {
            "title": "即席和丁首帅送行诗韵",
            "content": [
                "人生行止莫非天，去国重来十七年。",
                "学自孔颜期有是，道非尧舜敢东前。",
                "忧时正念梁瓯缺，视己当如赵璧全。",
                "若得时清身不辱，尽教人道是登仙。"
            ]
        },
        {
            "title": "题洪崖安道人坟庵",
            "content": [
                "当年过我两安君，白酒黄鸡话夕曛。",
                "藜仗看山头拍背，褒衣论事齿穿龈。",
                "平生大面三间屋，客死洪崖数尺坟。",
                "身后更无锥可寄，忍看断雁泊孤云。"
            ]
        },
        {
            "title": "天台张氏兄弟挽诗",
            "content": [
                "静将物理验良知，父母恩深报称微。",
                "群动芸芸看夜息，万生点点发春辉。",
                "错居宇宙犹同气，况此根心贯一机。",
                "理道亶然人莫穷，是家兄弟庶全归。"
            ]
        },
        {
            "title": "以使事过成都讫事而归虞万州成都尉高表史拉",
            "content": [
                "天运无穷成变化，水流不息作江淮。",
                "须知瞪处非无事，莫着仙人旧草鞋。",
                "",
                ""
            ]
        },
        {
            "title": "夜直玉堂",
            "content": [
                "金銮坡上疏开边，梦也非与三十年。",
                "世事烟埃缘手尽，正邪二字在遗编。"
            ]
        },
        {
            "title": "沪帅曹太博生日四首",
            "content": [
                "荦荦圣门心事长，悠悠客路鬓毛苍。",
                "东南人物寥寥甚，扶植斯文我所望。"
            ]
        },
        {
            "title": "应提刑以十五日和韵见示再次韵",
            "content": [
                "大圆垂象蓝群黎，犹送昨宵畏满诗。",
                "要看天行嫌位亢，若言人事恶功亏。",
                "升於正处元为利，坎到盈中乃识时。",
                "疑我冰轮公赐厚，敢申余义副襟期。"
            ]
        },
        {
            "title": "乐府君挽诗",
            "content": [
                "大雅云亡久，流风尚典刑。",
                "赋登司马室，诗授伯鱼庭。",
                "不及瞻郎罢，犹能识宁馨。",
                "芜辞书琬琰，敢齿蔡邕铭。"
            ]
        },
        {
            "title": "次韵范少才在峡中寄李季允二首",
            "content": [
                "大明临照职方州，汉沔江淮澹若油。",
                "剪薙荆榛开跸路，护持杞梓耸岑楼。",
                "朝纲人为诸公喜，国体谁知志士愁。",
                "谠议胡公不枳和，奉常今说有黄侯。"
            ]
        },
        {
            "title": "尝为赵太社作章泉二字及匹纸写诗二十二首赵",
            "content": [
                "几度诗来儆谬悠，怀人应念水三州。",
                "宁睎太白怀金马，忍效灵均驷玉虯。",
                "上帝汝临毋敢贰，中心如噎本何求。",
                "狂言又被公挑拨，知我惟我不我邮。",
                "",
                ""
            ]
        },
        {
            "title": "次韵黄判官喜雪",
            "content": [
                "天马流行泽上坤，玉龙飞洒水边村。",
                "扶持农扈培邦本，排荡阴机立岁无。",
                "遍地诗材供墨客，通宵酒令属侯门。",
                "却怜赤子无衣褐，仰面苍苍汉少恩。"
            ]
        },
        {
            "title": "李制置生日",
            "content": [
                "披荆重立小朝廷，风递南薰入扇巾。",
                "大势已冯天祚宋，中兴更赖岳生申。",
                "扶持命脉还吾蜀，消息精神运此身。",
                "人原武功归入相，我祈河内且留恂。"
            ]
        },
        {
            "title": "高龙学挽诗",
            "content": [
                "蜀自开禧后，西垂畏廪秋。",
                "更经两单阏，尽弃五边州。",
                "新沔依同谷，中梁恃武休。",
                "匆匆移米领，往往阻金牛。",
                "嶓冢略逋寇，益昌随解舟。",
                "近犹趋剑阆，远或至渝涪。",
                "弃守侪民旅，奔军齿寇雠。",
                "乱生宁有豸，众溃已无鸠。",
                "伯也伤时久，民兮作己忧。",
                "升沈随分定，行止与天谋。",
                "高尚辞丹诏，低回佐碧油。",
                "封疆资屏翰，原显赖咨诹。",
                "事变方濡首，人情苦掉头。",
                "誓言捐一死，力与障横流。",
                "固分为忠鬼，安能效泣囚。",
                "诀辞贻子弟，壮语骇朋俦。",
                "愤极拳穿扑，兵交血染髅。",
                "不随蜍志在，甘逐远巡游。",
                "志士闻风起，顽夫背面羞。",
                "公身无复憾，疆事更谁筹。",
                "学士标龙直，文阶列禁游。",
                "湛恩沾骨肉，新庙贲林丘。",
                "三禭虽云厚，百身安足酬。",
                "游魂如可作，近事亦知不。",
                "惩败从娄敬，交邻激叛侯。",
                "未论轻汉鼎，长恐误梁瓯。",
                "后吏谁荓螫，前修不憗留。",
                "玉棺行有日，丹旐送无由。",
                "渺渺河山隔，皇皇兄弟求。",
                "非惟在原急，亦为念宗周。"
            ]
        },
        {
            "title": "王总卿生日二首",
            "content": [
                "浮云左禾右罢}稏卷晴畴，一目天隅尽好秋。",
                "路有醉人挑襏襫，边无嘶马趁兜鍪。",
                "开张叶气凭弧矢，收拾丰年报冕旒。",
                "小小经纶已如此，不应留滞古梁州。"
            ]
        },
        {
            "title": "通填致政姚君挽诗",
            "content": [
                "一生官偪仄，几处狱平反。",
                "夜雨滴归思，凯风唳泪痕。",
                "竟令驹入梦，莫尽桂销冤。",
                "点检慈恩旧，秋空几断魂。"
            ]
        },
        {
            "title": "次肩吾庆生日韵",
            "content": [
                "男儿生世果何事，卜士诗之闾史书。",
                "内美元非私正则，天彝岂但付胥余。",
                "滔滔大化亘千古，职职群生同一初。",
                "此事年来才信得，从前浪走只成疏。"
            ]
        },
        {
            "title": "李德秀致即席赋五言十韵用韵答之",
            "content": [
                "冬十有二月，朞三日六旬。",
                "高怀局宇宙，良会惜参辰。",
                "乘兴访安道，扣窗呼孔宾。",
                "袭人薰蕙若，夺目烂犀珍。",
                "风景乾吟笔，林花眩醉裀。",
                "溪山逢旧识，水竹乐閒人。",
                "岁签逡巡换，春炜次第新。",
                "抚时嗟易失，涉道渺无因。",
                "循物探天运，冥心观我身。",
                "相期共无斁，不与迹同陈。"
            ]
        },
        {
            "title": "次韵虞退夫除夕七绝句",
            "content": [
                "人道渠阳尔嶮囏，嶮囏在彼我何关。",
                "却从楚泽宽平后，彫尽从前镜里颜。"
            ]
        },
        {
            "title": "约任千载大卿同王万里杨仲博汎湖任赋二诗和",
            "content": [
                "翠舫青帘白玉舟，风轻日淡相兹游。",
                "芙蓉覆地锦衾烂，杨柳彫空印篆缪。",
                "月上酒痕浑未觉，山撩诗思浩难酬。",
                "颇怜此会何时又，相伴江湖归去休。",
                "",
                ""
            ]
        },
        {
            "title": "将入靖州界适值肩吾生日为诗以寿之",
            "content": [
                "道亨初不关穷达，身健何须问去留。",
                "但原王明天地泰，此竹长共国同休。"
            ]
        },
        {
            "title": "游北岩之畴昔梦作二诗觉而仅记一联云鬓发丝",
            "content": [
                "时事彫壮心，词华误双鬓。",
                "昨梦忽儆予，觉来起孤愤。",
                "五官予所司，此梦乃予训。",
                "是心协蓍龟，是气通祲煇。",
                "形骸且不察，理性抑难尽。",
                "昨筇度云壑，疏林露鹰隼。",
                "暮归踏江声，寒流烛蛟蜃。",
                "惕思怀襄日，气势如项陈。",
                "天根忽晨见，卷去不盈瞬。",
                "犹然玩文采，吾果不知分。",
                "饮儁羽未忘，依前赋分韵。",
                "",
                ""
            ]
        },
        {
            "title": "舟至合江度周卿以诗相迓次韵",
            "content": [
                "雨满长空水拍畴，荔香松色倚江流。",
                "半窗灯火千年梦，万里风波一叶舟。",
                "谩道班卿若仙去，谁知谢傅正同忧。",
                "西归待我期相告，横被风师三日留。"
            ]
        },
        {
            "title": "夏至日祀阏伯于开元宫前三日省中斋宿三首",
            "content": [
                "朝吧归来政事堂，衣冠牣宇鹜成排。",
                "须臾排马还私第，一片闲庭锁夕阳。"
            ]
        },
        {
            "title": "题温泉",
            "content": [
                "庐山一滴水，彫尽诗人肠。",
                "道傍有湿泉，恝然如遗忘。",
                "浅夫既阁笔，知士亦括囊。",
                "或云匪难知，水火互阴阳。",
                "水根於天一，至阳所潜藏。",
                "所以井生荧，亦有泉如汤。",
                "吾尝谓或言，子语未精详。",
                "水实含内景，火乃无寒光。",
                "水将而不迎，火迎而不将。",
                "君看月受日，又验坤含章。",
                "吾言与邵语，或可补诗亡。"
            ]
        },
        {
            "title": "次韵王常博题江陵乐德佐",
            "content": [
                "三十有三载，好风吹又来。",
                "清坚霜后竹，冷澹雪边梅。",
                "世事忧千绪，家山肠九回。",
                "江头一樽酒，烟雨暗章台。"
            ]
        },
        {
            "title": "将作监栽竹徐直翁清叟俾予书植贤亭三大字以",
            "content": [
                "气端解使四时青，万物彫零独典刑。",
                "严子高风扶汉鼎，包胥劲节撼秦庭。",
                "",
                ""
            ]
        },
        {
            "title": "十八日上寿退赐坐十九日贡院锡宴二十一日紫",
            "content": [
                "再坐犹余四屈卮，筋驽肉痹股生胝。",
                "侍臣醉饱皇欢治，更看终场角牴嬉。",
                "",
                ""
            ]
        },
        {
            "title": "次韵德先步月答所问语",
            "content": [
                "夜景湛虚明，浩然无与京。",
                "如今苏氏妇，但指圣人清。"
            ]
        },
        {
            "title": "杨修撰挽诗",
            "content": [
                "东都方枕奠，方镇尚根盘。",
                "不得裴中立，谁承田季安。",
                "威棱行阃外，声绩在朝端。",
                "犹使江阳隶，闻风亦胆寒。"
            ]
        },
        {
            "title": "送李梁山之官二首",
            "content": [
                "时论苦伊优，如君莫肯留。",
                "乖逢惟有命，爵义不同谋。",
                "且袖长年手，来乘浅水舟。",
                "人间初水涨，一室自天游。"
            ]
        },
        {
            "title": "登万象楼和计次阳韵",
            "content": [
                "尘缨羁我身，对景慵着语。",
                "青山唤倚栏，壮气临颍汝。",
                "曾云卷油幕，万岭眇烟缕。",
                "酒阑一横笛，楼前叶自雨。"
            ]
        },
        {
            "title": "杨修撰挽诗",
            "content": [
                "早辞天子诏，晚挂大夫车。",
                "文雅三朝旧，风流二祖余。",
                "眼前甲乙石，胸次丙丁书。",
                "自古谁无死，前休得似渠。"
            ]
        },
        {
            "title": "和夔漕王韵",
            "content": [
                "成都别酒几何年，再见江漘岂偶然。",
                "胡不握兰居紫界，却来转粟上青天。",
                "鹏图海澨骞新味，雁断衡阳感旧联。",
                "国子先生书在笥，原从熟路力加鞭。"
            ]
        },
        {
            "title": "题袁追远亭",
            "content": [
                "朱枣离离实已稀，白云閒傍陇头飞。",
                "囝思郎罢那得见，父曰子行胡不归。",
                "树静风号终莫待，桂芳椿老苦相违。",
                "舍南舍北寻遗响，衰草寒烟夕照晞。"
            ]
        },
        {
            "title": "万杉寺",
            "content": [
                "万杉深处着僧庐，中有照陵飞帛书。",
                "想象承平心似醉，小亭竚立看跳珠。"
            ]
        },
        {
            "title": "将作监栽竹徐直翁清叟俾予书植贤亭三大字以",
            "content": [
                "烈日严霜恣挟持，孤标荦荦肯随时。",
                "笑看世上閒桃李，一夕狂风失令姿。",
                "",
                ""
            ]
        },
        {
            "title": "次韵史少庄竹醉日移竹",
            "content": [
                "平生自许岁寒操，醉日移来三十丁。",
                "底事此君亦移转，连明风雨唤教醒。"
            ]
        },
        {
            "title": "生日和辛江陵即席韵",
            "content": [
                "笑语声中别有天，巫云楚岫玉明舡。",
                "冷风入坐酒无力，斜日媚空花欲然。",
                "猎猎旗风犹夏五，摇摇帆影立秋千。",
                "他时辇路追今梦，傥许陪公发未宣。"
            ]
        },
        {
            "title": "后殿侍立三首",
            "content": [
                "禁城鼓铎晓逢逢，风满衣裾靴满霜。",
                "守得门开骑马入，又同承旨步修廊。"
            ]
        },
        {
            "title": "九日分韵得寒字",
            "content": [
                "奇月必用重，谁与开其端。",
                "贵阳而贱阴，於此亦可观。",
                "况於五阴后，苍龙挂高寒。",
                "林疏山骨瘦，宇静天容宽。",
                "砉然遇九九，黄菊纷阑斑。",
                "且开五言城，聊寄一夕懽。",
                "凄其义熙后，甚矣天宝间。",
                "陶社千古心，知者良独难。"
            ]
        },
        {
            "title": "李参政约至井监偶得三绝",
            "content": [
                "忽闻车马下天来，拥术阗衢拨不开。",
                "六十七年无此客，灶前老隶亦惊猜。"
            ]
        },
        {
            "title": "赠术士龚恢乙",
            "content": [
                "龚生来过我，极意论先天。",
                "自得环中趣，无言已十年。"
            ]
        },
        {
            "title": "送苏大著知吉州分韵得章字",
            "content": [
                "平生苏太史，清姿秀球琅。",
                "异时玉堂对，历历汉兴亡。",
                "直作根本虑，不怀弃捐伤。",
                "修名望蓬岛，轶轨抹扶桑。",
                "中道忽回薄，饮马以相羊。",
                "昔为同年友，今为同舍郎。",
                "不肯三日别，况各天一方。",
                "我乞汉嘉绶，君怀庐陵章。",
                "我无百何阙，君亦千里翔。",
                "怀贤慨时事，百忧结中肠。",
                "原言保嘉猷，不愧欧公乡。"
            ]
        },
        {
            "title": "魏抚干挽诗",
            "content": [
                "同姓又同升，知君莫我深。",
                "磨人三寸铁，行己四知金。",
                "雪柏擎苍干，霜钟振晓音。",
                "若人今在否，抚事一沾襟。"
            ]
        },
        {
            "title": "南郊祖帐赋五十六言呈刘左史",
            "content": [
                "绿水青畦泼眼明，红英翠柏伴将迎。",
                "春怀拍拍浑无极，王事匆匆苦有程。",
                "迅驿星驰惊客梦，白袍鹄立唤人行。",
                "所嗟文物寥寥甚，况忍同时别两卿。"
            ]
        },
        {
            "title": "李参政折赠黄香梅与八咏俱至用韵以谢",
            "content": [
                "玄天黄露真颜色，金步摇中颤舞娃。",
                "更倩南窗书妳味，不妨来伴太常斋。"
            ]
        },
        {
            "title": "次韵李参政见谢游龙鹤山诗二首",
            "content": [
                "有鸟云飞鱼跃渊，圣贤见处自天悬。",
                "流阴卒卒谩空过，斯道寥寥谁适传。",
                "人境恰逢如择地，主宾良晤岂非天。",
                "二章发我无穷思，不慊遗编对圣贤。"
            ]
        },
        {
            "title": "领客泛西湖客赋诗次韵",
            "content": [
                "鸣鞘踏月大堤长，鼓枻穿云落日黄。",
                "十里青漪菱草荡，四山红雨杏花冈。",
                "客从民气觇春事，人在枝头看艳阳。",
                "长使舟平风色好，世间何世有羊肠。"
            ]
        },
        {
            "title": "吴府君挽诗",
            "content": [
                "人夸骂贼与尊君，我看闲家与事兄。",
                "更识为人谋质实，便知处己事分明。",
                "夜窗残梦鸾离照，风壑哀号乌失声。",
                "从此长宁乡下路，两山明月一般情。"
            ]
        },
        {
            "title": "次韵李参政湖上杂咏录寄龙鹤坟庐",
            "content": [
                "百年狐兔窟，污我黄河流。",
                "盘盘帝王州，仅与瓯脱侔。",
                "秋风壮夫泪，禾黍莽平畴。"
            ]
        },
        {
            "title": "叙州弟挽诗",
            "content": [
                "祸我天何酷，子归自古诚。",
                "女孥俄别父，宗直亦辞兄。",
                "家难已稠疉，寇氛方满盈。",
                "分明天有眼，不照此时情。"
            ]
        },
        {
            "title": "舣舟琵琶亭次福士张元龙以诗代柬韵",
            "content": [
                "人生行止莫非天，万里风波一叶舡。",
                "时有宾朋慰牢落，宁论远道困行躔。"
            ]
        },
        {
            "title": "绩和李参政湖上杂咏",
            "content": [
                "气力与运颓，十步九蹉跌。",
                "闻有用我者，掩耳忽不悦。",
                "吾非嵇康徒，道远未能涉。"
            ]
        },
        {
            "title": "九月八日类试别所与同事饮而痁作",
            "content": [
                "彼颛氏子太鸱张，药裹丹瓢为汝忙。",
                "堆案文书埋白日，闭门风雨厄重阳。",
                "酒尝友我胡为崇，菊亦愁余未肯黄。",
                "閒玩群阴藏九九，花长身健竟须償。"
            ]
        },
        {
            "title": "虞万州生日",
            "content": [
                "沧江深处汲难浑，世味浓枯不见痕。",
                "竹影移枰风澹荡，芰荷摇艇月黄昏。",
                "坎离合处灵根峙，剥复机中硕果存。",
                "门地人才如许秀，可能投老钓鱼村。"
            ]
        },
        {
            "title": "次韵西叔兄日食地震诗",
            "content": [
                "正月太阳食，六月阴萋萋。",
                "利沔阶成间，桑土为涂泥。",
                "破山覆桥阁，灌城坏河堤。",
                "蜀地五六震，积潦伤农畦。",
                "梓州暑尤异，我兴看朝隮。",
                "出逢七十翁，履敝衣无绨。",
                "前行为余言，老夫齿含齯。",
                "阅事亦已多，近闻何乖睽。",
                "去年大官括隐户，父詈子诅妻悲啼。",
                "大官深居那得闻，小吏鼻息干云蜺。",
                "今年得少休，经风苦凄凄。",
                "番军袭江淮，将士惊噬脐。",
                "四方靡所寄，容身仅坤倪。",
                "灾异又如此，宁保梁益西。",
                "太守闻此言，惕如履征鼙。",
                "又见广文诗，口呿心沈迷。",
                "力能得为仅千里，滔滔四少皆余黎。"
            ]
        },
        {
            "title": "张大著以韩持国绿樽红妓事再和见戏复次韵",
            "content": [
                "世路羊肠几覆颠，如君操行雪朝鲜。",
                "书胸满贮宣和库，学力要装元佑船。",
                "剩喜孟龙来并世，肯呼祢鹗与忘年。",
                "闭门笄珥无膏沐，不作倾城冯小怜。"
            ]
        },
        {
            "title": "八月七日被命上会稽沿途所历拙於省记为韵语",
            "content": [
                "海邦气候异中州，补被来时八月秋。",
                "满枕松声眠月露，夜深仍与被为仇。",
                "",
                ""
            ]
        },
        {
            "title": "端平三年春三月戊午朔天子有招俾臣了翁以佥",
            "content": [
                "书生不知分，奉诏行三军。",
                "赤手张空弮，幸脱貔虎群。",
                "四海莲华峰，濂溪涨清芬。",
                "拟求一勺水，浣我三斗尘。",
                "翠潋明夕霏，晴云荡朝氛。",
                "重上夫子堂，謦咳如有闻。",
                "池莲已濯濯，庭草长忻忻。",
                "重惟夫子书，千古披昏嚣。",
                "善恶萌於几，阴阳互而分。",
                "一落俗儒喙，哓哓齿穿齦。",
                "流传岂不广，世道滋放纷。",
                "书生屡乞骸，归耕故山云。",
                "原言与同志，相期任斯文。",
                "",
                ""
            ]
        },
        {
            "title": "寄题王才臣南山隐居六首·格斋",
            "content": [
                "水非石之鑽，索非木之锯。",
                "一日复一日，会有豁时处。"
            ]
        },
        {
            "title": "追送刘侍郎以宝制帅湖北",
            "content": [
                "士从西南来，落落仅八九。",
                "半年北门道，几度酹别酒。",
                "清朝志兴复，第一广英彀。",
                "采采不及掬，引去遽盈斗。",
                "矧今忠肃孙，卓荦汉庭右。",
                "清榘仪班行，高怀局宇宙。",
                "居然辍迩联，亟怀荆州绶。",
                "恩章陟西戹，戎钺炫春昼。",
                "世间行己地，随寓皆不朽。",
                "着意护本根，虚怀阅忠厚。",
                "上游屹长城，归来秉机宥。"
            ]
        },
        {
            "title": "书遂宁何氏稳兴斋",
            "content": [
                "巫峡孤舟嫌太重，山阳小艇又偏轻。",
                "直须装载停匀着，更要其间御者平。"
            ]
        },
        {
            "title": "送赵编修知眉州分韵登字",
            "content": [
                "炎炜烁穹昊，火云助其烝。",
                "冠巾拂尘土，庭户喧蟁蝇。",
                "便面不停举，况欲填吾膺。",
                "其间寂寞人，随念生凉冰。",
                "凉意方未透，一夕三四兴。",
                "造物解人意，如叫呼得譍。",
                "越乡万里回，令名作先登。",
                "固知栖栖者，得丧初何曾。",
                "贤者於本朝，晓宿垂觚棱。",
                "今日送枢椽，明日辞礼丞。",
                "采采不盈掬，引去何如陵。",
                "百忧结中肠，坐挑短檠灯。"
            ]
        },
        {
            "title": "次韵靖州贡士鹿鸣宴二首",
            "content": [
                "岂但诗书对圣贤，须知屋漏与神天。",
                "设科虽较词章"
            ]
        },
        {
            "title": "丙申携客自康王观东北行十里观谷帘泉",
            "content": [
                "笋将轧轧度岩隈，乱涧穿空去复回。",
                "方识人间真毁誉，只缘亲到地头来。"
            ]
        },
        {
            "title": "约漕使泛舟东郊坐客十人分韵得江字",
            "content": [
                "微雨爽晴昊，柔风涣清泷。",
                "空明山四坐，宇静天八窗。",
                "筮言得幽真，此意谁与双。",
                "使家我风调，宾友俱同腔。",
                "高谈飐清镜，胜韵眠空缸。",
                "东西南北人。偶此同一邦。",
                "坐数云皛皛，起看水淙淙。",
                "古今聚散地，浩浩如此江。",
                "余霞照宝瑟，明夜欺银釭。",
                "维舟未肯鼓，归梦惊逢逢。"
            ]
        },
        {
            "title": "次韵虞退夫除夕七绝句",
            "content": [
                "从渠满腹贮千年，遮莫挥毫动百篇。",
                "入到圣门无一事，东西日月自行天。"
            ]
        },
        {
            "title": "登冠山次瞻叔兄壁间旧韵",
            "content": [
                "又到黄昏别有天，落霞明水月衔山。",
                "乱烟远树供诗卷，浊酒狂歌伴醉颜。"
            ]
        },
        {
            "title": "次韵庐陵刘时见怀",
            "content": [
                "夬终伏剥果，畜极逢天衢。",
                "否泰反其类，艮止与动俱。",
                "此道固晓然，人情不同趋。",
                "两目自安障，狂童为子都。",
                "羁金络明月，骐骥旆疲驽。",
                "静观若有得，知非降才殊。",
                "但伤此道违，独行尝寡徒。",
                "解后知我者，聊足以自娱。"
            ]
        },
        {
            "title": "李参政见招游龙鹤山归途有作",
            "content": [
                "乱涧穿云十里閒，好风吹袂出重出。",
                "潺潺流水半归壑，唧唧候虫皆闭关。",
                "兴念岁时惊变态，静观物化识加环。",
                "并溪的皪梅花树，已带明年春事还。"
            ]
        },
        {
            "title": "张永平鎋作亭于渠河之右予请名以观而通守江",
            "content": [
                "渠河有水清且涟，弄丸之暇游其间。",
                "风轻沙暖鸥忘机，天开日烜鱼逃筌。",
                "山中不知岁月改，春洲六度听绵蛮。",
                "闻人昔游不到此，岸容山色如有冤。",
                "永平教孚讼亦简，为我卜筑河之干。",
                "临流兴怀叹不足，因思孔圣感逝川。",
                "岂无日景自北起，亦有天运从东旋。",
                "风霆流形草木贲，星辰垂象郊原宽。",
                "乾坤坎离更见伏，春秋代谢相回环。",
                "虽将此理醒群聩，更向川上观微澜。",
                "存神过化义亹亹，行著羽察心閒閒。",
                "子思渊渊达天德，子车混混穷原泉。",
                "东流不休发吕氏，潺湲远望悲屈原。",
                "圣贤分量已差等，后来承误滋可叹。",
                "或嗟年衰劝努力，或谓时逝宜游盘。",
                "须看龙见水归壑，又识雨降云蒸山。",
                "阴阳翕辟本无閒，俗儒但作死生观。",
                "河南挺生二程子，指示道体镌冥顽。",
                "人能於此发深省，致知格物兹其端。",
                "神徂圣伏二千载，是心长与江瀰漫。",
                "文通为挥五色笔，大篇长句垂不刊。",
                "春风沂泗俨在此，居人莫作渠阳看。",
                "",
                ""
            ]
        },
        {
            "title": "以使事过成都讫事而归虞万州成都尉高表史拉",
            "content": [
                "无事江流到处平，无言天运四时新。",
                "真仙此意何曾间，直到如今瞪眎人。",
                "",
                ""
            ]
        },
        {
            "title": "汪漕使即梅圃作浮月亭追和古诗余亦补和",
            "content": [
                "一元播群卉，其气清以馥。",
                "诗人竞称许，胡然於梅独。",
                "黄宫播雷鼗，玉管动葭毂。",
                "惟梅命於阳，清艳照朴蔌。",
                "正冬白堆墙，初夏黄绕屋。",
                "纯乾禀自高，奚止香百斛。",
                "又从晏阴后，仍作来年复。",
                "番君为筑亭，挥弄月盈掬。",
                "可敬不可玩，醉语惧三渎。"
            ]
        },
        {
            "title": "家承事挽诗",
            "content": [
                "昆火玉孚尹，乔松冬夏青。",
                "尘沙吹海立，风月半窗醒。",
                "适意问芒屩，无心待屏星。",
                "风流那复见，食报在宁馨。"
            ]
        },
        {
            "title": "杨仲博生日",
            "content": [
                "任教寒畯着先鞭，尽使权豪紊选班。",
                "纵诮我迂嗤我矫，个中所负重於山。"
            ]
        },
        {
            "title": "中秋有赋",
            "content": [
                "望舒与日元非敌，震受阳光巽成魄。",
                "六十四象不言月，三百五篇讥月出。",
                "古道贵阳不贵阴，宾礼卜昼不卜夕。",
                "世间赏玩起何年，误却千年醉狂客。",
                "不知客有肺肠无，更把荒诬作真实。",
                "我因时序尝作诗，洗尽兔窟蟾宫迷。",
                "今年新作东楼成，胡为尚此穷攀跻。",
                "人心和平民气乐，日月昭明天宇豁。",
                "须知此事与政通，不是词人閒赏月。"
            ]
        },
        {
            "title": "真除后谩记所见",
            "content": [
                "记注愆期已隔年，濡螭夹案谩云然。",
                "惟余一事光千古，后殿前朝听直前。"
            ]
        },
        {
            "title": "于眉州挽诗",
            "content": [
                "南浦冬阴翻手雨，湓江春涨打头风。",
                "乖逢命耳吾何戚，赢得三州桃李丛。"
            ]
        },
        {
            "title": "送袁都官知徽州",
            "content": [
                "英英蓬省郎，表表秋官属。",
                "剑佩行青霄，扬且鬓双绿。",
                "掉头不肯住，去作新安牧。",
                "班班莱氏衣，粲粲学了服。",
                "归来拜郎罢，堂前问凉燠。",
                "新从天上来，犹带书传馥。",
                "问汝得人谁，袖有两图轴。",
                "骊龙挟风雨，闪电注两目。",
                "甲累独何术，能使同豭鹜。",
                "三十六修鳞，群鲰荡相逐。",
                "亦有曳其轮，中行而独复。",
                "君家名父子，厥理探已熟。",
                "人生宇宙间，亦在适所欲。",
                "交精无非事，虑澹不翅足。",
                "原明消息几，颐神以养福。",
                "迟子宽我忧，书来寄陆续。"
            ]
        },
        {
            "title": "春社日祀事既毕轿中得三绝",
            "content": [
                "阴雾冥蒙慢鼓鼙，田坡勃窣误轮蹄。",
                "居人闭户未忺起，太守车前一尺泥。"
            ]
        },
        {
            "title": "八月七日被命上会稽沿途所历拙於省记为韵语",
            "content": [
                "一位肴羞酒一卮，祠官熏灌祝陈词。",
                "降升六拜焚词罢，六日精神用一时。",
                "",
                ""
            ]
        },
        {
            "title": "王常博寄示沌路七诗李肩吾用韵为予寿因次韵",
            "content": [
                "兄弟亲知香异方，仆夫痡困马玄黄。",
                "惟叶臭味李夫子，不为无人不肯芳。"
            ]
        },
        {
            "title": "十一月九日新滩李□示余开禧三年四月九日所",
            "content": [
                "忆从筮仕岁涒滩，三十余年阅暑寒。",
                "抚事无成人潦倒，怀人有梦涕汍澜。",
                "家山扰扰胶胶里，庙社禧禧出出间。",
                "欲上青天愁险绝，谁能为我斩楼兰。",
                "",
                ""
            ]
        },
        {
            "title": "阁学袁侍郎以朝鲤豢龙两图见寄索和·朝鲤",
            "content": [
                "物生宇宙间，巨细统有宗。",
                "鳞虫三百余，厥长称维龙。",
                "滃雾弥六合，神渊閟千重。",
                "维时赤鲤公，坐制纤鳞穷。",
                "纤鳞何足言，什百来追踪。",
                "亦有横江鳞，望洋丧其雄。",
                "于于圉圉然，等辨殊卑崇。",
                "一鳜掉头去，恝然若将终。",
                "三公不易介，谁谓惠不恭。",
                "鲁生陋汉仪，商皓婴秦锋。",
                "行吾之所安，匪以惊愚庸。",
                "又如秦汉后，俗学千载同。",
                "卓哉无极论，上配禹孟功。",
                "吾言聊自警，毋诮惟少通。"
            ]
        },
        {
            "title": "次韵黄侍郎生子",
            "content": [
                "未用占呱泣，悬知头角疏。",
                "芝兰庭殖殖，梧竹厦渠渠。",
                "虎子驱黄犊，禽儿驾小车。",
                "乃翁何以遗，行李五车书。"
            ]
        },
        {
            "title": "茂叔兄还乡北郊酌别",
            "content": [
                "动是三年别，才堪十日留。",
                "苍头相与并，软语未能休。",
                "只搅赵遥梦，真成浪泊游。",
                "相期各努力，岁月鬓边遒。"
            ]
        },
        {
            "title": "后殿侍立三首",
            "content": [
                "奏事臣寮下玉阶，舍人承旨殿东来。",
                "一声门外无公事，皇帝还宫侍卫回。"
            ]
        },
        {
            "title": "支大监挽诗",
            "content": [
                "四海李南纪，蚤从山斗韩。",
                "耻担兵部米，宁着大夫冠。",
                "人舐黄金笔，天颁白玉棺。",
                "平生一厚字，千古薄夫宽。"
            ]
        },
        {
            "title": "高承事挽诗",
            "content": [
                "长身拘矮屋，雅志压华颠。",
                "已矣宁非命，猗其尚有传。",
                "饱餐广文饭，不击陆侯鲜。",
                "惜也文明县，耆黄欠此贤。"
            ]
        },
        {
            "title": "十二月十七日宰执率百官请大行皇帝谥于南郊",
            "content": [
                "骑至南郊晓色苍，须臾陪拜俨成行。",
                "两班吉带罗朱紫，惟有斋官服冕裳。",
                "",
                ""
            ]
        },
        {
            "title": "题峡州三游洞",
            "content": [
                "可怪忠州与虢州，偶因起废得兹游。",
                "苏欧诸老亦何德，千古联芳未肯休。"
            ]
        },
        {
            "title": "和李校书沐川三绝",
            "content": [
                "玉节行边春正浓，边头壮士簸旗红。",
                "何当平贼携诸吏，径上高寒翦翦风。"
            ]
        },
        {
            "title": "次韵黄侍郎沧江海棠六绝",
            "content": [
                "沙暖花香弄午晴，苦撩诗思浩难禁。",
                "偷閒不办追年少，只有春风会此心。"
            ]
        },
        {
            "title": "嘉兴张寺丞挽诗",
            "content": [
                "壮气凛横秋，如何老作州。",
                "有儿官左墄，无地办菟裘。",
                "木落湖阴暝，书沈塞外秋。",
                "佳城千古恨，树静晚风遒。"
            ]
        },
        {
            "title": "和虞永康梅花十绝句",
            "content": [
                "轻寒玉蓓试新妆，已识微酸一点黄。",
                "生意溶溶无间断，何须闻笛为沾裳。"
            ]
        },
        {
            "title": "郭宣教挽诗",
            "content": [
                "趋义古君子，辞荣真丈夫。",
                "里门车下泽，子舍骑传呼。",
                "霜柏寒逾劲，庭荆老不枯，",
                "典刑今已矣，宰木叹群乌。"
            ]
        },
        {
            "title": "和胡秘书学中释奠",
            "content": [
                "祠官环邃殿，晰燎响晨光。",
                "工有歌咸夏，人无问国庠。",
                "豆笾陈吉飨，磬管奏和锵。",
                "盛事留篇什，赓酬愧不扬。"
            ]
        },
        {
            "title": "韩少谟挽诗",
            "content": [
                "镜里孤鸾背影飞，庭前玉树向人稀。",
                "尚思别我成都去，忍听虞歌薤露归。"
            ]
        },
        {
            "title": "恭和闻喜宴御制",
            "content": [
                "祖宗德泽被生民，列服山川各效神。",
                "几见高冈鸣凤集，又盾层浪化鱼新。",
                "升歌幸听三间雅，佩印行纡五两纶。",
                "圣世宾贤如此厚，致君忍负不赀身。"
            ]
        },
        {
            "title": "四川茶马牛宝章修扬子墨池以书索题咏",
            "content": [
                "子云一去千余载，惟有成都墨池在，",
                "草玄此地是邪非，玄文今在人谁知。",
                "虽逃刘歆酱瓿阸，鼠壤蛛窠蠹鱼宅。",
                "岂无学者工探求，不讥僭圣几残余赘肬。",
                "自从马邵造玄域，晁氏谱之张氏翼。",
                "亦云察矣人犹疑，试为诸老申其辞。",
                "易书广大包天地，辞变象占都一致。",
                "世儒造入各不同，有一于此均为功。",
                "况於易玄互相发，不同之同真善学。",
                "历家中首先黄钟，虽以坤复为初终。",
                "纪日天正始牛宿，又以日星分左右。",
                "起从冬至易玄均，玄意欲取臣承君。",
                "易书八八而用七，玄文九九而存一。",
                "易分六位中二五，臣志上通君下取。",
                "玄以一五而为中，君道君尊臣代终。",
                "玄文王日易主岁，易书为经玄为纬。",
                "谓玄於易地承天，就中邵子尤知玄。",
                "或云玄准卦气图，是图疑亦非圣书。",
                "岂知中复与咸遇，乃是阴阳自然数。",
                "或云玄倣太初历，黄钟之分八十一。",
                "岂知虚三与虚九，其数虽同其法否。",
                "或云玄象宗浑天，浑天方象包於圆。",
                "岂知兼用盖天说，盖以舆地承纯乾。",
                "后来支榦及声律，运气参同至太一。",
                "与易并行人不讥，千岐万辙同一归。",
                "况玄於易同而异，何独於玄苦讥议。",
                "子云之师曰林闾，鹤山之下谁其徒。",
                "自翻机杼作生活，律历图书无不合。",
                "若非马邵晁张伦，后世几无扬子云。",
                "后世子云今继作，而此玄文终寂寞。",
                "空余绘象与棠阴，聊与文士供嘲吟。"
            ]
        },
        {
            "title": "和虞退夫韵",
            "content": [
                "牛女河边两夹持，前瞻箕斗后虚危。",
                "经星不动元如此，自是人閒空好奇。"
            ]
        },
        {
            "title": "罗五星善奕棋干诗",
            "content": [
                "少年不识棋，但见剥剥琢琢更相围。",
                "有人指授予，冲关夺角劫复持。",
                "少年不识星，但见腷腷膊膊还如棋。",
                "亦有告予者，缩赢伏见元有期。",
                "七年五溪读书暇，时把二事相悦怡。",
                "久之剨然悟，是閒有数人不知。",
                "三百六十一棋子，此是乾策藏其奇。",
                "万有一千五百二十星，若以三十六乘之。",
                "乘之既尽除坤策，恰与棋数无参差。",
                "此理极精密，归后不复思。",
                "罗生挟二长，过我沪之湄。",
                "恍如著我五溪上，欲与之语无閒时。",
                "此须静观乃有得，而我家住西山西。",
                "生揣我，何时归。"
            ]
        },
        {
            "title": "新繁县禾登九穗嘉甫弟有诗索和",
            "content": [
                "长官真是委边嵬，积累如山姓里来。",
                "认得两閒无二本，口将一念贯三材。",
                "异形所感犹如此，同气相孚亦信哉。",
                "陆续功夫宁有己，相期更验漆雕开。"
            ]
        },
        {
            "title": "次韵李参政湖上杂咏录寄龙鹤坟庐",
            "content": [
                "木落天宇空，野迥江水碧。",
                "谁欤驱四运，昨夕复今夕。",
                "君看瀛海内，寿考匪金石。"
            ]
        },
        {
            "title": "李德迈挽诗",
            "content": [
                "鸣嘤出谷邈难亲，断雁辞行不可群。",
                "论事期期箝在口，逢人頟頟齿穿龈。",
                "乾坤许阔犹有碍，风雨满前如不闻。",
                "肠断天津邵夫子，东篱掩泪立孤云。"
            ]
        },
        {
            "title": "武康军佥判师君挽诗",
            "content": [
                "换却野人服，衣之从事衫。",
                "人忻牺被乡，我笑马羁衔。",
                "客静閒尊禁，身强阁杖函。",
                "典刑那复见，宰树閟窰岩。"
            ]
        },
        {
            "title": "张大著以韩持国绿樽红妓事再和见戏复次韵",
            "content": [
                "壮心十五亦狂颠，十五年来洗濯鲜。",
                "负郭元无三亩宅，浮家安有五湖船。",
                "焚香读易谢来况，饮绿围红回长年。",
                "不是柳桃曾作恼，安知世味有妍怜。"
            ]
        },
        {
            "title": "和史少庄登山韵三首",
            "content": [
                "田间逢醉尉，人道误谁何。",
                "世路日杲杲，冥行宜见呵。"
            ]
        },
        {
            "title": "文彭州挽诗",
            "content": [
                "二仲婵嫣起，清修自一家。",
                "践涂中险阻，宰郡晚光华。",
                "气焰奔金虏，威棱憺铁耶。",
                "料应九峰下，朝露泣姚花。"
            ]
        },
        {
            "title": "己未唱第后谢恩诗",
            "content": [
                "圣皇学问富春秋，当宁宵衣渴壮猷。",
                "鹄立银袍天北阙，龙飞金榜殿西头。",
                "彤池缪对三千字，黄甲俄输一二筹。",
                "初学粗知存大体，纷更要洗洛阳羞。"
            ]
        },
        {
            "title": "送李左史郊外和范沪州赠李韵",
            "content": [
                "滔滔斯世果谁归，行止乖逢自四时。",
                "桃李贪看炫春昼，菅麻谁解沤东池。",
                "雨云翻覆人轻薄，旱叹艰难女仳离。",
                "须信人生归去好，此行惟有雁行知。"
            ]
        },
        {
            "title": "次李参政所和五绝句韵因以为诗",
            "content": [
                "漠漠烟尘连北道，幽幽草树蔽南山。",
                "照人明月长无寐，绕遍清风五百间。"
            ]
        },
        {
            "title": "丹棱杨子金挽诗",
            "content": [
                "气象古君子，渊源朝大夫。",
                "里门车下泽，客舍马青刍。",
                "霜柏寒逾劲，庭荆老不枯。",
                "只愁儿返哺，不及见飞乌。"
            ]
        },
        {
            "title": "和虞退夫韵",
            "content": [
                "假拙济奸真蝗出，认奸作巧巧何曾。",
                "须知我自灵於物，一点光明万古证。"
            ]
        },
        {
            "title": "先立春一日电雪交作程叔运赋诗次韵",
            "content": [
                "自从日驭行牵牛，四十五日为春朝。",
                "谁驱阿香送劈历，更遣玉女来姑瑶。",
                "从来雷雪不两立，有如皋禹於驩苗。",
                "闯然方驾朝正月，是反常性皆为妖。",
                "阳孳於子达於寅，蛰虫欲动寒鱼跳。",
                "苍龙久移旧岁次，朱鸟亦向新年杓。",
                "如何阳伏不能出，阴气所沴如沃焦。",
                "相摩为电搏为震，始初隐隐如迢遥。",
                "剨然一声到匕箸，惊魂忽忽不可招。",
                "须臾为雹又为雪，寒威挟胜尤宣骄。",
                "春秋已事且云远，绍兴狄难几难调。",
                "乃今此异已累岁，卧制四海由衾裯。"
            ]
        },
        {
            "title": "次韵李参政湖上杂咏录寄龙鹤坟庐",
            "content": [
                "皇天平四时，先春而后秋。",
                "寒威夺仁气，惨惨纷百忧。",
                "康世非我长，自许以一丘。"
            ]
        },
        {
            "title": "次壁间韵题怀巡道上三州三氏亭六言二首",
            "content": [
                "老农不留地力，万物取具天公。",
                "曲曲拗拗夏陇，枝枝叶叶春风。"
            ]
        },
        {
            "title": "送陈大著知蕲州分韵得辉字",
            "content": [
                "陈侯海内秀，满腹贮明玑。",
                "十岁能属文，提笔登王畿。",
                "上嘉鲁论对，亟授九品衣。",
                "二十隮膴仕，昱昱五采翚。",
                "一十搴殊科，寻闯师氏闱。",
                "四十复见徵，云步何峨巍。",
                "蓬莱三千丈，径上陵紫微。",
                "雇怀蕲春胜，骢马黄金鞿。",
                "我来今二年，几度与客违。",
                "於君再为寮，临分重依依。",
                "风节耐岁晚，富贵特晨晞。",
                "前后继二吕，迄今借光辉。",
                "相期久远看，努力追前徽。"
            ]
        },
        {
            "title": "虞万州生日",
            "content": [
                "初度相望十日期，一尊无路扣江扉。",
                "羁人职事门重键，堆案文书山四围。",
                "未办五千余卷读，空惭三十九年非。",
                "遥思道义宾朋集，梦作沧江鸥鹭飞。"
            ]
        },
        {
            "title": "题牟节叟介寿堂和刘左史韵",
            "content": [
                "儿大诗书敌富强，妇供滫瀡养尊章。",
                "照盘晓日龙为炙，介寿春风玉作堂。",
                "礼物皆由天赋分，家荣亦使里生光。",
                "人生有子不翅足，况复孙枝羽气香。"
            ]
        },
        {
            "title": "李参政生日",
            "content": [
                "梅艳凌霜带雪余，铅华洗尽玉生肤。",
                "东方千骑推人去，聊折春风寄雁湖。"
            ]
        },
        {
            "title": "再次韵",
            "content": [
                "我尝妄意於古人，子今用力苦先我。",
                "安得从容长似今，借子玉匙发关锁。"
            ]
        },
        {
            "title": "次韵李参政和薛秘书诗见寄",
            "content": [
                "将相时来应不免，人生难得自由身。",
                "及今且续宋一艺，莫逐虫鱼注李巡。"
            ]
        },
        {
            "title": "四月癸已发浔阳馆过濂溪饭于杏溪愒清虚庵宿",
            "content": [
                "又过前溪访梵宫，人言此与老庄同。",
                "是同是异谁知得，拟问山前无极翁。",
                "",
                ""
            ]
        },
        {
            "title": "次韵王茶马海棠四绝",
            "content": [
                "一春风雨乱书堆，挂口林閒未放开。",
                "浩荡和风褰客袂，来看大树簇池台。"
            ]
        },
        {
            "title": "李提刑李参政再和招鹤诗再用韵以谢",
            "content": [
                "锦江相去几何哉，未见窗前落雪皑。",
                "声气同时无间断，有时夜半掠江来。"
            ]
        },
        {
            "title": "李郎中挽诗二首",
            "content": [
                "解道公行止，江东老父史。",
                "群州垂瘵死，肤使为更生。",
                "民裕身逾瘠，时危命亦轻。",
                "浔阳江上月，犹傍谏书明。"
            ]
        },
        {
            "title": "教授致政李君挽诗",
            "content": [
                "冠盖任云浮，门前日夜流。",
                "不为盱豫悔，肯作浚恒羞。",
                "科第联五叶，诗书閒一丘。",
                "芸芸终有谢，赢得早归休。"
            ]
        },
        {
            "title": "和蒋成甫见贻生日韵",
            "content": [
                "窗外浮云卷帝青，腰閒流水卧青萍。",
                "发挥孔孟真三代，补葺嬴刘破六经。",
                "理义本心如皦日，词章末伎谩流萤。",
                "独嗟弱步跻长阪，百岁期程过五亭。"
            ]
        },
        {
            "title": "肩吾生日三绝句",
            "content": [
                "尚记联车入界头，帘安门外麦三秋。",
                "江山气度依前伟，简册功夫匪昔侔。"
            ]
        },
        {
            "title": "次韵苏和父自郫见寄",
            "content": [
                "敬共事明德，懔如盘水持。",
                "岂惟将弗胜，抑恐浊且兹。",
                "结发齿名官，几被末俗移。",
                "学睎迁商博，文慕庄骚为。",
                "书不记痴龙，诂不通雌霓。",
                "耻於市朝挞，甚於沟壑挤。",
                "大道砥如平，阽身蹈囏危。",
                "迨其阅世久，始识真闻知。",
                "天命贲草木，生意长萋萋。",
                "蕃鲜固云乐，槁瘁安足悲。",
                "阴阳孰信诎，日月谁荡推。",
                "乾坤奠中极，雷泽周四陲。",
                "夫人命於诚，地生而天施。",
                "五行根五事，位育谁司之。",
                "左女右寰去宀}滔溺于词，躁轻乱于仪。",
                "山鸡炫清影，只以速颠跻。",
                "况彼膜外荣，皇皇复滋滋。",
                "此於我何加，寒暑自四时。",
                "苏公西南彦，仪鸿渐于逵。",
                "而我坐远屏，七年堕蛮夷。",
                "梦思岷山阳，枯筇伴庞眉。",
                "人才日零落，憔悴西南维。",
                "大篇忽开予，炯炯晨星垂。",
                "公来何勇迈，我往何栖迟。",
                "敢睎会温潞，窃原商濂伊。",
                "默嗟气相求，范喧蜜成脾。",
                "梅边立踟蹰，正待阳春归。"
            ]
        },
        {
            "title": "饯章郎中以浙东仓归湖州",
            "content": [
                "武陵城中春事浓，楝花欲开未开风。",
                "常平使者谢朝列，袖有英荡吾将东。",
                "披孔翠裘上马去，锦鞯昱爚三花骢。",
                "先携令名作乡绣，却把仁念为仓红。",
                "世人机浅嗜欲深，便从扶木穷高舂。",
                "朝余苍梧夕县圃，何似缓辔摇冬珑。",
                "曩余除官本同署，至自万里惊燕鸿。",
                "诸公祖筵乱平湖。复我不入心忡忡。",
                "君今姑为粤人行，明年归朝傥及同。"
            ]
        },
        {
            "title": "三峡桥",
            "content": [
                "英云皓雨泻明蠲，题和人间第六泉。",
                "似把谷帘从黜降，却将此水为超迁。"
            ]
        },
        {
            "title": "题王巴州传经楼",
            "content": [
                "牣庋充厨书满家，到无言处柰书何。",
                "六经文字未曾有，三代圣贤如许多。",
                "直自语言空布满，却嗟人物转消磨。",
                "有来订古谈经者，试把斯言为切磋。"
            ]
        },
        {
            "title": "史宜人挽诗",
            "content": [
                "勉夫惟有义，为舅可无生。",
                "不是多闻识，那知真重轻。",
                "子从观处化，身在吉中行。",
                "况复无余憾，堂封勒蔡铭。"
            ]
        },
        {
            "title": "恭和闻喜宴赐毛自知以下御制",
            "content": [
                "云汉万章新宠渥，钧天张乐播和平。",
                "微臣置馈申规戒，贤纲虽恢用欲精。"
            ]
        },
        {
            "title": "和李校书沐川三绝",
            "content": [
                "花时乘传奈边心，撩弄新诗逼少陵。",
                "诗到湖边春未老，不禁春思也微吟。"
            ]
        },
        {
            "title": "送从子令宪西归",
            "content": [
                "自尔南来岁再周，新功培养气扬休。",
                "且留数月须多益，归妹愆期母所忧。"
            ]
        },
        {
            "title": "次韵监试潼川提刑张兵部有怀家山木犀",
            "content": [
                "形安宇泰即吾乡，花解随人到处黄。",
                "何事归心起张翰，有来妙语出君房。",
                "荣枯境里自殊观，造化机中无别香。",
                "不见儋州安乐法，随花随客作重阳。"
            ]
        },
        {
            "title": "和李校书沐川三绝",
            "content": [
                "静看青山簇髻鬟，动观碧水漱潺湲。",
                "若教此景来酆鄗，争奋应成触与蛮。"
            ]
        },
        {
            "title": "次壁间韵题怀巡道上三州三氏亭六言二首",
            "content": [
                "满壁故人何在，倚阑心事谁同。",
                "蚤径游丝罥日，乱山瘦马行空。"
            ]
        },
        {
            "title": "次韵虞永康读易有作",
            "content": [
                "室中万象本宽閒，门户何曾顷刻关。",
                "未始有时观太极，不终止处认兼山。",
                "人文自昔先牺昊，天赋云谁不也颜。",
                "有志未能今得友，从今迷路傥知还。"
            ]
        },
        {
            "title": "题蔡氏丛桂堂",
            "content": [
                "谁衔鹫峰种，托根蔡氏堂。",
                "勿夸郄林枝，未说燕山芳。",
                "君看湘江上，千载留晶光。",
                "但当护根本，岁晚搴幽香。"
            ]
        },
        {
            "title": "翌日约客有和者再用韵四首",
            "content": [
                "妙处和春莫遣知，晚尊随柳逐花移。",
                "落花绣地春深日，翠柳篵空月上时。"
            ]
        },
        {
            "title": "虞退夫人生日",
            "content": [
                "初度重逢巽上坤，庭闱应念子生孙。",
                "好将吉语传金母，更把归音报玉昆。"
            ]
        },
        {
            "title": "和虞退夫见贻生日诗韵",
            "content": [
                "范蒋诸贤友义申，肩吾见说倍精神。",
                "年来人物寥寥甚，更忆浦城人姓真。"
            ]
        },
        {
            "title": "将至古渝虞宪以三绝同端午节见寄用韵为谢",
            "content": [
                "蓬窗暑雨气低垂，不记龙舟竞渡期。",
                "诗卷打门惊节序，满盘角黍正累累。"
            ]
        },
        {
            "title": "次韵王常博题江陵乐德佐",
            "content": [
                "僇余甘远屏，分表得生还。",
                "夜雨滴归梦，晓霜彫醉颜。",
                "角巾吾故里，璞玉子荆山。",
                "又作无期别，扁舟上峡关。"
            ]
        },
        {
            "title": "用蒋成甫韵贺虞退夫生子且以相名之",
            "content": [
                "秦雍孙曾尚典刑，只将一念答天明。",
                "震雷殷地勾萌达，解雨鸣春涧谷声。",
                "阶玉正看联羯末，籯金安足拟贤成。",
                "相门为我成宅相，我俗将儿以相名。"
            ]
        },
        {
            "title": "李参政约客访西郊海棠予以斋禁不与",
            "content": [
                "十日花期九日斋，相园红锦烂成堆，",
                "不将小雨轻阴驻，刚把和风暖日催。",
                "诗笔都随许昌去，春光不待牧之来。",
                "要知荣悴适然耳，明日荼醾开。"
            ]
        },
        {
            "title": "次韵知常德袁尊固监丞送别四诗",
            "content": [
                "别来岁月尔滔滔，流落天涯忽此遭。",
                "万木辞荣秋意澹，百川归壑岸容高。",
                "笑看海上两蜗角，閒秃山中千兔毫。",
                "若向颜曾得消息，直须奴仆命离骚。"
            ]
        },
        {
            "title": "送任大卿知汉州任大卿知眉州",
            "content": [
                "冬卿怀绂行清秋，又送两卿归作州。",
                "寄声三州之父老，从今安用思故侯。",
                "朝廷择守重於昔，亲擢名卿畀华职。",
                "两卿更是敭历深，元把麾来复麾出。",
                "双骑紫马去朝天，羁金络月凌虹烟。",
                "逡巡似惜锦障泥，忽流欲渡不肯前。",
                "好官岂为多荣禄，两卿这归得吾欲。",
                "昨夜流星声撼屋，光芒照人不成宿。",
                "起看北斗行云端，驱策四运无停鞭。",
                "劳穿上透多风寒，九州霜露方漫漫。",
                "人间分位各有制，行得一分一分是。",
                "两卿去矣吾亦归，多为天公怜赤子。"
            ]
        },
        {
            "title": "绩和李参政湖上杂咏",
            "content": [
                "虚灵一寸心，攻者十七八。",
                "炯然无常存，精粗皆著察。",
                "卫丘騋牝蕃，鲁囿牛羊茁。"
            ]
        },
        {
            "title": "次韵李参政秋怀十绝",
            "content": [
                "穉金老火战重围，京洛缁尘点客衣。",
                "输却东园南阁老，水花阑槛夕阳稀。"
            ]
        },
        {
            "title": "马少卿挽诗",
            "content": [
                "重葩殗叶露华浓，不忝家声得似公。",
                "言行端和今世楷，貌心醇质古人风。",
                "直将趋走二三节，换取宽閒五百弓。",
                "如此名卿缘手尽，同时更送竹溪翁。"
            ]
        },
        {
            "title": "肩吾生日三绝句",
            "content": [
                "世历嬴刘周典尽，经由孙沈古音休。",
                "更嗟书法开元坏，不易肩吾字字求。"
            ]
        },
        {
            "title": "制置丁少卿生日",
            "content": [
                "皜皜陵霄独鹤飞，九芙蓉里烂生辉。",
                "青阳少府旧弓冶，白石先生新杼机。",
                "阅尽世纷磨不磷，听渠公论是邪非。",
                "恭惟陛下方新政，小却犹应伴紫薇。"
            ]
        },
        {
            "title": "八月七日被命上会稽沿途所历拙於省记为韵语",
            "content": [
                "紫帏青繖杂旗旌，乌帽银挝从鼓钲。",
                "导哄略如州别驾，无人知是汉庭卿。",
                "",
                ""
            ]
        },
        {
            "title": "昨有祷于社稷及境内山川是夕枕上闻雨",
            "content": [
                "郊宫方社诗攸重，川泽山林礼所崇。",
                "古祀不修牲币废，梵鐃声里纸钱风。"
            ]
        },
        {
            "title": "和靖州判官陈子从山水图十韵·星湾晚酌",
            "content": [
                "士非耕钓者，而从蓑笠翁。",
                "人生贵适志，莘渭亦时中。"
            ]
        },
        {
            "title": "题石洞",
            "content": [
                "跨涧飞虹入洞门，石梯级级树森森。",
                "两崖对立自宾主，一水长流无古今。",
                "仙子吹笙抬鹤舞，骚人得句伴猿吟。",
                "个中便是蓬莱境，何必迢迢海上寻。"
            ]
        },
        {
            "title": "次韵范少才在峡中寄李季允二首",
            "content": [
                "蜀艇云奔下固陵，一壶浮峡便千金。",
                "子来我往才交臂，人涉卬须又苦心。",
                "北向虽无一矢发，西风不受半尘侵。",
                "是非得丧今休问，喜见戈枪卧绿沈。"
            ]
        },
        {
            "title": "正月九日北山雍熙寺约同官",
            "content": [
                "自从寒陆爽乾坤，律吕还宫岁换辰。",
                "历纪人正才九日，斗移天位已三春。",
                "销磨壮士姑随俗，牵引閒心苦为人。",
                "终愧时艰才力短，只将民命倚洪钧。"
            ]
        },
        {
            "title": "韩少谟挽诗",
            "content": [
                "据鞍新息困壶头，款段何如弟少游。",
                "马革裹尸吾原足，不然肯向死前休。"
            ]
        },
        {
            "title": "安总领生日",
            "content": [
                "犹记仙翁护玉关，版图半壁手提还。",
                "每惊荡潏风波后，多谢经纶父子间。",
                "元是烂柯观已熟，故应当局只如閒。",
                "几人钱谷鞭中老，双鬓何曾点一斑。"
            ]
        },
        {
            "title": "次韵黄侍郎沧江海棠六绝",
            "content": [
                "妙处东皇可得知，溶溶生意不停机。",
                "雨寒日暴浑无赖，凭仗阳和为解围。"
            ]
        },
        {
            "title": "韩叔冲约客泛舟沧江分韵得落宇",
            "content": [
                "炎炜避无所，意行出东郭。",
                "客以声气聚，舟於树泉泊。",
                "江动云意閒，林幽鸟声乐。",
                "山川孰流峙。鸢鱼自飞跃。",
                "天分随所适，豁然无空阔。",
                "有客犹谓余，底处认真活。",
                "是心无间断，本体自呈豁。",
                "一笑各会心，星河挂碧落。"
            ]
        },
        {
            "title": "王总卿生日二首",
            "content": [
                "上到青天更上头，蜀人犹记旧得轺。",
                "安弦在昔犹危柱，挂壁於今倚大弨。",
                "棠树留春便野茇，桂花和月引仙瓢。",
                "风云不隔连天栈，门户三槐拂绛霄。"
            ]
        },
        {
            "title": "虞退夫生日",
            "content": [
                "雍公匹马立乾坤，善念熏蒸到子孙。",
                "富贵君家余事耳，更将此念植仍昆。"
            ]
        },
        {
            "title": "南阁行",
            "content": [
                "北城之阳有南阁，李家石林丈人作。",
                "上有储皇资善颜，下有先世淳熙脚。",
                "前瞻平远后闉阇，左揖蜝颐右龙鹤。",
                "丙丁架上书衡从，甲乙槛前石参错。",
                "有时晨策披氤氲，九万帝青闯帘幕。",
                "有时夜九凭泬寥，海牛挂空月为箔。",
                "啾嘈市声不我即，淡沱春风无处着。",
                "斯干秩秩兄弟好，伐木丁丁友朋乐。",
                "我亦时为末至宾，尊前往往追酬酢。",
                "主人挽我观南山，南山分明在天角。",
                "岂不陪朝隮，浮云翳林薄。",
                "浮云白衣苍狗耳耳，须臾变态山自若。",
                "置之姑勿道，原言细商略。",
                "试观天地之最中，坎北离南北俨成列。",
                "人以一心位两间，取角为离岂徒设。",
                "譬如南物皆相见，又如日中纤微靡不炤，",
                "亭亭当当亦绰绰。远看鸢鱼近夫妇，",
                "仰观宇宙俯今昨。随事炯然存，",
                "旦昼敢金铄。金人闻此笑而兴，",
                "谓我此言亦观噱。次成古歌行，",
                "聊当南阁说。"
            ]
        },
        {
            "title": "贻庐陵术士冯椿",
            "content": [
                "月宿南斗韩愈生，岁在已辰郑玄死。",
                "二人言命是邪非，我欲质疑於孟子。"
            ]
        },
        {
            "title": "重九后三日后圃黄华盛开坐客有论近世菊品日",
            "content": [
                "南阳有佳人，被服长修姱。",
                "黄中粲有章，秀外青无华。",
                "圾饮晋柴桑，夕餐楚长沙。",
                "惟与高人处，耻作流俗夸。",
                "玄都有俗士，品格固尔差。",
                "遗之以潘沐，强欲相涂搽。",
                "南阳笑谢遣，於此我何加。",
                "游女荡春风，渔人眩红霞。",
                "尔比予於是，岂欲本疵瑕。",
                "卿自用卿法，吾亦爱吾家。",
                "寄声谢程子，为我删此花。",
                "",
                ""
            ]
        },
        {
            "title": "射殿引诸班出官人拽垛子二首",
            "content": [
                "画帘黄幄幕前扉，侠陛浑如后殿仪。",
                "只自起居更履后，却陪二府立多时。"
            ]
        },
        {
            "title": "次肩吾庆生日韵",
            "content": [
                "手撇飞鸢上五溪，两牛腰大送行诗。",
                "犹嫌言语无多子，古锦奚囊长自随。"
            ]
        },
        {
            "title": "虞万州生日",
            "content": [
                "春风吹我游锦官，客眸饱作沧江观。",
                "鹤飞自由白日静，山来不断平野宽。",
                "主人闻客倒屣迎，案头点易朱未乾。",
                "速呼朋俦俾接席，又遣儿女来拜前。",
                "馆中列鼎食客众，堂后鸣钟聚指千。",
                "客来辄留张坐饮，客醉复与开榻眠。",
                "主人投閒六年久，禄廪不继胡能然。",
                "问之主人笑不言，神情散朗心常閒。",
                "向来曾於我乎贷，至今尚质黄金盘。",
                "又闻吾兄市桥尉，假五十万青铜钱。",
                "橐中似尔空亦屡，门外车马纷阗阗。",
                "其间犹有不知者，误谓公子非儒酸。",
                "谁知出分本无几，况复奉赐随分班。",
                "知之不知于何恤，日用饮食於其閒。",
                "西京相裔平通侯，轻财重义无敢先。",
                "三年田家未云久，便怀富贵讥南山。",
                "节侯有子韦少翁，亦以胆经世其传。",
                "爵之附庸有何薄，经欲忍愧从夷蛮。",
                "人於居约视所守，又以久近察所安。",
                "近而不渝傥可勉，久而无怨良独难，",
                "不须远求汉诸公，姑复近考今时贤。",
                "虽云暂閒未尝约，一念长作膏火煎。",
                "戚然不能以一日，宁复如君之六年。",
                "泉无昼夜盖有本，潦有朝夕繄无源。",
                "归来试与友朋道，言之孔易行维艰。",
                "厥今人物眇然甚，天道岂不於君还。",
                "友朋请书为君寿，更祝养素勤加餐。"
            ]
        },
        {
            "title": "大理曾少卿欲见余近作录数篇寄之以诗为谢且",
            "content": [
                "西风萧萧吹鬓急，独立长空倚天壁。",
                "俯看沧海环九州，仰视青云行白日。",
                "夜归蟋蟀鸣秋床，触处万宝西风香。",
                "而余生世竟何事，也翠兹影蜉蝣裳。",
                "冥心宴坐自探测，善利几微如白黑。",
                "江西夫子最知心，欲往从之后土湿。",
                "忽来诗句悬清风，拱揖孔孟麾瘠癰。",
                "便思载酒巾车童，一夜壮气干星虹。",
                "",
                ""
            ]
        },
        {
            "title": "朱邵州挽诗",
            "content": [
                "杏园犹记赏花同，忍看前旌照眼红。",
                "民命一丝悬晷刻，仁心触处作春风。",
                "棣华韡韡天伦厚，湑叶裳裳世泽隆。",
                "万事纷纷缘手尽，只将孝友诏无穷。"
            ]
        },
        {
            "title": "次韵费同叔解嘲",
            "content": [
                "低头涸辙问波臣，沃以嘉言力万钧。",
                "逆耳倒言诚爱助，解嘲谢谤返离真。",
                "若微君告谁能及，幸不吾欺乃敢嗔。",
                "彼是纷纷姑勿道，所期终诲作全人。"
            ]
        },
        {
            "title": "以使事过成都讫事而归虞万州成都尉高表史拉",
            "content": [
                "檐卜风清醉骑香，满身花影踏斜阳。",
                "行花尽处山围郭，又听松风吹客裳。",
                "",
                ""
            ]
        },
        {
            "title": "次韵王茶马海棠四绝·清淑堂海棠",
            "content": [
                "善识花人尽倚阑，不将荣悴等閒看。",
                "繁华夺目春如醉，独肯怀人问考盘。"
            ]
        },
        {
            "title": "嘉泰二年题资州醮坛山星斗阁对是同王资州贾",
            "content": [
                "三十三年去复还，笋将重踏旧江山。",
                "青衿朋友子当户。绿帻奚臧霜半鬟。",
                "赢得光阴归鬓里，悔将声誉落人间。",
                "圣六事业无穷已，只问君王觅退閒。",
                "",
                ""
            ]
        },
        {
            "title": "韩圣问挽诗",
            "content": [
                "蜡貌宁违俗，规行不竞时。",
                "苦思头没膝，勤诵涕垂颐。",
                "州县频劝驾，藩方尝挽眉。",
                "飘零竟何益，风雨脊令枝。"
            ]
        },
        {
            "title": "宇文枢密挽诗",
            "content": [
                "人物眇然甚，天胡不憗公。",
                "北风鸣槭槭，西火乱蓬蓬。",
                "襄鄂谁专阃，江淮孰总戎。",
                "是应当馈叹，曩日镇江功。"
            ]
        },
        {
            "title": "游临丞挽诗",
            "content": [
                "冰至人犹玩，波颓力不支。",
                "摇摇路旁梗，炯炯日中葵。",
                "学道长身健，忧时两鬓丝。",
                "竟摇天老眼，畀以宁馨儿。"
            ]
        },
        {
            "title": "次韵李参政和薛秘书诗见寄",
            "content": [
                "行有尚时观羽坎，不终止处认兼山。",
                "止中自有流行好，不在从违用舍间。"
            ]
        },
        {
            "title": "次李参政所和五绝句韵因以为诗",
            "content": [
                "竹外皋禽相与和，湖边沙雁自由飞。",
                "美人醉踏梅花月，笑领明年春事归。"
            ]
        },
        {
            "title": "再赋",
            "content": [
                "淘金乱川绿，发上艹下戾}烧山红。",
                "自为天一隅，奚翅地十同。",
                "米贱衣弗费，四民罕全功。",
                "功夫到华卉，未至浇淳风。",
                "老梅委林莽，洛佩遗丁东。",
                "茶华新移根，脱命斤斧中。",
                "焉知贲然者，秋毫绵苍穹。",
                "观物弗之察，吾欲问黄熊。"
            ]
        },
        {
            "title": "元夕卜油溪故事",
            "content": [
                "满目忧端膏火煎，聊将膏卜验新年。",
                "只祈五色云瑞世，不原蚩尤旗亘天。"
            ]
        },
        {
            "title": "和靖州判官陈子从山水图十韵·林下避暑",
            "content": [
                "散发避炎暑，炎暑苦相寻。",
                "云何对大宾，不见汗沾襟。"
            ]
        },
        {
            "title": "四月癸已发浔阳馆过濂溪饭于杏溪愒清虚庵宿",
            "content": [
                "步自清虚过上宫，千言万论总谈空。",
                "拟将一语随人后，尝与心谋不肯同。",
                "",
                ""
            ]
        },
        {
            "title": "送高才卿出守嘉定",
            "content": [
                "十年谁遣不宁侯，麇奔鸟散十七州。",
                "余州蹙蹙能几许，史君今作载酒游。",
                "诸公饮儁已濡首，眼前百事不挂口。",
                "震风凌雨揭却屋，左蟹右杯犹在手。",
                "史君千骑行清秋，岂为杯酒馋涎流。",
                "绸缪牖户既云晚，梦魂不到花绕楼。",
                "乖逢聚散古来有，而我此时持此酒。",
                "河梁竚立不知还，插颔青丝半成叟。"
            ]
        },
        {
            "title": "和别驾喜雨四绝",
            "content": [
                "夏畦活活翠芊绵，起视微云尚黯然。",
                "底事化工浑不费，笑余何敢更贪天。"
            ]
        },
        {
            "title": "陈总领挽诗三首",
            "content": [
                "士处宴安日，咸歆节谊名。",
                "范阳徒尔怵，河朔莽然平。",
                "仅识浅利害，恶知真重轻。",
                "开禧忠义传，吾得扈农卿。"
            ]
        },
        {
            "title": "宇文枢密挽诗",
            "content": [
                "夷考公言行，真成肃愍孙。",
                "星枢绳懿武，月殿媲隆恩。",
                "契阔成三世，凄凉隔九原。",
                "壮夫襟上泪，并为两师垣。"
            ]
        },
        {
            "title": "次韵李参政秋怀十绝",
            "content": [
                "河神不恤吾民勤，涛头射山危欲倾。",
                "似闻凌云滩头水，前日肉薄几危城。"
            ]
        },
        {
            "title": "绩和李参政湖上杂咏",
            "content": [
                "古之求仁者，信道不蕲获。",
                "颜生何所乐，宁蹈饥寒厄。",
                "能知四勿功，六根本非贼。"
            ]
        },
        {
            "title": "过屈大夫清烈庙下",
            "content": [
                "鸾皇栖高梧，那能雇鸱枭。",
                "椒兰自昭质，不肯化艾萧。",
                "人生同一初，气有善不善。",
                "一为君子归，宁受流俗变。",
                "云何屈大夫，属意椒兰芳。",
                "兰皋并椒丘，兰藉荐椒浆。",
                "骚中与歌首，兰必以椒对。",
                "谓椒其不芳，谓兰不可佩。",
                "经言混凡草，臭味自尔殊。",
                "亡何岁时改，二物亦变初。",
                "以兰为可恃，委美而从俗。",
                "椒亦佞且慆，干进而务入。",
                "椒兰信芳草，气质自坚好。",
                "胡为坏於廷，晚节不可保。",
                "意者王子兰，与夫大夫椒。",
                "始亦稍自异，久之竟萧条。",
                "迨其羽成性，甘心受芜秽。",
                "不肯容一原，宁以宗国毙。",
                "禹皋於共鲧，旦封与鲜度。",
                "同根复并生，何尝改其故。",
                "原非不知人，观人亦多涂。",
                "治朝中可上，乱世贤亦愚。",
                "况原同姓卿，义有不可去。",
                "所望於兄弟，谓其犹可据。",
                "我本兄弟女，孰知胡越予。",
                "以是观离骚，庶几原心乎。",
                "或云芷蕙等，岂必皆名氏。",
                "骚者诗之余，毋以词害意。",
                "仲尼作春敉，定哀多微词。",
                "楚这嬖小臣，况亦有不知。"
            ]
        },
        {
            "title": "永嘉要君谊父得英石名其室曰矸斋予易以介室",
            "content": [
                "柳侯谓楚南，多石而少人。",
                "至今英道閒，异石何嶙峋。",
                "乃知五行气，中土为秀民。",
                "降才既匪易，自弃奚不仁。",
                "伾文一日炎，秘以焚其身。",
                "林君若知此，是石当书绅。"
            ]
        },
        {
            "title": "临邛张夫人之葬某既先事为之识竁今日月有时",
            "content": [
                "殗叶重葩两大门，只凭道义世昏姻。",
                "养成气质槐为芷，发见仪容竹有筠。",
                "自是子能为国士，何须女必嫁官人。",
                "世衰俗薄昏成市，三复碑铭愤满巾。",
                "",
                ""
            ]
        },
        {
            "title": "遂宁家知府生日",
            "content": [
                "相去无多五日间，两家牛酒贺生贤。",
                "二阳引类临爻长，三寿为朋泰茹连。",
                "析木旁瞻星两两，大椿遥祝岁千千。",
                "相期协力亨屯难，未听丝丝鬓发宣。"
            ]
        },
        {
            "title": "书所见闻示诸友",
            "content": [
                "金缯啗虏已无谋，况恃空言废内修。",
                "师卦在中惟九二，曾闻帷幄授成筹。"
            ]
        },
        {
            "title": "次韵黄侍郎沧江海棠六绝",
            "content": [
                "指麾红紫思无滨，抵当丹青笔有神。",
                "百树花閒一编易，主人意韵镇长新。"
            ]
        },
        {
            "title": "送李季允赴召",
            "content": [
                "一倾鼎否一番新，但见新人笑故人。",
                "元佑至今迭更化，崇宁以后几权臣。",
                "曾趋嘉定改元诏，又贺端平第一春。",
                "长把人才留一半，今年新是去年陈。"
            ]
        },
        {
            "title": "八月七日被命上会稽沿途所历拙於省记为韵语",
            "content": [
                "风顺潮平日脚收，钱塘江上遇中秋。",
                "堂堂背月争门入，要把平安报冕旒，",
                "",
                ""
            ]
        },
        {
            "title": "李微之闻其弟贯之西归以诗迓之刘左史和韵属",
            "content": [
                "室中万象镇宽閒，舒卷风烟入凤山。",
                "俯听候虫坏户去，仰看倦雁绝云还。",
                "",
                ""
            ]
        },
        {
            "title": "十二月九日雪融夜起达旦",
            "content": [
                "远钟入枕雪初晴，衾铁棱棱梦不成。",
                "起傍梅花读周易，一窗明月四檐声。"
            ]
        },
        {
            "title": "八声甘州",
            "content": [
                "被西风吹不断新愁。吾归欲安归。望秦云苍憺，蜀山渺渀，楚泽平漪。鸿雁依人正急，不奈稻粱稀。独立苍茫外，数遍群飞。多少曹苻气势，只数舟燥苇，一局枯棋。更元颜何事，花玉困重围。算眼前、未知谁恃，恃苍天、终古限华夷。还须念，人谋如旧，天意难知。"
            ]
        },
        {
            "title": "木兰花慢",
            "content": [
                "正秋阴盛处，忽荡起、一冰轮。甚汉魏从前，才人胜士，断简残文。都无一词赏玩，更拟将、美色似非伦。此意谁能领会，自夸光景长新。得阴多处倍精神。俗眼转增明。向大第高楼，痴儿呆女，脆竹繁裀。此心到头未稳，莫古人、真不及今人。坐看两仪消长，静观千古浇淳。"
            ]
        },
        {
            "title": "水调歌头",
            "content": [
                "天地一大物，扶植要人才。人才谁是，不肯随俗强追陪。与我言兮我愿。莫我知兮谁怨。全仗帝为媒。此意久寥阔，今见者留台。笏围腰，书创屋，骑笼街。时贤白尽须发，老子抑名斋。更取堂名淇绿。要把北山万竹。一日倚云栽。自处只如此，将相任时来。"
            ]
        },
        {
            "title": "水调歌头",
            "content": [
                "堪怪两外府，使传载朝缨。虽云身在江表，都号汉公卿。莫是才堪世用，莫是有人吹送，中外尔联荣。天运自消息，龙蠖不关情。更寻思，谁得失，孰亏成。潜鱼要向深渺，犹恐太分明。且愿时清无事，长把书生阁束，归践对床盟。强似抗尘俗，岁岁上陪京。"
            ]
        },
        {
            "title": "唐多令",
            "content": [
                "轻露濯秋风，新楼插太空。更遭逢、解事天公。为唤羲和驱六马，将杲日、挂帘栊。日影正沈红。须臾月在东。百万家、乐意融融。民意乐时天亦好，聊与众、一尊同。"
            ]
        },
        {
            "title": "水调歌头",
            "content": [
                "尚记春归日，锦绣裹江城。谁推日驭西去，水认故乡痕。鱼鸟自飞自跃。红紫谁开谁落。天运渺无声。四序镇如此，当富复亭亭。是何年，修禊事，畅幽情。竞传元已天气，别是一般清。便引郑郊溱洧。不道孔门沂泗。大道掌如平。待挽迷津者，都向此中行。"
            ]
        },
        {
            "title": "摸鱼儿",
            "content": [
                "记年时、三星明处。尊前携手相语。家山幸有瓜和芋。何苦投身官府。谁知道，尚随逐风华，为蜀分南土。依前廉取。便卷却旌麾，提将绣斧。天口笑应许。逢初度。从头要为君数。怕君惊落前箸。天东扶木三千丈，不照关河烟雨。谁砥柱。想造物生才，肯恁无分付。九州风露。待公等归来，为清天步。容我赋归去。"
            ]
        },
        {
            "title": "水调歌头",
            "content": [
                "风雪锢迁客，闭户紧蒙头。一声门外剥啄，客有从予游。直自离骚国里，行到林闾屋畔，万里入双眸。世态随炎去，此意澹於秋。感毕逋，怀秸鞠，咏夫不，寻师学道虽乐，吾母有离忧。岁晚巫云峡雨，春日楚烟湘月，诗思满归舟。来日重过我，应记火西流。"
            ]
        },
        {
            "title": "贺新郎",
            "content": [
                "幸有天遮蔽。为西南、空虚一面，挺生男子。塞下将军支颐卧，夜半揽衣推起。扫十万、胡人如洗。见说巴山矟马退，也都因、粮运如流水。剑以北，一人耳。十年梦断斜阳外。恰归来、昌蒲蘸酒，祝兄千岁。入从出藩谁不是。谁是难兄难弟。正乐意、融融未已。莫趣东方千骑去，愿时平、华皓长相对。闲富贵，只如此。"
            ]
        },
        {
            "title": "念奴娇",
            "content": [
                "被东风吹送，都看尽、蜀三川。向涪水西来，东山右去，剑阁南旋。家家露餐风宿，数旬间、浑不见炊烟。踏遍王孙草畔，眼明帝子城边。万家赤子日高眠。丝管夜喧阗。自梓遂而东，岷峨向里，汉益从前。人人里歌涂咏，愿君侯、长与作蕃宣。我愿时清无事，早归相伴华颠。"
            ]
        },
        {
            "title": "菩萨蛮",
            "content": [
                "东窗五老峰前月。南窗九叠坡前雪。推出侍郎山。著君窗户间。离骚乡里住。恰记庚寅度。挹取芷兰芳。酌君千岁觞。"
            ]
        },
        {
            "title": "鹧鸪天",
            "content": [
                "谁把璇玑运化工。参旗又挂玉梅东。三三律琯声馀亥，九九玄经卦起中。新岁月，旧游从。一觞还似去年冬。人间事会无终极，分付翘关老令公。"
            ]
        },
        {
            "title": "水调歌头",
            "content": [
                "高氏八千古，驺哄溢街坊。庸夫俗子，夸道锦绣裹家乡。谁识书生心事，各要济时行己，肯顾利名场。用我吾所欲，不用亦何伤。汉嘉守，凡阅历，几麾幢。便教入从出节，都是分之常。但愿国安人寿，更只专城也好，不用较强梁。准拟耆英会，倚杖看人忙。"
            ]
        },
        {
            "title": "水调歌头",
            "content": [
                "犹记端门外，鞭袖五更寒。一声天上钟柝，金锁挚重关。君向紫宸上阁，我侍玉皇香案，都号舍人般。梦觉帝乡远，相对两苍颜。玉围腰，金系肘，绣笼鞯。乡人衮衮严近，五马度荆山。收拾五湖气度，卷束蟠胸兵甲，春意满人间。天锡公纯嘏，气象自平宽。"
            ]
        },
        {
            "title": "水调歌头",
            "content": [
                "九十九峰下，百二十年州。西风吹起客梦，月满驿南楼。影入天河左界，辰在寿星向上，还是去年秋。要和木兰曲，载酒寿君侯。天边信，云外步，去难留。寿觞庭院依旧，已带别离愁。离合锺情未免，行止关人何事，浪白世间头。将相时来作，身健百无忧。"
            ]
        },
        {
            "title": "木兰花慢",
            "content": [
                "恰秋光四十，箕斗外、月初弦。笑浅濑平芜，寒城小市，掌许山川。半生梦魂不到，与君侯、岁岁此周旋。鞍马空销髀肉，兜牟未换貂蝉。人生天地两仪间。须住百馀年。数重卦三三，後天八八，来日千千。面前路头尽阔，放规模、运量十分宽。官职终还分定，儿孙也靠心传。"
            ]
        },
        {
            "title": "满江红",
            "content": [
                "月上南箕，还认得、去年星历。知谁把、一天星象，荡摩朝昔。若使平生浑自弃，如今老大何嗟及。更年来、偏得钝工夫，蹉跎力。溪瘴碍，蛮烟隔。穹壤断，江山窄。纵燕巾滥宝，楚山囚玉。小小穷通都未问，忍闻同气相煎急。诵虞郎、百字短长诗，忧何极。"
            ]
        },
        {
            "title": "水调歌头",
            "content": [
                "昨梦鹤山去，风景逐时新。藕花拍满栏槛，松竹被池频。尽日兄酥弟酪，触处言鲭义?，相对只翁卿。梦觉帝乡远，有酒为谁倾。忽飞来，天外句，梦中人。自怜何事，强把麋鹿裹朝绅。坐看九衢车马，鞭策长安日月，檐阁太玄经。只说来时节，金气已高明。"
            ]
        },
        {
            "title": "唐多令",
            "content": [
                "朔雪上征衣。春风送客归。万杨华、数点榴枝。春事无多天不管，教烂熳、住离披。开谢本同机。荣枯自一时。算天公、不遣春知。但得溶溶生意在，随冷暖、镇芳菲。"
            ]
        },
        {
            "title": "卜算子",
            "content": [
                "能得几时留，王事催人去。翠荡涵空酒满船，苦要留人住。身世两悠悠，飘泊知何许。但得心亲志合时，都是相逢处。"
            ]
        },
        {
            "title": "卜算子",
            "content": [
                "风雨满空霏，总得江山妙。洗出湖光镜似明，不受纤尘涴。心事竟堪凭，天意真难料。呼吸丰年倾刻间，也合轩渠笑。"
            ]
        },
        {
            "title": "卜算子",
            "content": [
                "携月上南楼，月已穿云去。莫照峨眉最上峰，同在峰前住。东望极青齐，西顾穷商许。酒到忧边总未知，犹认胡床处。"
            ]
        },
        {
            "title": "卜算子",
            "content": [
                "江横山簇。柏箭森如束。满眼飞蓬撩乱，知几几、未膏沐。快意忽破竹。一奁明翠玉。千古江山只麽，人都道、为君绿。"
            ]
        },
        {
            "title": "水调歌头",
            "content": [
                "烟雨敛江色，江水大於杯。蓬窗一枕霄梦，忽忽到无怀。苦被江头新涨，推起天涯倦客，万里片帆开。收用到我辈，天下岂无才。路漫漫，行又止，信还猜。渊鱼得失有分，须载月明回。寄语鹤山亲友，若访吾庐花柳，为我扫烟埃。去去党无辱，振袂早归来。"
            ]
        },
        {
            "title": "唐多令",
            "content": [
                "人物盛乾淳。东嘉最得人。费江山、几许精神。我已後时犹遍识，君子子、又相亲。秋入塞垣新。风寒上醉痕。万百般、倚靠苍旻。只愿诸贤长寿健，容老我、看闲身。"
            ]
        },
        {
            "title": "满江红",
            "content": [
                "风引舟来，恰趁得、东楼嘉集。正满眼、轻红重碧，照筵浮席。更是姓黄人作守，重新墨妙亭遗迹。对暮天、疏雨话乡情，更筹急。嗟世眼，迷朱碧。矜气势，才呼吸。彼蔡章安在，千年黄笔。腐鼠那能鵷凤吓，怒蜩未信冥鹏翼。与史君、酌酒酹兴亡，浇今昔。"
            ]
        },
        {
            "title": "水调歌头",
            "content": [
                "千古峨眉月，照我别离杯。故人中岁聚散，脉脉若为怀。醉帽三更风雨，别袂一帘山色，为放笑眉开。握手道旧故，抵掌论人才。山中人，灶间婢，亦惊猜。江头新涨催发，欲去重裴回。世事丝丝满鬓，岁月匆匆上面，渴梦肺生埃。酒罢听客去，公亦赋归来。"
            ]
        },
        {
            "title": "醉落魄/一斛珠",
            "content": [
                "无边春色。人情苦向南山觅。村村箫鼓家家笛。祈麦祈蚕，来趁元正七。翁前子後孙扶掖。商行贾坐农耕织。许知此意无今昔。会得为人，日日是人日。"
            ]
        },
        {
            "title": "贺新郎",
            "content": [
                "风定波纹细。夜无尘、云迷地轴，月流天位。摇裔飞来江山鹤，犹作故乡嘹唳。清境里、伴人无睡。应叹余生舟似泛，浪涛中、几度身尝试。书有恨，剑无气。从渠俗耳追繁吹。抚空明、一窗寒簟，对人如砥。梦倚银河天外立，云露惺惺满袂。看多少、人间嬉戏。要话斯心无分付，路茫茫、还有亲朋至。应为我，倒罍洗。"
            ]
        },
        {
            "title": "满江红",
            "content": [
                "逢著公卿，谁不道、人才难得。须认取、天根一点，几曾休息。未问人间多少士，一门男子头头立。只其间、如许广文君，谁人识。冠盖会，渔樵席。豪气度，清标格。要安排稳当，讲帷词掖。蜀泮堂堂元不恶，犹嫌偏惠天西壁。嘱公卿、著眼看乾坤，搜人物。"
            ]
        },
        {
            "title": "临江仙",
            "content": [
                "占断人间闲富贵，长秋应是长春。前山推月上帘旌。缓觞燖旧友，勾拍按新声。时倚晴空看过雁，几州明月关情。知君早已倦青冥。时来那得免，事业一窗萤。"
            ]
        },
        {
            "title": "临江仙",
            "content": [
                "千里楼高人与并，个中彻地通天。秋风吹发半成宣。都将强岁月，空对旧山川。养就人才端有意，公今三祖差肩。偏轻偏重几番船。要公常把柂，容我老闲边。"
            ]
        },
        {
            "title": "南乡子",
            "content": [
                "连夕雨盈畴。先为农家做麦秋。更放年头晴甲子，知不。应是天公及尔游。随事与民求。又与随时验乐忧。民气乐时天亦好，休休。为尔簪花插满头。"
            ]
        },
        {
            "title": "水调歌头",
            "content": [
                "牛酒享宾客，焦烂列前荣。有人先事早计，残突伴孤星。香火家家绘象，鼛鼓村村祠宇，翦不断人情。清泪九皋鹤，唤起梦魂惺。白苹洲，芳草渡，玉湖亭。画帘挂起箓簌，一卷易同盟。携手锦江箍隐，觌面墨池玄叟，扶杖蜀君平。三老冁然笑，云散太空清。"
            ]
        },
        {
            "title": "水调歌头",
            "content": [
                "舣棹汉嘉口，更尽渭城杯。凌云山色，似为行客苦伤怀。横出半天烟雨，锁定一川风景，未放客船开。想见此楼上，阅尽蜀人才。山猿鹤，江鸥鹭，亦相猜。滔滔日夜东注，全璧几人回。客亦莞然成笑，多少醉生梦死，转首总成埃。信屈四时耳，寒暑往还来。"
            ]
        },
        {
            "title": "青玉案",
            "content": [
                "中年怕踏长亭路。便自有、离愁苦。一自送君趋幕府。惺憁莺舌，呢喃燕觜，那解春无语。三年山月移朝暮。独倚松风等闲度。到得除书萦绊住。却愁不似，当时皓月，长伴君来去。"
            ]
        },
        {
            "title": "千秋岁引",
            "content": [
                "天生耆德，占断四时先。春院落，锦山川。万家灯市明朱紫，一庭花艳傍貂蝉。妇承姑，翁抱息，子差肩。匼匝是、文公开九帙。陆续看、武公逾九十。从九九，到千千。海风谩送天鸡舞，蛰雷未唤壑龙眠。且从他，歌缓缓，鼓咽咽。"
            ]
        },
        {
            "title": "蝶恋花",
            "content": [
                "可煞潼人真慕顾。接得官时，只道来何暮。岁岁何曾摏得住。遂人又见迎将去。谩自儿曹相尔汝。心事同时，千里元相梧。况是棠阴随处处。秋江夜月春空雾。"
            ]
        },
        {
            "title": "柳梢青",
            "content": [
                "庄敏传家，文安嫡胄，文惠诸孙。两大相辉，晋秦匹国，韩姞盈门。天风吹下双轩。恰趁得、酴醿牡丹。锦绣光中，殿春不老，阅岁长存。"
            ]
        },
        {
            "title": "临江仙",
            "content": [
                "一点阳和浑在里，时来尔许芳妍。春风吹上醉痕边。隽欢欺浅酌，清晤失佳眠。聊把繁华开笑口，须臾雨送风般。因花识得自家天。炯然长不夜，活处欲生烟。"
            ]
        },
        {
            "title": "鹧鸪天",
            "content": [
                "日上午头度岁辰。黄钟吹龠煦乾坤。弦歌堂上三称寿，风月亭前又见君。人似旧，景长新。明朝六桂侍双椿。蛮邦父老惊曾见，得似君家别有春。"
            ]
        },
        {
            "title": "临江仙",
            "content": [
                "红杏花边曾共赏，天涯还是相逢。人言契分两重重。谁知声利外，别有一般同。炯炯奇情双亮处，天光水色相通。磨中旋蚁渺何穷。共扶天事业，此意政须公。"
            ]
        },
        {
            "title": "菩萨蛮",
            "content": [
                "鸣蝉泊雨晴云湿。游龙翦岸涪江碧。气候尔和平。满家浑是春。公堂虽有酒。不敌公真有。寿宿对魁星。颊红衫鬓青。"
            ]
        },
        {
            "title": "西江月",
            "content": [
                "早厌人间腐鼠，要希云外飞皇。羲和不肯系朝阳。任向鬓边来往。出谷声中气味，编蒲册里晶光。至今心胆为渠狂。梦倚银潢天上。"
            ]
        },
        {
            "title": "鹧鸪天",
            "content": [
                "两便星前秉烛游。滔滔车马九河流。耳听宣政升平曲，目断炎兴未复州。闻鼓吹，强欢讴。被人嗺送作遨头。凭谁为扫妖氛静，却与人间快活休。"
            ]
        },
        {
            "title": "鹧鸪天",
            "content": [
                "解后皇华并辔游。追随世好学风流。儿童拍手拦街笑，只是酸寒魏梓州。千炬烛，数声讴。不知白了几人头。惺憁两眼看来惯，且得人心乐便休。"
            ]
        },
        {
            "title": "水调歌头",
            "content": [
                "更尽一杯酒，春近武陵源。源头父老迎笑，人似老癯仙。检校露桃风叶，问讯渚莎江草，点检旧风烟。世界要人拄，公独卧闲边。叹从来，分宇宙，有山川。主宾均是寄耳，赢得鬓毛班。最苦中年相别，更是人才难得，相劝且加餐。归为玉昆说，时寄我平安。"
            ]
        },
        {
            "title": "水调歌头",
            "content": [
                "昨夜严家集，霜斗颭晴天。乾坤如许空阔，著我两人闲。醉帽三更月影，别袂一帘花气，语隽不知还。二十年间事，肝肺写明蠲。记相逢，一似昨，两经年。风波闹处，推出心胆至今寒。也为故人饮酒，也念邦人怀旧，姑为驻征鞍。未忍作离语，留待月华圆。"
            ]
        },
        {
            "title": "水调歌头",
            "content": [
                "清燕卧霜角，月魄几回哉。一声云雁清叫，推枕赋归来。流水落花去路，画象棠阴陈迹，霄观傍楼台。别忆入梅艳，愁色上田莱。记来时，惊列缺，走吴回。人间都失匕箸，老婢亦惊猜。匹马晓风鞭袖，孤堞暮烟烽柝，辉却挂蛇杯。不负此邦去，笑口也应开。"
            ]
        },
        {
            "title": "满江红",
            "content": [
                "世道何常，都一似、水流云出。叹自古、燕巾滥宝，楚山迷璧。老我如今观变熟，行藏语嘿惟时适。似沧溟、容得乘禽飞，双凫集。花露晓，松风夕。经味永，山光吸。历岩中考第，案头月日。物欲强时心节制，才资弱处书扶掖。拟棕鞋、桐帽了平生，投簪舃。"
            ]
        },
        {
            "title": "喜迁莺",
            "content": [
                "鬓霜盈握。叹刍牧荒墟，稻粱衰索。落日牛羊，晚云鸿雁，傍地飞空无托。牧人困和雨睡，田父醉连云酌。醉梦未醒，虎嗥川谷，麕惊林薄。离别。谁不恶。心事同时，都不论离合。眼底时几，鼻端人物，谁辨北征东略。最怜世途局趣，只道书生疏阔。无可赠君，松阴庭院，菊华篱落。"
            ]
        },
        {
            "title": "江城子",
            "content": [
                "梦随瘦马渡晨烟。月犹弦。稻初眠。宇宙平宽，著我一人闲。梦破枇杷香满袂，应唤我，驻行鞯。王氏之门枇杷花正开。雁声砧杵落晴川。抚流年。叹区缘。随世功名，未信果谁贤。目断孤云东北角，离复合，断还连。"
            ]
        },
        {
            "title": "水调歌头",
            "content": [
                "山岳会元气，初度首王春。扶持许大穹壤，全德付耆英。二万九千日力，四百八旬甲子，酿此杰魁人。玉剑卧霜斗，金锁挚天扃。学宗师，人气脉，国精神。不应闲处袖手，试与入经纶。磊落蟠溪感遇，迢递彭篯岁月，远到漆园椿。用舍关时运，一片老臣心。"
            ]
        },
        {
            "title": "贺新郎",
            "content": [
                "霞下天垂宇。倚阑干、月华都在，大明生处。扶木元高三千丈，不分闲云无数。谩转却、人间朝暮。万古兴亡心一寸，只涓涓、日夜随流注。奈与世，不同趣。齐封冀甸今何许。百年间、欲招不住，欲推不去。闸断河流障海水，未放游鱼甫甫。叹多少、英雄尘土。挟客凭高西风外，问举头、还见南山否。花烂熳，草蕃庶。"
            ]
        },
        {
            "title": "八声甘州",
            "content": [
                "记幡然、持节下青云，巴月几成弦。待竹枝歌彻，讼棠匝地，扉草连天。却寻当年旧梦，来使蜀东川。人物寥寥甚，禁许回旋。愧我推挤不去，尚新官对旧，後任如前。与故人饮酒，月露写明蠲。叹书生、康时无计，谩忧思、时堕酒痕边。且只愿、早休兵甲，长见丰年。"
            ]
        },
        {
            "title": "小重山",
            "content": [
                "风雨移春醉梦中。忽然吹信息，堕泸戎。青炜风物换朱融。吾归矣，家在月明东。公等为人忠。年年称母寿，一尊同。恨无佳句可酬公。相期意，滴滴小槽红。"
            ]
        },
        {
            "title": "醉落魄/一斛珠",
            "content": [
                "才难如此。一门生许奇男子。长公更是惺惺底。千百年间，一寸心为纸。人知公在诗书里。天知公在诗书外。人间百顺由公起。公把无心，总备人间事。"
            ]
        },
        {
            "title": "浪淘沙",
            "content": [
                "鹤外倚楼看。云颭晴天。天高鸡犬碍云关。掉臂双仙留不彻，还任人间。客佩振珊珊。来贺平安。年年直待卷灯还。似是天公偏著意，占破春闲。"
            ]
        },
        {
            "title": "虞美人",
            "content": [
                "无端嫁得龙头客。富贵长相迫。云深碧落记骖鸾。又逐东方千骑、到人间。妇前百拜儿称寿。季也参行酒。最怜小女太憨生。约住两头娘子、索新声。"
            ]
        },
        {
            "title": "浪淘沙",
            "content": [
                "老眼静中看。知我其天。纷纷得失了无关。花柳乾坤春世界，著我中间。世念久阑珊。随寓随安。人情犹望衮衣还。我愿时清无一事，尽使公闲。"
            ]
        },
        {
            "title": "木兰花令",
            "content": [
                "儿前捧劝孙扶掖。共庆贺、娘娘七帙。此杯不比寻常，百年间、才是省陌。眼前彩绣成行立。已应是、天公偏惜。何须剩觅长年，且只消、一百二十。"
            ]
        },
        {
            "title": "乌夜啼",
            "content": [
                "不肯呈身觅举，那能随俗为官。梅花寒颭书窗月，一味漂阳酸。梅里无边春事，书中千古遐观。邻翁不识清闲乐，惊见满堂欢。"
            ]
        },
        {
            "title": "水调歌头",
            "content": [
                "涪右金华宅，上有蔚蓝天。当年玉女何事，未摆世间缘。要把平夷心事，散作吉祥种子，春暖玉生烟。回首生处所，更欲与周旋。自归来，生处所，已三年。山头白鹤候我，应讶久留连。已作秋风归梦，忽递春风消息，吹我著泸川。安得且归去，绵上饱耕眠。"
            ]
        },
        {
            "title": "水调歌头",
            "content": [
                "宇宙一大物，掌握付诸人。人心不满方寸，坱北浩无垠。或者寒蝉自比，不尔秃犀贻笑，龊龊竟何成。胡不引贤者，相与共弥纶。未如何，尝试使，问苍旻。四时迭起代谢，有屈岂无伸。昨夜伶伦声里，一气排阴直上，阳德与时新。道长自今日，持此庆生申。"
            ]
        },
        {
            "title": "浣溪沙",
            "content": [
                "云外群鸿逐稻粱。独乘下泽少游乡。赤心片片为人忙。俗事萦缠何日了，自身活计孰为长。闭门书卷圣贤香。"
            ]
        },
        {
            "title": "沁园春",
            "content": [
                "惠我田畴，拯民水火，春满蜀东。更山连睥睨，长蛇隐雾，红移略约，睢霓横空。人卧流苏行席上，公心事夕阑晨枕中。长自苦，算无人识得，只有天公。天教百般如愿，也应是、天眼惺憁。看田间泥饮，门无夜打，水滨庐处，户有朝舂。拟上公堂，称兕爵酒，未抵人间春意浓。无可愿，愿城池永与，公寿无穷。"
            ]
        },
        {
            "title": "阮郎归",
            "content": [
                "西风吹信趣征鞍。日高鸿雁寒。稻粱啄尽不留残。侬归阿那边。无倚著，只苍天。将心何处安。长教子骏满人间。犹令侬意宽。"
            ]
        },
        {
            "title": "浣溪沙",
            "content": [
                "骊驹未撤客乘鞍。征鞭摇晚寒。雁边酲梦角惊残。关山斜日边。求道地，托恩天。人情久亦安。转移都在笑颦间。鄙夫应也宽。"
            ]
        },
        {
            "title": "临江仙",
            "content": [
                "七夕长留河汉女，重阳又属骚人。只馀八八号佳辰。中和无与拟，摏作一家春。俗事萦人何日了，随缘女嫁男婚。却将不系自由身。闲中书日月，随处弄儿孙。"
            ]
        },
        {
            "title": "水调歌头",
            "content": [
                "三十作龙首，四十珥貂蝉。幡然携取名节，锦绣蜀山川。揽辔扶桑初晓，饮马咸池未旰，来日尽宽闲。兹事亦云足，所乐不存焉。女垂髫，儿分鼎，妇供鲜。尊章青鬓未改，和气玉生烟。造物犹嫌缺陷，要启公侯衮衮，又畀贾嘉贤。公更厚封植，自古有丰年。"
            ]
        },
        {
            "title": "小重山",
            "content": [
                "开汉江山落手中。满门花粲阑，锦蒙戎。与人和气乐融融。应怜我，留滞剑南东。风味两文忠。恍如畴昔夜，一尊同。如今海内几刘公。觇天意，犹在笑颜红。"
            ]
        },
        {
            "title": "水调歌头",
            "content": [
                "桃李眩春昼，松柏傲霜时。春妍不必皆是，晚秀未为非。画斧河边瘴雾，叱驭关前险阻，马竭复人疲。胡不效侪等，趣取好官为。居之安，于胥乐，咏而归。毡裘鴂舌成市，书史俨相围。月淡秋亭烽影，日静春斋铃索，未听杜鹃啼。美酒无深巷，莫道不吾知。"
            ]
        },
        {
            "title": "鹧鸪天",
            "content": [
                "内贵何妨知我希。芳荪纽佩石兰衣。不教尘外专云壑，准向人间驾使騑。忧国梦，绕端闱。静言思奋不能飞。时因风雨思畴昔，叹两苏公盍不归。"
            ]
        },
        {
            "title": "洞庭春色/沁园春",
            "content": [
                "安石声名，买臣富贵，我不敢知。谩扬州泛泛，浮湛随水，阊门轨轨，开阖从时。满目浮荣何与我，只赢得一场闲是非。诚知此，问不归何待，不饮胡为。岩松涧篁易老，应只能、采菽烹葵。看风沙漠漠，未清紫逻，烟云冉冉，时露晴晖。谁唤当年刘越石，为携取胡笳乘月吹。吾无用，但寤言独宿，奋不能飞。"
            ]
        },
        {
            "title": "水调歌头",
            "content": [
                "冻雨洗烦浊，烈日霁威光。逸人去作太守，旗志倍精芒。莎外马蹄香湿，柳下旟阴晨润，景气踏苍苍。夹道气成雾，我独犯颜行。对颜行，斟尾酒，点头网。请君釂此，更伴顷刻笑谭香。为问锦屏富贵，孰与熙宁谏议，千古蔚仪章。世道正颓靡，此意傥毋忘。"
            ]
        },
        {
            "title": "洞庭春色/沁园春",
            "content": [
                "四十之年，头颅如此，岂不自知。正东家尼父，叹无闻日，鄹人孟子，不动心时。顾我未能真自信，算三十九年浑是非。随禄仕，便加齐卿相，於我何为。人间郁蒸难耐，谁借我五万蒲葵。上玉台百尺，天连野□，□楼千里，江射晴晖。此意分明谁与会，但时把瑶笙和月吹。吾归矣，有鸿相与和，鹤自由飞。"
            ]
        },
        {
            "title": "贺新郎",
            "content": [
                "旧日重阳日。叹满城，阑风去雨，寂寥萧瑟。造物翻腾新机杼，不踏诗人陈迹。都扫荡、一天云物。挟客凭高西风外，暮鸢飞、不尽秋空碧。真意思，浩无极。糕诗酒帽茱萸席。算今朝、无谁不饮，有谁真得。子美不生渊明老，千载寥寥佳客。无限事、欲忘还忆。金气高明弓力劲，正不堪、回首南山北。谁弋燕，问消息。"
            ]
        },
        {
            "title": "眼儿媚",
            "content": [
                "乃翁表里玉无瑕。浑是得天多。一生受用，不完全处，都补填他。郎君心念和平处，似得十分家。天何以报，重重印字，滴滴檐窠。"
            ]
        },
        {
            "title": "临江仙",
            "content": [
                "春院绣帘垂??，一天风月横陈。慈亲初度纪嘉名。每从歌舞地，犹记杰魁人。大句忽随乌鹊至，恍如前岁逢春。只祈岁岁及兹辰。天风吹宝唾，华彩动文星。"
            ]
        },
        {
            "title": "满江红",
            "content": [
                "彼美人兮，不肯为、时人妆束。空自爱、北窗睡美，东邻醅熟。不道有人成离索，直教无计分膏馥。望鹤飞、不到暮云高，阑干曲。驹在谷，人金玉。盘在陆，人宽轴。笑吾今何苦，耐司空辱。应为嗷嗷乌反哺，真成落落蛇安足。到梓州、旧事上心来，呼杯醁。"
            ]
        },
        {
            "title": "临江仙",
            "content": [
                "闲放楼前千里目，天边云大如囤。秋风入帽露华新。无端忧国梦，应到守封臣。旧弼如今都有几，长教燕坐申申。折杨笑面背阳春。忧酲头欲雪，浊梦肺生尘。"
            ]
        },
        {
            "title": "鹧鸪天",
            "content": [
                "夫子同年第太常。偶然二内亦同乡。其间更有真同处，道义场中无别香。花入思，绣为肠。不妨冬月作重阳。家人但歉今年会，犹欠腰金与鞠黄。"
            ]
        },
        {
            "title": "洞仙歌",
            "content": [
                "寿觞庭户，正柳明桃炫。拟斫江鱼脍银线。被春风吹入，花锦城中、惟有梦，时到轻轩翠幰。归来春已过，桃柳成阴，但喜庭闱镇强健。更得故人书，遗我瑰词，应重记、去年相见。望白鹤朱霞杳难攀，谩芳草如烟，青青河畔。"
            ]
        },
        {
            "title": "眼儿媚",
            "content": [
                "不居上界列仙班。梅隐寄幽闲。玉堂云晓，玉珍雨夜，总是真欢。如兄才誉居人上，鹏路正看看。只祈兄弟，长随母健，不爱高官。"
            ]
        },
        {
            "title": "眼儿媚",
            "content": [
                "梦魂不踏正牙班。直作五云闲。简编真乐，埙篪雅韵，菽水清欢。都将瞥忽荣华事，春梦晓云看。只期他日，实愿受用，大耐高官。"
            ]
        },
        {
            "title": "南柯子/南歌子",
            "content": [
                "暮雨收尘马，薰风起箨龙。夜凉人锁武成宫。却忆亲旁、寿饼荐油葱。谁锡诗人类，应晞颖谷封。儿行虽远母心通。触拨今宵、梦逐彩云东。"
            ]
        },
        {
            "title": "小重山",
            "content": [
                "养得儿男百不中。年年随举子，踏春风。寿觞庭院燕泥融。将雏处、长是半西东。移孝便为忠。儿行虽在远，母心同。若将一念答天公。归来拜，也胜橘双红。"
            ]
        },
        {
            "title": "柳梢青",
            "content": [
                "昨夕相逢。烟苞沁绿，月艳羞红。旭日生时，初春景里，太极光中。别来三日东风。已非复、吴中阿蒙。须信中间、阴阳大造，雨露新功。"
            ]
        },
        {
            "title": "眼儿媚",
            "content": [
                "北风不竞帝师班。雨足桔槔闲。且容湖使，静中藏拙，忙里偷欢。一枰黑白终何若，未可目前看。自量愚分，不堪世用，只称田官。"
            ]
        },
        {
            "title": "朝中措",
            "content": [
                "玳筵绮席绣芙蓉。客意乐融融。吟罢风头摆翠，醉馀日脚沈红。简书绊我，赏心无托，笑口难逢。梦草闲眠暮雨，落花独倚春风。"
            ]
        },
        {
            "title": "临江仙",
            "content": [
                "自有天然真富贵，本来不为人妍。谨将醉眼著繁边。更擎高烛照，惊搅夜深眠。花不能言还自笑，何须有许多般。满空明月四垂天。柳边红沁露，竹外翠微烟。"
            ]
        },
        {
            "title": "满江红",
            "content": [
                "见说新来，把闲事、都齐阁束。日用处、浑无凝滞，天机纯熟。帘卷春风琴静好，庭移晓日兰芬馥。笑可曾，些子上眉头，萦心曲。吞宇宙，船明玉。批风月，诗成轴。问人间底处，升沈荣辱。与我言兮虽我愿，不吾以也吾常足。但年年、先後放灯时，篘新醁。"
            ]
        },
        {
            "title": "减字木兰花",
            "content": [
                "新符旧历。交割新年馀七日。谁识春华。元住东川太守家。一年一曲。拟尽形容无可祝。愿似庭梅。长向春风伴斗魁。"
            ]
        },
        {
            "title": "西江月",
            "content": [
                "一段同云似练，更无剩幅间边。玉娥不怕五更寒。剪就飞花片片。酒里吟边竞爽，枝头枝底争妍。入春无物不芳鲜。只我依然颜面。"
            ]
        },
        {
            "title": "木兰花慢",
            "content": [
                "问梅花月里，谁解唱、小秦王。向三叠声中，兰桡荃棹，桂醑椒浆。明朝濮渝江上，对暮云、平野北风凉。准拟八千里路，破除九十春光。砚涵槐影漾旗常。披拂御炉香。念人世难逢，玉阶方寸，陛楯颜行。休言举人文字，系一生、穷达与行藏。凡卉都随岁换，幽兰不为人芳。"
            ]
        },
        {
            "title": "木兰花慢",
            "content": [
                "记薰风殿上，曾当暑、侍君王。看绛服临轩，白袍当殿，流汗翻浆。今年诏书催发，趁槐庭、初夏午阴凉。瘦马行时腊雪，叠猿啼处年光。大科异等士之常。难得姓名香。叹陋习相承，驹辕垂耳，麟楦成行。平生学为何事，到得时、遇主忍留藏。看取杏花归路，身名浑是芬芳。"
            ]
        },
        {
            "title": "木兰花慢",
            "content": [
                "记北人骑屋，看龙首、许仲元。自拥节来归，持荷直上，谁与争先。好官到头做彻，些儿欠缺便徒然。我爱庆元龙首，当春不逐时妍。人生天地两仪间。且住百来年。数初度庚寅，未来甲子，尽自宽闲。太平竟须公等，终不成、造物谩生贤。拓取面前路径，著身常要平宽。"
            ]
        },
        {
            "title": "鹧鸪天",
            "content": [
                "公在春官我已归。公来东蜀我居西。及公自遂移潼日，正我由潼使遂时。如有碍，巧相违。人生禁得几分飞。只祈彼此身长健，同处何曾有别离。"
            ]
        },
        {
            "title": "江城子",
            "content": [
                "与君同醉梓州春。不辞频。漏更银。尚记梅时，出郭喜相迎。又对西风斟别酒，云过眼，月分身。傥来官职不关人。等微尘。苦劳神。更向中间，谩说假和真。只有交朋关分义，无久近，与陈新。"
            ]
        },
        {
            "title": "江城子",
            "content": [
                "西来紫马倦行春。上书频。阙排银。愿听臣归，子舍便将迎。又为老臣全晚节，关教化，系臣身。帝心终眷老成人。想音尘。倍留神。且把闲风，淡月与全真。出处如公都有数，今古梦，几番新。"
            ]
        },
        {
            "title": "江城子",
            "content": [
                "如公何地不阳春。往来频。醉倾银。闻道河阳，童稚正欢迎。移向德威堂上著，疑潞国，是前身。行人还又送行人。夜无尘。对丰神。自古心知，别语转情真。须信人生归去好，三径旧，四时新。"
            ]
        },
        {
            "title": "江城子",
            "content": [
                "一襟满贮梓城春。笑声频。笔挥银。自有江山，长是管将迎。不似如今归去客，云外步，水边身。萧然今代杰魁人。混光尘。越精神。不把浮云，轩冕拂天真。化洽堂边应创见，人物旧，榜颜新。"
            ]
        },
        {
            "title": "满江红",
            "content": [
                "许大才名，知几许、功夫做得。独自殿、三朝耆旧，岿然山立。出处只从心打当，去留不管人忻戚。抱孤衷、脉脉倚秋风，无人识。龙可养，凡鳞匹。鸾可挚，凡禽敌。便翩然归作，玉龙仙客。枰上举棋元不定，磨边旋蚁何曾息。傥天公、有意要平治，须华发。"
            ]
        },
        {
            "title": "贺新郎",
            "content": [
                "千里楼前客。数从前、几般契分，更谁同得。尚记流莺催人去，又见莎鸡当夕。叹天运、相煎何急。幸自江山皆吾土，被南薰、吹信还相逼。临大路，控长策。向来风月苏家笛。问天边、玉堂何似，黄冈秋色。万事无心随处好，风定一川澄碧。些个事、非公谁识。我亦年来知此意，但聪明、不及於前日。谁为我，指无极。"
            ]
        },
        {
            "title": "江城子",
            "content": [
                "水花湖荡翠连天。记年年。甚因缘。斗鸭阑干，云雾踏青妍。人似风流唐太白，披紫绮，卧青莲。如今别思浩如川。欲腾骞。隔风烟。月到天心，人影在长编。只有此身飞不去，翔雁侧，狎鸥边。"
            ]
        },
        {
            "title": "醉蓬莱",
            "content": [
                "又一番雨过，倚阁炎威，探支秋色。前度刘郎，为故园一出。黄发丝丝，赤心片片，俨中朝人物。诗里香山，酒中六一，花前康节。倦客才归，新亭恰就，萱径荫浓，卜林香发。尊酒相逢，看露花风叶。跃跃静神，生生意思，入眼浑如涤。更祝天公，收回积潦，放开晴日。"
            ]
        },
        {
            "title": "蝶恋花",
            "content": [
                "早岁腾身隮辇路。秋月春风，只作浑闲度。手挟雷公驱电母。袖中双剑蛟龙舞。如此壮心空浪许。四十明朝，忍把流年数。又过一番生日去。寿觞羞对亲朋举。"
            ]
        },
        {
            "title": "水调歌头",
            "content": [
                "人道三十九，岁暮日斜时。儿今如许，才觉三十九年非。昨被玉山楼取，今仗牛山挽住，役役不知疲。自己未能信，漫仕亦何为。亦何为，应自叹，不如归。问归亦有何好，堂上彩成围。上下东冈南陌，来往北邻西舍，逖地看儿啼。富贵适然耳，此乐几人知。"
            ]
        },
        {
            "title": "念奴娇",
            "content": [
                "梦中犹记，来时路、五马踟蹰攒立。江北城南春澹沲，山锁一天晴日。伊轧征车，徊徨去意，只有东风识。如今还在，谁人伴我浮白。天外一曲阳春，依然有脚，来到萱堂北。不是奇情双照亮，肯寄鳞鸿相觅。酒引曹醇，歌翻楚调，触拨归心急。醉魂时绕，莺花世界风物。"
            ]
        },
        {
            "title": "海棠春令/海棠春",
            "content": [
                "东君惯得花无赖。看不尽、冶容娇态。拟傍小车来，又被轻阴绐。阴晴长与随人改。且特地、留花相待。荣悴故寻常，生意长如海。"
            ]
        },
        {
            "title": "西江月",
            "content": [
                "曾记刘安鸡犬，误随鼎灶登仙。十年尘土涴行缠。怪见霞觞频劝。会合元非择地，乖逢宁得非天。妇闻风月正б娟。亲泼床头醅面。"
            ]
        },
        {
            "title": "洞仙歌",
            "content": [
                "人生一世。如此元如此。造化都从起时起。看庭前桃李，弄蕊开花，还又看，一度成阴结子。母寿亲认取，叶叶枝枝，一气分来结成底。更得故人书，遗我新词，把寸心、分明指似。信过眼、浮华几何时，剩培植根心，等闲千岁。"
            ]
        },
        {
            "title": "贺新郎",
            "content": [
                "谁主谁为客。叹人生、别离容易，会逢难得。省户高门十年梦，瞥忽浑如昨夕。风不定、乱云飞急。本自无心图富贵，也元知、富贵无缘逼。且还我，兔园策。谁知一曲柯亭笛。向天涯、依然解后，长安本色。怪我阿奶今老眼，已是看朱成碧。但犹记、黄裳曾识。多谢殷勤无以报，愿阿奶、长健如今日。送公子，上霄极。"
            ]
        },
        {
            "title": "玉楼春",
            "content": [
                "射洪官酒元曾醉。又六十八年重至。长江驿畔水如蓝，也应似、向人重翠。人生岂必高官贵。愿长对、诗书习气。陶家髻子作宾筵，有如个、嘉宾也未。"
            ]
        },
        {
            "title": "念奴娇",
            "content": [
                "刘郎初度随春到，尚记彩衣春立。又上夫人千岁寿，相望不争旬日。琴瑟仪刑，山河态度，长是春风识。都将和气，蒸成满院红白。我被五斗红陈，三升官酒，驱到郪城北。解后相逢同一笑，此会几年难觅。宝蜡烧春，花光缟夜，未放觥筹急。天然真乐，傥来知是疣物。"
            ]
        },
        {
            "title": "临江仙",
            "content": [
                "去岁玉堂山下住，母旁後弟前哥。今年作县古松坡。静参朱祭酒，间印马头陀。去路更无山隔断，春风跋马经过。不妨缓辔尽婆娑。愿申临别语，长使得天多。"
            ]
        },
        {
            "title": "鹧鸪天",
            "content": [
                "春漏逢欢恐不深。银花火树粲成林。酒中和乐无穷味，烛里光明一寸心。金马朔，玉堂寻。风流文献未如今。连宵坐我东风里，春满肝脾月满襟。"
            ]
        },
        {
            "title": "洞庭春色/沁园春",
            "content": [
                "花帽檐行，宝钗梁畔，还是上元。看去年芳草，如今又绿，当时皓月，此夕仍圆。节序驱人人不解，道岁岁年年都一般。看承处，有烛龙照夜，铁凤连天。东风不知倦客，又吹向楼阁山巅。任管弦闹处，诗豪得志，绮罗香里，侠少当权。客与溪翁无一事，但随俗簪花含笑看。无限意，更醉骑花影，饱看丰年。"
            ]
        },
        {
            "title": "朝中措",
            "content": [
                "天公只解作丰年。不相冶游天。小队春旗不动，行庖晚突无烟。吟须拈断，寒炉拨尽，雁自天边。唤起主人失笑，寒灰依旧重然。"
            ]
        },
        {
            "title": "念奴娇",
            "content": [
                "岸容山意，随春好，人在春风独立。立尽闲云来又去，目断一天红日。岂不怀归，於焉信宿，此意无人识。只看鬓发，丝丝都为人白。风露正满人间，齁齁睡息，浑不知南北。要上南山披荟蔚，谁是同心相觅。天运无穷，事机难料，只有储才急。愿公寿考，养成元祐人物。"
            ]
        },
        {
            "title": "虞美人",
            "content": [
                "一年一度屠苏酒。老我惊多又。明年岂是更无年。已是虚过、三十八年前。世间何物堪称好。家有斑衣老。相期他日早还归。怕似瞻由、出处不曾齐。"
            ]
        },
        {
            "title": "贺新郎",
            "content": [
                "多少龙头客。数从前、何官不做，清名难得。万里将旜归报汉，青锁还应催当夕。又一叶、扁舟去国。许史庐前车成雾，未如公、正怕云霄逼。留不尽，二三策。一声千里楼前笛。遏天涯、浮云不断，镇长秋色。试上层楼分明看，无数水遥山碧。问此意、有谁曾识。独抱孤衷苍茫外，满阑干，都是长安日。终有待，佐皇极。"
            ]
        },
        {
            "title": "贺新郎",
            "content": [
                "此别情何限。最关情、一林醒石，重湖宾雁。几度南楼携手上，十二阑干凭暖。肯容我、樽前疏散。底事匆匆催人去，黯西风、别恨千千万。截不断，整仍乱。三年瞥忽如飞电。记从前、心情双亮，意词交划。千古黎苏登临意，人道於今重见。又分付、水流冰冸。满腹馀疑今谁问，上牛头、净拭乾坤眼。聊尔耳，恐不免。"
            ]
        },
        {
            "title": "八声甘州",
            "content": [
                "自王家无怨住襄城，世总生贤。似谢阶兰玉，马庭梧竹，一一堪怜。富贵关人何事，且问此何缘。又踏前朝脚，领蜀山川。点检重关复阁，尚甘棠匝地，乔木参天。中兴规画，父老至今传。六十年、山河未改，只芳菲、不断紧相联。相将又，参陪宰席，还似当年。"
            ]
        },
        {
            "title": "水调歌头",
            "content": [
                "促织谁遣汝，唧唧不能休。揽衣起观，四顾河汉淡如油。露下南山荟蔚，风抹西湖菱芰，客感浩悠悠。尚此推不去，岁寿两公侯。自侯归，闲日月，几春秋。东方千骑，何事白首去为州。会有葛公清侣，携上神仙官府，玉案侍前旒。却袖经纶手，归伴赤松游。"
            ]
        },
        {
            "title": "鹊桥仙",
            "content": [
                "银潢濯月，金茎团露，一日清於一日。昨宵云雨暗河桥，似划地、不如今夕。乘查信断，搘机人去，误了桥边消息。天孙问我巧何如，正为怕、不曾陈乞。"
            ]
        },
        {
            "title": "贺新郎",
            "content": [
                "久向闲边著。对沧江、烟轻日淡，雨疏云薄。一片闲心无人会，独倚团团羊角。便舍瑟、铿然而作。容室中间分明见，暮鸢飞、不尽天空阔。青山外，断霞末。看来此意无今昨。都不论、穷通得失，镇长和乐。此道舒之弥八极，卷却不盈一握。但长把、根基恢拓。将相时来皆可做，似君家、祖烈弥关洛。康国步，整戎略。"
            ]
        },
        {
            "title": "念奴娇",
            "content": [
                "修姱人物，元如许、谁把屏星留却。弄破峨眉山月影，似作平分消息。卷雾名谭，翳云长袖，未称三池客。且然袖手，人间烦暑方剧。分手未见前期，风前耿耿，目断斜阳角。亦欲乘风归去也，问讯故山猿鹤。紞鼓催鸡，挥弦送雁，转首成乖各。愿加飡饭，书来频寄新作。"
            ]
        },
        {
            "title": "贺新郎",
            "content": [
                "只记来时节。又三年、朱炜过了，恰如时霎。独立薰风苍凉外，笑傍环湖花月。多少事、欲拈还辍。扶木之阴三千丈，远茫茫、无计推华发。容易过，三十八。此身待向清尊说。似江头、泛乎不系，扁舟一叶。将我东西南北去，都任长年旋折。风不定、川云如撇。惟有君恩浑未报，又故山、猿鹤催归切。将进酒，缓歌阕。"
            ]
        },
        {
            "title": "浣溪沙",
            "content": [
                "试问伊谁若是班。二乔铜雀锁孱颜。千年痕露尚馀潸。羞向眼前供妩媚，独於静处惬幽娴。人情多少逐河间。"
            ]
        },
        {
            "title": "浣溪沙",
            "content": [
                "密叶留香护境天。好风时雨媚清涟。亭亭双秀倚湖弦。造化曾居公掌握，呈祥宁许百花先。聊占棣萼蒂芳连。"
            ]
        },
        {
            "title": "浣溪沙",
            "content": [
                "一日嘉名万口传。都凭新乐播芳鲜。非关呈瑞作人妍。地褊不妨金步稳，境幽生怕鼓声填。馀尊相与重留连。"
            ]
        },
        {
            "title": "浣溪沙",
            "content": [
                "晓镜摇空髻耸丫。夜盘承露掌分叉。翠芳绰约总无华。欲往从之空怅望，潜虽伏矣莫藏遮。淤泥深处瑞莲花。"
            ]
        },
        {
            "title": "临江仙",
            "content": [
                "双荔堂前呼大撇，蚪枝看取垂垂。帝怜尘土著冰姿。故教冻雨过，浴出万红衣。绿幄赬圆高下处，中含玉色清夷。涴人应笑太真肥。破除千古恨，须待谪仙诗。"
            ]
        },
        {
            "title": "满江红",
            "content": [
                "物象芸芸，知几许、功夫来格。更时把、荷衣芰制，从容平熨。云淡天空诗献状，竹深花静机藏密。对窗前、屏岫老仪刑，真颜色。商古道，谁俦匹。评今士，谁钧敌。向平舟问雁，久间霜翮。枰上举棋元不定，磨边旋蚁何曾息。傥天公、有意要平治，饶华发。"
            ]
        },
        {
            "title": "清平乐",
            "content": [
                "蓝田玉种。为我酬清供。香压冰肌犹怕重。更倩留仙群捧。看花美倩偏工。举花消息方浓。此笑知谁领解，无言独倚东风。"
            ]
        },
        {
            "title": "谒金门",
            "content": [
                "那复有。气味醲於春酒。犹向故乡怀印绶。相过何日又。吐出心肠锦绣。问我阿娘依旧。娘亦祝君如柏寿。相看霜雪後。"
            ]
        },
        {
            "title": "柳梢青",
            "content": [
                "记得年年。阿奴碌碌，常在眼前。彩舫吴天，锦轮蜀地，阅尽山川。今年苦恋家园。便咫尺、千山万山。但想称觞，三荆树下，丛桂堂边。"
            ]
        },
        {
            "title": "鹧鸪天",
            "content": [
                "遥想庭闱上寿时。芝兰玉树俨成围。问娘鼎鼎修何行，一样都生及第儿。春淡沲，日熹微。两头娘子玉东西。一杯更为诸孙寿，子舍新来恰上楣。"
            ]
        },
        {
            "title": "清平乐",
            "content": [
                "谁分天种。来上花鬘供。绿叶素云姿雅重。那得愁心频捧。他花自是无工。不关香淡香浓。才问为谁含笑，盈盈靴面敧风。"
            ]
        },
        {
            "title": "临江仙",
            "content": [
                "天为西南分八使，更分四道蕃臣。争如齿宿彩衣新。亲年开百岁，又见子生孙。一度平反供一笑，无边桃李皆春。便归天上极恩荣。为君图寿母，去年曾以寿母图为献。更看太夫人。"
            ]
        },
        {
            "title": "水调歌头",
            "content": [
                "古说士夫郡，犹欠殿头魁。记曾分付公等，行矣勉之哉。世事弈棋无定，甲子循还复尔，不免且低回。人物价自定，万事付衔杯。试与公，同握手，上春台。繁红丽紫何限，转首便尘埃。欲识化工定处，须向报秋时节，未用较先开。休道屋犹矮，卿相个中来。"
            ]
        },
        {
            "title": "醉落魄/一斛珠",
            "content": [
                "无边春色。试从汉谕堂边觅。儿前上寿孙扶掖。九十娘娘，身是五朝客。眼前富贵浑闲历。个中真乐天然的。儿孙强劝持馀沥。娘道休休，明日儿生日。"
            ]
        },
        {
            "title": "虞美人",
            "content": [
                "许时闭户间疏散。风月无人管。自从阳律一番新。又把前回风月、送西邻。浮云富贵非公愿。只愿公身健。更教剩活百来年。此老终须不枉、在人间。"
            ]
        },
        {
            "title": "满江红",
            "content": [
                "湖水平漪，与我意、一般容与。任多少、双凫乘雁，落花飞絮。露冷云寒烟外竹，霜明日洁梅边路。怪天随、人意作阴晴，无非数。方寸地，图书府。老太史，亲分付。况身名四海，未为不遇。用舍行藏皆有命，时来将相还须做。且闲中、袖手阅时人，摩今古。"
            ]
        },
        {
            "title": "鹧鸪天",
            "content": [
                "月落星稀露气香。烟销日出晓光凉。天东扶木三千丈，一片丹心似许长。淇以北，洛之阳。买花移竹且迷藏。九重阊阖开黄道，未信低回两鬓霜。"
            ]
        },
        {
            "title": "满江红",
            "content": [
                "秋意冷然，对宇宙、一尊相属。君看取、都无凝滞，天机纯熟。水拍池塘鸿雁聚，露浓庭畹芝兰馥。笑何曾、一事上眉头，萦心曲。兴不浅，船明玉。人更健，巾横幅。问人间底处，升沉迟速。气压暗岩虹半吐，眼明平楚云相逐。但年年、屈指问西风，篘新醁。"
            ]
        },
        {
            "title": "鹧鸪天",
            "content": [
                "尚忆都门祖帐时。重来动是十年期。云拖暮雨留行色，露挟秋凉入酒卮。湖上雁，水边犀。未须矫首叹来迟。北风满地尘沙暗，宣室方劳丙夜思。"
            ]
        },
        {
            "title": "满江红",
            "content": [
                "宇宙中间，还独笑、谁疏谁密。正从容行处，山停川溢。锺鼎勒铭模物象，山林赐路开行荜。要不如、胸次祗熙熙，无今昔。便百中，穿牙戟。怕六凿，生虚室。为幽香小伫，旋供吟笔。人事未须劳预虑，天公浑不消余力。看雨馀、云卷约帘旌，明红日。"
            ]
        },
        {
            "title": "念奴娇",
            "content": [
                "固陵江上，暮云急、一夜打头风雨。催送江船上水，笑指□山归去。靴帽丛中，渔樵席上，总是安行处。惟馀旧话，为公今日拈取。见说家近岷山，翠云平楚，万古青如故。要把平生三万轴，唤取山灵分付。庐阜嵩高，睢阳岳麓，会与岷为伍。及时须做，鬓边应未迟暮。"
            ]
        },
        {
            "title": "贺新郎",
            "content": [
                "汉使来何许。到如今、天边又是，薰弦三度。见说山深人睡稳，细雨自催茶户。向滴博、云间看取。料得权奇空却後，指浮云、万里追风去。跨燕越，抹秦楚。不妨且为斯人驻。正年来、忧端未歇，壮怀谁吐。顷刻阴晴千万态，怎解绸缪未雨。算此事、谁宽西顾。待洗岷峨凄怆气，为八荒、更著深长虑。间两社，辅明主。"
            ]
        },
        {
            "title": "摸鱼儿",
            "content": [
                "向江头、几回凝望，垂杨那畔舟才舣。江神似识东归意。故放一篙春水。却总被。三百里人家、祖帐连天起。且行且止。便为汝迟留，三朝两日，如此只如此。还须看，世上忧端如猬。一枰白黑棋子。肥边瘦腹都闲事。毕竟到头何似。当此际。要默识沈思，一著惺惺地。目前谁是。料当局诸公，敛容缩手，日夜待公至。"
            ]
        },
        {
            "title": "柳梢青",
            "content": [
                "撺掇花枝，趱那天气，一半春休。未分真休，平湖新涨，稚绿初抽。等闲作个扁舟。便都把、湖光卷收。世事元来，都缘本有，不在他求。"
            ]
        },
        {
            "title": "木兰花慢",
            "content": [
                "怕年来年去，渐雅志、易华颠。叹梦里青藜，间边银信，望外朱轓。十年竟成何事，虽万锺、於我曷加焉。海上潮生潮落，山头云去云还。人生天地两仪间。只住百来年。今三纪虚过，七旬强半，四帙看看。当时只忧未见，恐如今、见得又徒然。夜静花间明露，晓凉竹外晴烟。"
            ]
        },
        {
            "title": "临江仙",
            "content": [
                "脚踏西郊红世界，才知春意分明。不须更说锦官城。春来游冶骑，得得为渠停。停到花眠人且去，酒杯苦欲留行。直须醉饮到参横。不因歌白雪，三日作狂酲。"
            ]
        },
        {
            "title": "鹧鸪天",
            "content": [
                "日日春风满范围。海棠又发去年枝。月笼火树更深後，露滴燕支晓起时。看不足，醉为期。宵征宁问角巾敧。一春好处无多子，不分西园掇取归。"
            ]
        },
        {
            "title": "临江仙",
            "content": [
                "怪见江乡文物地，轻豪争逐春妍。银花斜?紫金鞭。千灯浑是泪，一笑不论钱。今岁遨头穷相眼，繁华不学常年。只余底事索人怜。诗书真气味，农扈老风烟。"
            ]
        },
        {
            "title": "水调歌头",
            "content": [
                "人物正寥阔，有美万夫望。七年填拊方面，帏幄自金汤。千尺玉龙衔诏，六尺宝靮照路，载绩满旗常。富贵姑勿道，难得此芬芳。尝试看，今古梦，几千场。人情但较目睫，谁解识方将。霜落南山秋实，风卷北邻夜燎，世事正匆忙。海内知公者，只愿寿而臧。"
            ]
        },
        {
            "title": "临江仙",
            "content": [
                "晓色曨?云日澹，绰开坦坦长途。西宁太守问程初。梅梢迎候骑，柳树困平芜。九折邛峡浑可事，不妨叱驭先驱。平平岂是策真无。抚摩迂事业，细密钝功夫。"
            ]
        },
        {
            "title": "水调歌头",
            "content": [
                "曾记武林日，岁上德星堂。相君襟度夷雅，容我少年狂。辇路升平风月，禁陌清时锺鼓，嗺送紫霞觞。回首十年事，解后衮衣乡。古今梦，元一辙，谩千场。纷纷间较目睫，谁解识方将。霜落南山秋实，风卷北邻夜燎，世事正匆忙。天意那可问，只愿善人昌。"
            ]
        },
        {
            "title": "朝中措",
            "content": [
                "沙堤除道火成城。换得午桥清。寒色般添酒令，野芳抵当鉶羹。松馨花气，岸容山意，浦思溪情。谁记一时胜引，坐中喜得间平。"
            ]
        },
        {
            "title": "摸鱼儿",
            "content": [
                "知年来、几番拜疏。但言归去归去。问归有底匆忙事，得恁陈情良苦。天未许。将花绶藻衣，为插仪庭羽。掉头不顾。念白发翁儿，本来天分，不是折腰具。从头数。多少汉庭簪组。滔滔车马成雾。争如祖帐东门外，父子缥缥高举。峨眉下、有几许湖山，无著春风处。留君不住。但远景楼前，追陪杖屦，莫忘却、别时语。"
            ]
        },
        {
            "title": "水调歌头",
            "content": [
                "岁岁为公寿，著语不能新。自公持节北去，我亦有遐征。坐我碧瑶洞府，被我石楠嘉荫，冰柱向人清。待屈西风指，王事有期程。我尝闻，由汉水，达河津。痴牛呆女会处，应有泛槎人。便向汉川东畔，直透银河左界，去上白云京。袖有传婿研，我欲丐馀芬。"
            ]
        },
        {
            "title": "水调歌头",
            "content": [
                "溥露浸秋色，零雨濯湖弦。做成特地风月，管领老臞仙。雁落村间柸影，鱼识桥边柱杖，虑澹境长偏。祗恐未免耳，惊搅日高眠。龙握节，貂插案，鹿衔轓。於公元只馀事，所乐不存焉。手植蓝田种子，无数阶庭成树，郁郁紫生烟。富贵姑勿道，借问此何缘。"
            ]
        },
        {
            "title": "贺新郎",
            "content": [
                "独立西风里。渺无尘、明河挂斗，碧天如洗。鳷鹊楼前迎风处，吹堕乘槎星使。弄札札、机中巧思。织就天孙云锦段，尚轻阴、朱阁留纤翳。亲为挽，天潢水。等闲富贵浮云似。须存留、几分清论，护持元气。曾把古今兴亡事，奏向前旒十二。虽去国、言犹在耳。念我独兮谁与共，谩凝思、一日如三岁。夜耿耿，不皇寐。"
            ]
        },
        {
            "title": "水调歌头",
            "content": [
                "落日下平楚，秋色到方塘。人间袢暑难耐，独有此清凉。龙卷八荒霖雨，鹤閟十州风露。回薄水云乡。欲识千里润，记取玉流芳。石兰衣，江蓠佩，芰荷裳。个中自有服媚，何必锦名堂。吸取玻璃清涨，唤起逍遥旧梦，人物俨相望。矫首望归路，三十六虚皇。"
            ]
        },
        {
            "title": "鹧鸪天",
            "content": [
                "十载交盟可重寻。剩於棠茇细论心。云障晚日供秋思，风递荷书作晚阴。纡胜引，豁尘襟。未须紫马去駸駸。玻璃无计留君住，但乞天公三日霖。"
            ]
        },
        {
            "title": "水调歌头",
            "content": [
                "有匪碧岩使，满腹鉴湖秋。不居上界官府，来作散仙游。长佩高冠人伟，组练锦袍官贵，清献旧风流。杓柄长多少，洗尽蜀民愁。鵕鸃冠，貂尾案，鹭鸶輈。时来正恐不免，留滞剑南州。帘卷西州风雨，庭伫百城歌鼓，桃李翠云绸。谁谓蜀山远，只在殿山头。"
            ]
        },
        {
            "title": "临江仙",
            "content": [
                "腰著万钉犀玉夸，肘垂斗大金章。非关性分总寻常。要知真乐处，彩服鬓毛苍。浩荡春风生玉树，蒸成满院芬芳。斗城无处著韶光。会归天上去，长捧伯仁觞。"
            ]
        },
        {
            "title": "临江仙",
            "content": [
                "尚忆去年称寿日，彩衣犹带天香。今年还见雁成行。两头娘子拜，笑领伯仁觞。知是几年培植底，如今满院芬芳。只凭方寸答苍苍。春风来不断，点缀艳阳妆。"
            ]
        },
        {
            "title": "水调歌头",
            "content": [
                "冬至子之半，玉管罅微阳。壶中别有天地，转觉日增长。一样金章紫服，一样朱颜绿发，翁季俨相望。翁是修何行，未已且方将。玉生烟，兰竞秀，彩成行。翁无他智，只把一念答苍苍。今日列城桃李，他日八荒雨露，都是乃翁庄。要数义方训，不说窦家郎。"
            ]
        },
        {
            "title": "南乡子",
            "content": [
                "万里载浮名。忆昔从容下帝京。冉冉七年如昨梦，分明。赢得存存夜气清。谁使滥专城。有罪当诛尚薄刑。细数当时同省士，皆卿。落落韶阳独九龄。"
            ]
        },
        {
            "title": "贺新郎",
            "content": [
                "家住峨山趾。暑风轻、双泉漱玉，五坡攒翠。坡上主人归无计。梦泛沧波清泚。曾拜奏、前旒十二。愿上皇华将亲去，及翁儿、未老相扶曳。乘款段，过闾里。玺书未报人相谓。倚西风、胡尘涨野，隐忧如猬。就似东门贤父子，祗恐荣亲犹未。待洗尽、岷峨憔悴。便把手中长杓柄，为八荒，更作无边施。却上表，乞归侍。"
            ]
        },
        {
            "title": "水调歌头",
            "content": [
                "曾向君王说，臣愿守嘉州。风流别乘初届，元在越王楼。湖上龟鱼何事，桥上雁犀谁使，争挽海山舟。便遣旧姻娅，解后作斯游。晚风清，初暑涨，暮云收。公堂高会，恍疑仙女下罗浮。好是中郎有女，况是史君有妇，同对藕花洲。拟把鹤山月，换却鉴湖秋。"
            ]
        },
        {
            "title": "水调歌头",
            "content": [
                "世界要扶助，人物载耆英。茫茫四海，谁识今代有宠臣。万顷青湖佳气，一片紫岩心事，天付与斯人。耸耸铁冠吏，表表白云卿。海沮漳，城汉郢，宅峨岷。规摹妙处，胸次纳纳几沧瀛。未说令公二纪，先看武公百岁，年与学俱新。星弁百僚准，天宇四时春。"
            ]
        },
        {
            "title": "满江红",
            "content": [
                "玉质金相，长自守、间庭暗室。对黄昏月冷，朦胧雾浥。知我者希常我贵，於人不即而人即。彼云云、谩自怨灵均，伤兰植。鶗鴂乱，春芳寂。络纬叫，池英摘。惟国香耐久，素秋同德。既向静中观性分，偏於发处知生色。待到头、声臭两无时，真闻识。"
            ]
        },
        {
            "title": "水龙吟",
            "content": [
                "阑风长雨连霄，昨朝晴色随轩骤。松声花气，江烟浦树，如相迎候。山送青来，僧随麦去，山为吾有。更搘筇直上，薜萝深处，云垂幄、藓成甃。未至相如独後。对山尊、劝酬多又。记曾犯雪，重来已是，绿肥红瘦。好语时闻，忧端未歇，倚风搔首。谩持觞自慰，冰山安在，此山如旧。"
            ]
        },
        {
            "title": "感皇恩",
            "content": [
                "三峡打头风，吹回荆步。坎止流行谩随遇。须臾风静，重踏西来旧武。世间忧喜地，分明觑。喜事虽新，忧端依旧，徒为岷峨且欢舞。阴云掩映，天末扣阍无路。一鞭归去也，鸥为侣。"
            ]
        },
        {
            "title": "临江仙",
            "content": [
                "细雨斜风驱晓瘴，绰开坦坦长途。膏车秣马问程初。梅梢迎候骑，雁影度平芜。行己不论官小大，穷探不间精粗。只从厚处作规模。简编迂事业，屋漏拙功夫。"
            ]
        },
        {
            "title": "水调歌头",
            "content": [
                "风露浸秋色，烟雨媚湖弦。旌旗十里小队，拟约醮坛仙。身在黄旗朱邸，名在玉皇香案，底事个人传。正恐未免耳，惊搅日高眠。虎分符，龙握节，鹿御轓。於君本亦馀事，所乐不存焉。一点春风和气，无限蓝田种子，渺渺玉生烟。富贵谁不肯，借问此何缘。"
            ]
        },
        {
            "title": "水调歌头",
            "content": [
                "轻露沦残暑，蟾影插高寒。团团只似前夕，持向老莱看。九帙元开父算，六甲更逢儿换，梧竹拥檀栾。都把方寸地，散作万云烟。锦边城，云间戌，雪中山。风流老监在此，忧顾赖渠宽。天上玉颜合笑，堂上酡颜如酒，家国两平安。又恐玉川子，茗碗送飞翰。"
            ]
        },
        {
            "title": "水调歌头",
            "content": [
                "江水自石纽，灌口怒腾辉。便如黑水北出，迤逦到三危。百尺长虹夭矫，两岸苍龙偃蹇，翠碧互因依。古树百夫长，修竹万竿旗。画堂开，风与月，巧相随。史君领客行乐，旌纛立披披。慨想二江遗迹，更起三闾忠愤，此日最为宜。推本美功意，禹甸六章诗。"
            ]
        },
        {
            "title": "临江仙",
            "content": [
                "九十秋光三十八，新居初度称觞。青衫彩服列郎娘。孙枝无处著，犹欠两东床。尽是当年亲手种，如今满院芬芳。只凭方寸答苍苍。个中无尽藏，谁弱又谁强。"
            ]
        },
        {
            "title": "念奴娇",
            "content": [
                "万人遮道，拨不断、争挽房湖逐客。臣罪既盈应九死，全荷君王矜恻。况是当年，曾将愚技，十字街头立。恩波浩荡，孤忠未报涓滴。世事应若穿杨，一弦不到，前发皆虚的。自判此生元有分，不管筮违龟食。靴帽丛中，渔樵席上，无入非吾得。倚湖一笑，夜深群动皆息。"
            ]
        },
        {
            "title": "水调歌头",
            "content": [
                "万里蜀山险，难似上青天。谁知间有，人心之险甚山川。赖得皇华星使，满载春风和气，来自鉴湖边。要识方寸地，四十万云烟。佩珑璁，冠昱炝，组蝉联。眼前富贵馀事，所乐不存焉。闻道汉家子政，博考兰台载籍，胸次著千年。会有太一老，同结海山缘。"
            ]
        },
        {
            "title": "蝶恋花",
            "content": [
                "又见王正班玉瑞。霁月光风，恰与元宵际。横玉一声天似水。阳春到处皆生意。十载奔驰今我里。昔□元非，未信今皆是。风月惺惺人自醉。却将醉眼看荣悴。"
            ]
        }
    ]
}