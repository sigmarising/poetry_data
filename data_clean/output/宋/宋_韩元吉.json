{
    "dynasty": "宋",
    "author": "韩元吉",
    "intro": "韩元吉（1118-1187） 字元咎，号南涧，许昌（今属河南）人，寓居信州（今江西上饶）。绍兴间，历官南剑州主簿，建康令，迁知剑州。兴办学校有政绩。孝宗朝，累官吏部尚书，龙图阁学士。主张恢复失地，统一国家。与陆游、辛弃疾等人交往甚密，有酬赠之作。词作多悲怀家国，风格略近辛弃疾。有词集《南涧诗余》。",
    "items": [
        {
            "title": "过松江寄务观五首",
            "content": [
                "四海习凿齿，云间陆士龙。",
                "酒狂须一石，文好自三冬。",
                "风水客愁远，烟花春事浓。",
                "还将枕流耳，来听景阳钟。"
            ]
        },
        {
            "title": "过赵仲缜",
            "content": [
                "山下清溪溪上亭，竹阴芳径眼增明。",
                "已知数日逢寒食，賸喜今朝作好晴。",
                "酒美故应容客醉，歌长不自觉诗成。",
                "春深准拟多行乐，却作花前送我行。"
            ]
        },
        {
            "title": "周航定国携诸公所赠诗求次韵",
            "content": [
                "拾青紫本一经时，得夫由来信可惊。",
                "美玉固应不未识，千钧何自俗能轻。",
                "马曹寂寞心空在，骥子昂藏骨更清。",
                "稳步烟霄迟速耳，笔端梦觉已花生。"
            ]
        },
        {
            "title": "次韵郑守舜举喜雪四首",
            "content": [
                "湘吴醇酎惬兼衣，多病难禁玉斚飞。",
                "月下更期看国艳，凌波那更舞江妃。"
            ]
        },
        {
            "title": "次韵鲁如晖雪晴",
            "content": [
                "腊近千门雪，风高一夜晴。",
                "醉余和初拥，梦破觉窗明。",
                "鼙鼓三年戍，关河万里情。",
                "应怜铁甲冷，烽火未须惊。"
            ]
        },
        {
            "title": "致政许侍郎挽词二首",
            "content": [
                "蜀道烦司马，宣城屈谢公。",
                "风行万里外，身老十年中。",
                "厚德今畴继，深知昔误蒙。",
                "佳城閟千载，鸡酒恨何穷。"
            ]
        },
        {
            "title": "陆子逸惠桃花戏赠",
            "content": [
                "故人招我千山里，也有仙葩巧送春。",
                "麝馥染衣金缕重，酒红生粉玉肌匀。",
                "洛城景物知谁纪，寒食风光独处新。",
                "莫把天香调行客，晓妆留与绿窗人。"
            ]
        },
        {
            "title": "咏晴",
            "content": [
                "愁眼东西万里晴，山云斜度水风清。",
                "客行岁晚忽春尽，看到枯林绿叶成。"
            ]
        },
        {
            "title": "圣政更新诏书正告讦之罪因得小诗十首",
            "content": [
                "圣朝遂失诛元载，公议犹能去霍山。",
                "落胆徒闻温御史，不知睿意在群奸。"
            ]
        },
        {
            "title": "鹿鸣宴",
            "content": [
                "金殿春风策雋贤，上林孤矢更争先。",
                "不辞老懦聊推毂，要见飞腾总著鞭。",
                "勋业肇端登凤沼，词章接武侍甘泉。",
                "明年贡籍还增倍，定作东州盛事传。"
            ]
        },
        {
            "title": "圣政更新诏书正告讦之罪因得小诗十首",
            "content": [
                "元佑诸公秉国均，诏条先请惠吾民。",
                "孤雏腐鼠何劳逐，准拟朝廷政事新。"
            ]
        },
        {
            "title": "山行二首",
            "content": [
                "春来南涧水初生，鸥鸟逢人自不惊。",
                "步绕幽花随树歇，望寻高柳趁堤行。"
            ]
        },
        {
            "title": "凌歊台",
            "content": [
                "山到西江势却回，倚山楼殿更高台。",
                "天容水色望中见，帆影车尘窗际来。",
                "桑枯棋分千里迥，波涛壁立两峰开。",
                "登临拟问兴记如，白塔亭亭锁翠苔。"
            ]
        },
        {
            "title": "种竹",
            "content": [
                "香苞吹尽翠成围，墙角萧萧一径微。",
                "已喜轩窗无俗韵，更怜风月有清辉。"
            ]
        },
        {
            "title": "送庞佑甫五首",
            "content": [
                "濯濯机中丝，粲粲绵绣段。",
                "自非同心人，千金孰肯换。"
            ]
        },
        {
            "title": "刘子宣侍郎挽词",
            "content": [
                "妙龄嘉誉满东东，晓接甘泉豹尾中。",
                "烜赫身荣知有道，从容心计不言功。",
                "威行岘首追羊叔，名在鄱江忆鲁公。",
                "种木十年归莫遂，涂车千里恨何穷。"
            ]
        },
        {
            "title": "西湖绝句戏题",
            "content": [
                "流水当阶山对门，拟寻茅屋住荒村。",
                "谁怜九里松间路，犹有人间市井喧。"
            ]
        },
        {
            "title": "淲赴贵池簿",
            "content": [
                "四十才生子，今年亦效官。",
                "国恩期共报，世路觉尤难。",
                "簿领犹应暇，诗书且细观。",
                "传家门户立，即此慰衰残。"
            ]
        },
        {
            "title": "姜特立寄诗编为赋四首",
            "content": [
                "十载文场未奏功，鹖冠一笑且舂容。",
                "遥知横槊荻芦岸，海阔蛟鼍赴笔锋。"
            ]
        },
        {
            "title": "送庞佑甫五首",
            "content": [
                "江湖多青山，舟楫长往还。",
                "山色难送客，不如住山间。"
            ]
        },
        {
            "title": "跋北齐校书图",
            "content": [
                "高齐校雠谁作图，一时紬书亦名儒。",
                "纲罗卷轴三千余，欲儒非真类迂愚。",
                "雌黄是正定不抚，虚文末学徒区区。",
                "岂识治道通唐虞，语言从高馆希石渠。",
                "后来御览嗟何书，修文偃武事益诬。",
                "转头来函城已丘墟，峨冠广袖长眉须。",
                "丹书写此犹不渝，高鬟侍女曳红裾。",
                "两骓帕鞍立奚奴，罢琴涉笔倾酒壶。",
                "兰台供拟信乐欤，不知画手安用摹。",
                "无乃逞巧聊自娱，千年视之一欷嘘。",
                "君不见文皇学士十八人，谋猷事业皆功臣。",
                "瀛洲旧图应更真，诸君寻观为拂尘。"
            ]
        },
        {
            "title": "次韵李平叔直舍竹二绝句",
            "content": [
                "寒梢到地不肯屈，迸笋出檐还作行。",
                "故庆余韵占风月，要自劲节含冰霜。"
            ]
        },
        {
            "title": "病中放言五首",
            "content": [
                "岁月催人易白头，只应蝴蝶梦为周。",
                "跰跹久悟人间世，汗漫已期方外游。",
                "化鹤自知迷故国，断鳌今见立神州。",
                "蓬莱水浅君须记，莲叶翩翩仅可舟。"
            ]
        },
        {
            "title": "李编修器之惠诗卷",
            "content": [
                "尘埃仆仆日走趋，胸中倒悬一字无。",
                "迫人簿领推不去，眼明忽见千骊珠。",
                "矍然惊呼此诗欤，如醒乍解病获苏。",
                "归来明灯喜无寐，手不忍释自卷舒。",
                "语新格健意有余，风骨峭碣中含腴。",
                "猛如横阵舞刀槊，清若雅宴调笙竽。",
                "我穷已极君益迂，学此似费千金屠。",
                "前有太白后长吉，君家诗名宜复初。",
                "明明天子开石渠，叹我短后追长裾。",
                "时平合第从臣颂，请君早上承明庐。"
            ]
        },
        {
            "title": "访吴元鼎如村五首",
            "content": [
                "野竹漫山水漫门，未离城市却如村。",
                "何须更问柴桑陌，三径虽寒菊尚存。"
            ]
        },
        {
            "title": "挽任谏议词二首",
            "content": [
                "凛凛诤臣节，恂恂循吏名。",
                "世嗟阳谏议。人忆谢宣城。",
                "优诏才三接，嘉言未一行。",
                "清霜数行泪，岂为故人倾。"
            ]
        },
        {
            "title": "九日送酒与朱元晦",
            "content": [
                "老大相望寄一州，故人鄙我倦追游。",
                "应知命驾无各里，惆怅山堂暮雨秋。"
            ]
        },
        {
            "title": "别子云",
            "content": [
                "离觞不解醉，愁多令酒醒。",
                "别怀亦云恶，况此兄弟情。",
                "春风酿寒雨，十日未肯晴。",
                "回头易千里，江南短长亭。"
            ]
        },
        {
            "title": "次韵任信儒见过",
            "content": [
                "斗雀嗟穷巷，鸣驺枉故人。",
                "尘埃生破甑，风雨垫乌巾。",
                "别久情逾厚，诗来语更新。",
                "囊空得珠玉，此段不全贫。"
            ]
        },
        {
            "title": "次韵赵文鼎同游鹅石五首",
            "content": [
                "桃花临水唤人看，花在嶙峋翠石间。",
                "莫惜持杯酬烂漫，更须扶杖俯潺湲。"
            ]
        },
        {
            "title": "八冬苦雨祷晴幸应刘若讷惠诗为贺因次其韵",
            "content": [
                "灯花作喜夜来占，楼角初晴月似镰。",
                "便说市亭新酒美，好风寒日舞青帘。"
            ]
        },
        {
            "title": "次韵韩子师雪中二首",
            "content": [
                "九门叠璧耀朝暾，不比千灯作上元。",
                "天与蕊珠开汉殿，人将冰玉奉尧樽。",
                "寒威已觉边声静，春意都随诏语温。",
                "夜入蔡州飞将在，肯容敌骑妄称尊。"
            ]
        },
        {
            "title": "寄怀子云兄",
            "content": [
                "长年游宦已堪嗟，寓舍无田岂是家。",
                "母子分飞还岁换，弟兄相望各天涯。",
                "尘埃阅世丹心在，朱墨萦人两鬓华。",
                "闻道过庭新哭鲤，开书空有泪横斜。"
            ]
        },
        {
            "title": "汉光武庙",
            "content": [
                "涿郡渔阳此呼分，用兵诸将总如神。",
                "白头浪说关中事，邓禹当年已笑人。"
            ]
        },
        {
            "title": "故秦国太夫人邓氏挽国词",
            "content": [
                "诸父联丞弼，元夫总化钧。",
                "光华人莫并，恭俭古无伦。",
                "沐国三茅土，仪家五凤麟。",
                "涂车闾里恸，矧此故园亲。"
            ]
        },
        {
            "title": "送庞佑甫五首",
            "content": [
                "游子思故乡，天涯两相逢。",
                "时平甘卹纬，定交各涂穷。"
            ]
        },
        {
            "title": "赴信幕寄子云叔{唤口换日}及同寺",
            "content": [
                "田园未办各身谋，兄弟今成迭云留。",
                "游宦三年方启足，寄书千字又从头。",
                "白云不定山容晚，碧水无穷树色秋。",
                "回首寺桥同社客，想因明月话离愁。"
            ]
        },
        {
            "title": "神通夜宿玉虚宫小轩正对步虚峰道士云天宝三",
            "content": [
                "封禅空余不死名，华清宫里望长生。",
                "閒云强作人间瑞，更有山呼万岁声。",
                "",
                ""
            ]
        },
        {
            "title": "次韵宋传道夜雨闻捷",
            "content": [
                "松庭竹户野僧家，独坐荒斋到日斜。",
                "门外江风寒作雨，城头态鼓夜啼鸦。",
                "对床更俗论心事，拥褐不惊逼岁华。",
                "却忆巴山旧时语，梦回窗外已生花。"
            ]
        },
        {
            "title": "故赠太师丞相文恭陈公挽词二首",
            "content": [
                "凛凛循良吏，休休一介臣。",
                "投艰推宇量，御侮赖精神。",
                "给侍恩虽渥，怀归志莫伸。",
                "平泉开甲第，花木未经春。"
            ]
        },
        {
            "title": "七夕",
            "content": [
                "银河翻浪拍空流，玉女停梭清露秋。",
                "天上一年真一日，人间风月自生愁。"
            ]
        },
        {
            "title": "病中放言五首",
            "content": [
                "长夏空斋冷欲冰，几愁无米溷邻僧。",
                "途穷谁为一举手，计拙自宜三折肱。",
                "风静鸢飞犹跕跕，日斜蚊聚已甍瓦换羽}甍瓦换羽}。",
                "此身示疾非吾闰，卧看南山翠作层。"
            ]
        },
        {
            "title": "又次韵子云春日绝句三首",
            "content": [
                "春来残雪自消檐，只有愁人鬓雪添。",
                "未省双鞬谈豹略，且听红袖唱香奁。"
            ]
        },
        {
            "title": "用前韵以小春茶饷子象",
            "content": [
                "仙花不用恼诗人，亦有灵芽特地春。",
                "数朵娇花真绰约，一瓯酽白更清新。",
                "眼明共识西都艳，齿冷应怀北苑珍。",
                "佳茗奇葩堪并赏，须公品第入陶钧。"
            ]
        },
        {
            "title": "换徐敦济郎中词二首",
            "content": [
                "强学三冬足，高谈四座倾。",
                "书成唐北海，文假汉西京。",
                "筹幄尝裨画，星曹仅持名。",
                "生刍才一束，聊寄泪纵横。"
            ]
        },
        {
            "title": "剡溪道中五首",
            "content": [
                "抱琴不作王门客，晋代高风只此人。",
                "故老底须三上疏，竹林诸子未天真。"
            ]
        },
        {
            "title": "次韵沈信臣游龙焙",
            "content": [
                "武夷仙人厌尘埃，金鞭白马飞崔嵬。",
                "丹砂已就不可识，尚有瑶草分灵栽。",
                "千花剪巧缀密露，秀色不待春风催。",
                "东溪路入三千里，山如舞凤连翩来。",
                "枪旗未动供采掇，垒鼓夜作空山雷。",
                "苍虬绕圭龙护璧，面为铁石口琼瑰。",
                "烹煎斗水出好事，珠璎玉字相萦回。",
                "已嗟双井甘退步，况复日注真难侪。",
                "我来窃食端为此，把玩一日三智力。",
                "手奭清泉吊陆子，底用浊酒穷欢咍。",
                "头风快愈春睡散，老眼尚为群书开。",
                "知君此游更不恶，坐有纤纤时捧杯。"
            ]
        },
        {
            "title": "次韵沈千里玉山道中风寄",
            "content": [
                "霜晴怀玉自生烟，寒色凄凄过雁边。",
                "路转湘南知几日，山连楚尾又穷年。",
                "相期鸡黍情欢甚，惜别尘埃意黯然。",
                "马上哦诗冲暮雪，甭风怀我北窗眠。"
            ]
        },
        {
            "title": "玩鞭亭",
            "content": [
                "黄须鲜卑勇无策，自驰骏马来窥贼。",
                "贼奴但怪日绕营，起看飞尘已无迹。",
                "宝鞭不惜弃道傍，坐令老妪知兴亡。",
                "百年社稷有天意，奸锋逆焰徒鸱张。",
                "孤城遗迹森在目，平湖无波春草绿。",
                "却对青山忆谢公，公老犹嫌人姓木。",
                "边兵已重朝士轻，中原有路何由行。",
                "柙中虎兕不可制，江左夷吾浪得名。"
            ]
        },
        {
            "title": "羁凤辞",
            "content": [
                "我家既远兮苕水为乡，中有羁凤兮飞颉颃。",
                "朱为冠兮黼为裳，五色炳兮耀文章。",
                "音律吕兮韵宫商，竹不实兮枵则僵。",
                "翳蒹葭兮饫稻粱，虞舜作乐夔在堂。",
                "集阿阁兮丽朝阳，胡为去我兮天一方。",
                "友凫雁兮侣鶖鶬，吁嗟凤兮其来翔。"
            ]
        },
        {
            "title": "元夔以诗留别用韵示之",
            "content": [
                "渊明绕屋树扶疏，大似蓬蒿仲蔚居。",
                "老矣强营三径菊，閒来未厌五车书。",
                "诗成叹我同招隐，赋就须君敌子虚。",
                "努力青云家世事，他年簪笔侍严除。"
            ]
        },
        {
            "title": "戏韩子师",
            "content": [
                "读书堂前霜月明，读书堂后霜风声。",
                "主人读书已万卷，足踏省户还专城。",
                "朅来掩关卧不出，左拥韦编右瑶瑟。",
                "似闻天女亦爱静，便喜兰房长英物。",
                "我舍应门才一儿，赵子尤作仙果迟。",
                "白头相看辄浩叹，玉树独满君家墀。",
                "我歌声长君且听，不特交游幸同姓。",
                "极知玉盎有新醅，每恨金觞乃无柄。",
                "从君泥饮不作难，景物过清天复寒。",
                "犀钱汤饼未免俗，琵琶与筝当合弹。"
            ]
        },
        {
            "title": "丁丑仲春将渡浙江从者请盘沙予畏而不许既登",
            "content": [
                "桑田变东海，此语闻自昔。",
                "嗟我百人，耳目讵能识。",
                "谁言钱塘江，遂有车马迹。",
                "涨沙莽云屯，衣带仅寻尺。",
                "我初未渠信，束襜俟潮汐。",
                "是时月既望，春晴好风色。",
                "同舟二三子，击揖意颇适。",
                "中流类坳堂，竟作胶柱瑟。",
                "褰裳乱涛波，植杖负囊笈。",
                "居然濯我足，发堤慰行客。",
                "西兴忽在眼，唤渡犹顷刻。",
                "鲲鹏定何之，鱼龙岂迁宅。",
                "斜阳照高岸，得酒饯寒湿。",
                "平生忠信怀，对此徒感激。",
                "翻成仆奴笑，抚事吁莫测。",
                "莫问世池平，空悲岘山侧。",
                "",
                ""
            ]
        },
        {
            "title": "南剑道中",
            "content": [
                "唤渡春潭侧，堤弯踏晓晴。",
                "回舟动山影，映日见鱼行。",
                "野远孤烟出，江深白鹭明。",
                "尘劳消底计，对此觉身轻。"
            ]
        },
        {
            "title": "七夕与孟婿约汤朝美率徐行中游鹤山",
            "content": [
                "城市竞时节，幽寻固难同。",
                "旧闻鹤山奇，欲往岁屡穷。",
                "兹辰尚残暑，夙驾乘西风。",
                "楚俗候飞鹊，阶庭闹儿兰。",
                "谁能事针缕，觅巧瓜果中。",
                "起携东床友，况得下榻翁。",
                "青蒲有杰客，放怀适相从。",
                "一招云中仙，无呼潭底龙。",
                "翠壁耸崷崒，龟鱼澹游空。",
                "泉源几万斛，石窦藏丰隆。",
                "久知神物交，解致零雨蒙。",
                "我田甚无多，便思年谷丰。",
                "公才正类此，时至会有庸。",
                "竹间小招提，閴静无鼓钟。",
                "枕石潄甘井，荔丹启筠笼。",
                "若据两石羊，摩挲古狄铜。",
                "高谈劚霏屑，壮气吹长虹。",
                "可无樽酒绿，遂使老颊红。",
                "醉语或不省，啸歌亦舂容。",
                "归欤兴难尽，月明照风松。"
            ]
        },
        {
            "title": "南涧",
            "content": [
                "高岩跨层巅，一径入苍翠。",
                "三休彻上头，却立睨平地。",
                "当年宝藏兴，中夜出光气。",
                "至今石疑裂，篝火尚能记。",
                "盈虚谁可测，开阖神自秘。",
                "空房有残僧，肌冷夜无寐。"
            ]
        },
        {
            "title": "再至凌风亭",
            "content": [
                "目尽西风落照边，危亭负景故依然。",
                "重来身忝二千石，老去心惊十九年。",
                "种柳已高丹槛外，栽花犹占绿窗前。",
                "不堪纱发纷垂领，还愧青春令尹贤。"
            ]
        },
        {
            "title": "春日书事五首",
            "content": [
                "忆上金华第一峰，相君官重酒樽同。",
                "梦寻绝壑谁重到，零落山桃小院风。"
            ]
        },
        {
            "title": "八冬苦雨祷晴幸应刘若讷惠诗为贺因次其韵",
            "content": [
                "麦田秋过未休工，左禾右罢}稏如云白雨中。",
                "乞得晴明三十日，披襟可咏快哉风。"
            ]
        },
        {
            "title": "清明",
            "content": [
                "老去惊时节，春来念物华。",
                "青烟百六日，同社两三家。",
                "醉著凌风舸，歌成满路花。",
                "沧江万里意，独立送残霞。"
            ]
        },
        {
            "title": "秋怀十首",
            "content": [
                "何许砧声清梦回，丁东犹作佩环猜。",
                "卷帘风露凉如水，端为嫦娥向此来。"
            ]
        },
        {
            "title": "信国太夫人慕容氏挽词",
            "content": [
                "望族尚书旧，宜蔼缙绅。",
                "无人知善教，有子冠鸿钧。",
                "箕箒惟安礼，诗书不待邻。",
                "鸱堂万钟养，风木倍悲辛。"
            ]
        },
        {
            "title": "郑宋用前韵见示因亦和答四首",
            "content": [
                "九陌歌呼属后游，一蓑风景付渔舟。",
                "相逢且向南溪看，玉作灵山万石楼。"
            ]
        },
        {
            "title": "远游十首",
            "content": [
                "海水赴大壑，雷奔堕空虚。",
                "火轮煽金刚，荡然为尾闾。",
                "一阖复一辟，乾坤犹户枢。",
                "万生保灵根，至神守虚无。",
                "尝以物所归，返观天地初。"
            ]
        },
        {
            "title": "送子云五首",
            "content": [
                "楚国富山水，衡湘千里余。",
                "人皆思太傅，我独念三闾。",
                "贫贱真劳矣，功名果命欤。",
                "官閒道林寺，洗眼卧看书。"
            ]
        },
        {
            "title": "送赵蕃辰州司理",
            "content": [
                "故家零落眼中稀，岁月峥嵘踏路岐。",
                "诗解穷人君莫恨，钱能使鬼我方知。",
                "片言折狱非无日，谈笑封侯会有时。",
                "一上梅山吊槃瓠，賸题佳句写幽思。"
            ]
        },
        {
            "title": "次韵佑父秋怀",
            "content": [
                "诗人固多穷，饮水但饥卧。",
                "谁能趋权门，残冷分涕唾。",
                "争名与驰利，到眼不一过。",
                "居然流俗罪，我尔乃同坐。",
                "得为荀郎吊，失作蒯生贺。",
                "却笑货殖翁，高谈六雄破。",
                "愁来挹黄妳，悲至邀白堕。",
                "感时忽秋吟，蟋蟀正相和。"
            ]
        },
        {
            "title": "浙江观潮",
            "content": [
                "江翻海涌势难平，鳌掷鹏鶱自不停。",
                "端为君王洗兵马，参旗井鉞万雷霆。"
            ]
        },
        {
            "title": "题潘叔玠家达观亭",
            "content": [
                "车尘蔽重城，俯首但闤阓。",
                "谁知达观亭，自与空阔对。",
                "青山接檐楹，白塔见云外。",
                "迢遥眼界净，妙处心境会。",
                "平生九垓期，洗耳听天籁。",
                "一为簿领缚，局促无可奈。",
                "每凭君家栏，旷若解铃釱。",
                "跻攀得遐瞩，顿觉天宇大。",
                "颇惭北山移，欲赋楚台快。",
                "泰然发天光，閒目了无碍。"
            ]
        },
        {
            "title": "以双莲戏韩子师",
            "content": [
                "雨洗风梳两斗新，凌波微步袜生尘。",
                "真成红玉娇相倚，不减昭阳第一人。"
            ]
        },
        {
            "title": "远游十首",
            "content": [
                "我行蓬莱巅，挽首见月窟。",
                "谁言沧海深，涉之不濡袜。",
                "頺波惊鱼龙。起舞相荡潏。",
                "众真为一笑，黄雾生终阙。",
                "独乘风中天，蹙踏波上月。"
            ]
        },
        {
            "title": "九日送酒与朱元晦",
            "content": [
                "平生膛酒陶元亮，曾绕东篱望白衣。",
                "底事秋来犹止酒，重阳须插菊花归。"
            ]
        },
        {
            "title": "挽曾伯充大夫词二首",
            "content": [
                "作吏余家法，临民有古风。",
                "政推平易外，人在典型中。",
                "道拟庄生合，年几冲武同。",
                "清时记耆旧，挥泪楚江东。"
            ]
        },
        {
            "title": "远游十首",
            "content": [
                "东隅有神人，被发两目丹。",
                "手擎扶桑枝，腾光射乾坤。",
                "朱鸟为前驱，火龙驾后轩。",
                "祝融不敢瞬，卫以千炎官。",
                "誓当扫霜霰，九宇常不寒。"
            ]
        },
        {
            "title": "送杨安止罢信幕赴调",
            "content": [
                "后生仰前辈，今世思古人。",
                "岂得岁月久，所怀风俗淳。",
                "昔我家闽中，龟山实其邻。",
                "出门尚群盗，欲往志不伸。",
                "相从朋旧间，得语尽可珍。",
                "俯仰今几保，遗编半埃尘。",
                "白头入幕府，始与夫子亲。",
                "夫子龟山裔，麕上鹿下加}见祥麟。",
                "晚同柱后史，无心问平津。",
                "典刑在眉睫，温然异群伦。",
                "向来簿领中，挟书听谆谆。",
                "岂不开我塞，异闻此其真。",
                "亦或举樽酒，笔谈忘贱贫。",
                "同僚各分散，世事日以新。",
                "遥怜郑公乡，俎豆犹莘莘。",
                "弹冠定不苟，家庭有书绅。",
                "道学固未泯，吾谋复谁陈。",
                "尚想金马门，西湖醉余春。"
            ]
        },
        {
            "title": "致政龙图给事徐公挽词二首",
            "content": [
                "磊落南州士，家声二百年。",
                "失身几利吻，得路已华颠。",
                "青琐元虚位，黄扉久伫贤。",
                "九原宁可作，东望益潸然。"
            ]
        },
        {
            "title": "陆务观寄著色山水屏",
            "content": [
                "我居面山俯潺湲，凭轩卧牖皆见山。",
                "山光影入怀袖，秀色爽气非人寰。",
                "故人怜我新结屋，犹恐看山未能足。",
                "丹青写作何许图，不碍闭门聊纵目。",
                "千峰缭绕生白云，小舟荡漾横江滨。",
                "楼台高下出兰若，杳渺似有钟磬闻。",
                "坐惊岩壑环四壁，寥落高秋变春色。",
                "方壶瀛洲远不隔，武陵桃花定谁识。",
                "君不见韦侯笔画古松，黑雨白日摧虬龙。",
                "杜陵老翁三叹息，况有山木洪涛风。",
                "又不见玉堂真仙草诏罢，静爱春山郭熙画。",
                "文章信美身不閒，青嶂白波眼中借。",
                "我今乘间身未衰，杖藜独步哦新诗。",
                "出门见山入见画，桂兴自喜来无时。",
                "卧龙山腰镜湖尾，知有高斋照清泚。",
                "或名逼子示得休，旭坐玉堂应记此。"
            ]
        },
        {
            "title": "次韵金元鼎新年七十",
            "content": [
                "七十古稀有，君今迁倦游。",
                "危机直虎口，薄利只蝇头。",
                "黄发宜登用，清时忍退休。",
                "遥知江上宅，聊近水边鸥。"
            ]
        },
        {
            "title": "谢陈秀才送诗",
            "content": [
                "偶因借得官书读，小札于君一向疏。",
                "忽寄江湖诗百纸，梅花担上雪晴初。"
            ]
        },
        {
            "title": "挽主奉路分赵公词",
            "content": [
                "画舸安舆霅水清，春风犹忆送君行。",
                "无家举案人方恨，有子分符世共荣。",
                "德履未容居祭酒，声华端合主宗盟。",
                "太支耆老凋零甚，兰玉阶庭独擅名。"
            ]
        },
        {
            "title": "留别傅安道",
            "content": [
                "场屋俱为拜赐师，烟霄独喜凤毛飞。",
                "壮心似铁何曾老，健笔如椽合一挥。",
                "北渚青山劳我梦，西垣红药待君归。",
                "诏环不作经时隔，沙路薰风卷绣衣。"
            ]
        },
        {
            "title": "春日山中",
            "content": [
                "杜陵爱饮觅南邻，我亦颠狂不奈贫。",
                "渐有好花宜过雨，应须美酒细酬春。",
                "十年乡国无穷思，千里江湖禾老身。",
                "莫问空中厌愁寂，杏梢桃叶一番新。"
            ]
        },
        {
            "title": "故致政参政大资张公挽词三首",
            "content": [
                "益部烦分陕，金陵起御戎。",
                "逢时身已病，忧国志弥忠。",
                "廊庙訏谟外，丘园梦寐中。",
                "弹冠与归老，盛节有初终。"
            ]
        },
        {
            "title": "送朱元晦",
            "content": [
                "前年恨君不肯来，今年惜君不肯住。",
                "朝廷多事四十年，愚智由来各千虑。",
                "君来正值求言日，三策直前真谏疏。",
                "诋诃百事推圣学，请复国雠施一怒。",
                "天高听远语不酬，袖手翩然寻故步。",
                "我知君是谏诤才，主上聪明得无悮。",
                "一纸底用教鹖冠，百战应当启戎辂。",
                "江山千里正风雪，岁月峥嵘倏将暮。",
                "有田可耕屋盖头，君计未疏吾亦去。",
                "君归为谢武夷君，白马摇鞭定何处。"
            ]
        },
        {
            "title": "建业书事",
            "content": [
                "千载西州路，何人不此行。",
                "山横桃叶流，江动石头城。",
                "天阙云端耸，秦淮雨后清。",
                "敢论风景异，举目笑平生。"
            ]
        },
        {
            "title": "次韵唐与正喜雪二十韵",
            "content": [
                "穷腊逢三白，山城两换年。",
                "破寒初淅沥，作态正翩翾。",
                "倚杖心逾喜，搔头意自便。",
                "直疑填巨壑，岂惜沍长川。",
                "宫粉惭施白，仙禽恨夺狡。",
                "银床凝露绠，玉柱涩风弦。",
                "径满巇难认，窗虚隙易穿。",
                "共寻瑶草路，俱诵蕊珠篇。",
                "猎骑朝群拥，渔灯夜独然。",
                "凌风几阆苑，照日尽蓝田。",
                "賸约佳宾集，先烦好句传。",
                "荷枯疑璧碎，柳细讶丝牵。",
                "有士迷青眼，无人笑黑肩。",
                "丰年期不日，瑞气霭非烟。",
                "竹密还争舞，梅疏只斗妍。",
                "轻鸥随浩荡，戏蝶伴联翩。",
                "强续麻衣咏，真逢缟带贤。",
                "凋零属国节，片段广文毡。",
                "短棹寻安道，高楼忆仲宣。",
                "名驹纷照夜，无复爱连钱。"
            ]
        },
        {
            "title": "喜雪",
            "content": [
                "苦寒无那岁峥嵘，一夜阴风雪满城。",
                "莫部牛羊迂使节，却思鹅鸭溷军声。",
                "庭空賸喜罗琪树，履敝犹堪步玉京。",
                "更碾新芽试汤火，从来冷淡是书生。"
            ]
        },
        {
            "title": "又次韵子云春日绝句三首",
            "content": [
                "乱离谁意有新春，共醉春盘能几人。",
                "但道少场无匹马，便惊罗绮总争新。"
            ]
        },
        {
            "title": "清明日雨中同中甫子云二兄集湖上",
            "content": [
                "莫辞冲雨湿春衣，要看湖山滴翠微。",
                "絮重欲飞堤柳暗，花寒无赖海棠稀。",
                "官忙未觉追游少，醖美犹堪尽醉归。",
                "屈指薰风来几日，绿荷簪水已依依。"
            ]
        },
        {
            "title": "故运使直阁少聊刘公挽词",
            "content": [
                "清时得路每投閒，垂上甘泉玉笋班。",
                "借箸几看趋魏阙，请缨常欲度天山。",
                "放怀侠气千夫上，抵掌高谈一梦间。",
                "使节尘生人共惜，朔风吹泪太湖湾。"
            ]
        },
        {
            "title": "悼老琼二首",
            "content": [
                "江水东流湖水西，水边花落梦回时。",
                "南屏山下风吹土，犹作萧萧暮雨垂。"
            ]
        },
        {
            "title": "雨中望灵山呈明远",
            "content": [
                "骑曹公事日纷纷，荀令香炉欲罢薰。",
                "冷雨定知还作雪，好山无奈只藏云。",
                "看花便沉名何用，劝酒谁能耳不闻。",
                "岁晚官仓尘满眼，只应清坐独输君。"
            ]
        },
        {
            "title": "寄赵德庄以过去生中作弟兄为韵七首",
            "content": [
                "悠悠功名期，苒苒岁月过。",
                "劳生阅半百，仅尔脱寒饿。",
                "山林有互涂，此责当万坐。",
                "闭门歌阳春，非君谅谁和。"
            ]
        },
        {
            "title": "挽傅安道郎中词二首",
            "content": [
                "节概存先烈，文才蔼儁声。",
                "弟兄联膴仕，父子擅英名。",
                "密勿栖郎省，光华拥使旌。",
                "甘泉虚从橐，曾未席恩荣。"
            ]
        },
        {
            "title": "上巳日王仲宗赵德温见过因招赵仲缜任卿小集",
            "content": [
                "春事倏已晚，飞花送啼莺。",
                "长安三月三，水边尽倾城。",
                "缅怀杜陵老，感之见歌行。",
                "青鸟忽飞去，素鳞盘水精。",
                "往事谁复识，梦绕白玉京。",
                "朅来官闽陬，江湖渺余情。",
                "嘉节闭门卧，客愁随日生。",
                "风光入樽酒，使我嗟独倾。",
                "良友慰寂寞，惠然成会并。",
                "金枝三雋才，千里未可程。",
                "王郎乌衣旧，高论玉尘横。",
                "相逢寄觞咏，乐此天气清。",
                "不知山阴会，绝唱畴能赓。",
                "庭隅有幽花，粲若万玉缨。",
                "好风亦知人，微月相与明。",
                "萧萧城东路，颇复歌吹声。",
                "景物正自佳，天涯意难平。",
                "不须恨陈迹，且用催诗成。",
                "",
                ""
            ]
        },
        {
            "title": "圣政更新诏书正告讦之罪因得小诗十首",
            "content": [
                "金貂七叶谁能必，石椁三年计自愚。",
                "得鹿覆樵真一梦，求鱼缘木信狂图。"
            ]
        },
        {
            "title": "夜坐有感寄子云",
            "content": [
                "风景新亭旧往还，谁能举目较河山。",
                "宦情老去秋多感，官事忙时夜始閒。",
                "窗外杭梧风瑟缩，竹间乱石雨淙潺。",
                "青灯已作江湖梦，同约归期早晚间。"
            ]
        },
        {
            "title": "庐山霁色",
            "content": [
                "山北山南佛寺开，烟销日出更崔嵬。",
                "读书谁伴谪仙老，沽酒要须陶令来。"
            ]
        },
        {
            "title": "上巳日与客游张园",
            "content": [
                "簿书有余閒，春日亦已永。",
                "况逢佳节休，朱墨得暂屏。",
                "名园跨江郊，危槛俯千顷。",
                "平芜雨初匀，弱柳风自整。",
                "芳寻寄萧散，意适忘醉醒。",
                "持觞挹花色，散策步林影。",
                "虽无歌舞妍，所爱亭馆静。",
                "佳辰天气清，泉水助幽冷。",
                "缅怀山阴会，修竹带崇岭，",
                "应知佳客临，怀抱均一骋。",
                "君看结绮地，茨棘翳眢井。",
                "当时擘牋人，正复对此景。",
                "江山几兴废，岁月侵老境。",
                "但愿中圣贤，畴能计钟鼎。"
            ]
        },
        {
            "title": "远游十首",
            "content": [
                "呼吸为阴阳，动静乃天地。",
                "犹然一身间，至理无弗备。",
                "苍龙驾白虎，昼夜分六气。",
                "坎离会精神，否泰本仁义。",
                "吾师不吾欺，持以御一世。"
            ]
        },
        {
            "title": "送陆务观得倅镇江还越",
            "content": [
                "高文不试紫云楼，犹得声名动九州。",
                "金马渐登难避世，蓬莱已近却回舟。",
                "烧城赤口知何事，许国丹心惜未酬。",
                "归卧镜湖聊洗眼，雨余万壑正争流。"
            ]
        },
        {
            "title": "晨兴",
            "content": [
                "北窗松竹夜萧骚，诗就呼儿进浊醪。",
                "睡美不知新雨足，晓来南涧水声高。"
            ]
        },
        {
            "title": "渡河有感",
            "content": [
                "衮衮河流到底黄，谁言一苇便能杭。",
                "伤心击楫无人会，举酒回头酹太行。"
            ]
        },
        {
            "title": "杨待制挽词",
            "content": [
                "妙龄著足道家山，壮岁升华玉笋班，",
                "千里麾符才假手，几年香火竟投閒。",
                "诗书坐命名家声大，簪绂谁令寿历悭。",
                "太傅功名有遗恨，鵷雏凋落泪频潸。"
            ]
        },
        {
            "title": "又溪山堂次韵四首",
            "content": [
                "堂前松竹挺千军，堂外青山万马群，",
                "横策时来按文阵，要须笔力起风云。"
            ]
        },
        {
            "title": "圣政更新诏书正告讦之罪因得小诗十首",
            "content": [
                "桓温将死谢安起，霍氏初除魏相来。",
                "谁与圣君安大业，巍巍廊庙可无材。"
            ]
        },
        {
            "title": "季元衡寄示三池戏藁",
            "content": [
                "文彩风流冠一时，三池聊作凤凰池。",
                "新诗到处传桐叶，丽唱他年满竹枝。",
                "归梦故应怀古括，清谈还喜对峨眉。",
                "玉堂待草山东诏，解缆春江莫放迟。"
            ]
        },
        {
            "title": "和同僚贺雪应祈",
            "content": [
                "腊近春临雪意迟，褰衣敢惮走灵祠。",
                "夜听小雨犹倾耳，晓看群山顿展眉。",
                "好句悬知得冰柱，香醪试为压羔儿。",
                "便应风月台中客，不减梁园赋就时。"
            ]
        },
        {
            "title": "故宫使参政观文钱公挽词二首",
            "content": [
                "忠孝全家法，清修极道腴。",
                "雍容调庶政，谈笑靖边隅。",
                "许国心犹壮，安得貌不枯。",
                "修龄才七十，谁为隔黄垆。"
            ]
        },
        {
            "title": "叶丞相最高亭",
            "content": [
                "丞相园林景物繁，花亭那更得跻攀。",
                "平看溪上千寻来，不数需志万垒山。",
                "歌舞恍如银汉外，笑谈常在碧云间。",
                "醉酣欲问刘公客，百尺楼中亦汗颜。"
            ]
        },
        {
            "title": "送叶梦锡赴荆南",
            "content": [
                "南郡开边古上流，君王侧席用嘉谋。",
                "壮怀何止入云梦，雄略行看半九州。",
                "风劲鼓声连岸动，雪晴江影与天浮。",
                "一樽莫作新亭语，勋业归庸尚黑头。"
            ]
        },
        {
            "title": "初至上饶寄子云",
            "content": [
                "险阻艰难客路赊，东西南北问生涯。",
                "秋声瑟缩生梧叶，野景萧疏上菊花。",
                "去国已惊身老大，无家空有泪横斜。",
                "遥知载酒齐山寺，应忆年时醉月华。"
            ]
        },
        {
            "title": "李仲镇懒窠",
            "content": [
                "我性天下懒，自谓世莫双。",
                "朅来官中都，懒极济以憃。",
                "有如千黑鱼，东西转桥矼。",
                "又如橐驼卧，厌逐群吠尨。",
                "鼻洟任纵横，胞转徒胮肛。",
                "纷纷夸夺儿，见我语辄哤。",
                "平生李公子，老大同乡邦。",
                "奈何夺我有，收敛付一窗。",
                "作窠寓以名，异音乃同腔。",
                "金马可避世，何殊鹿门庞。",
                "君看富贵涂，机危甚缘橦。",
                "争荣仅锱铢，力欲九鼎扛。",
                "金朱拥丹毂，视之亦蝼蛖。",
                "爱君阳羡居，有田种兰茳。",
                "溪山带城郭，松竹环旌幢。",
                "连娟几修眉，清歌艳明釭。",
                "客至即尽醉，不待金石撞尚余诗语工，",
                "词源倒三江。好懒得真懒，",
                "使我心益降。"
            ]
        },
        {
            "title": "送杜少柳起萃知遂宁府以高名千古重如山为韵",
            "content": [
                "灵旗出江淮，犀甲下秦陇。",
                "天声毙狂酋，百战有余勇。",
                "手敛权贵避，胆落将士惧。",
                "谁欤任司直，用舍系轻重。",
                "",
                ""
            ]
        },
        {
            "title": "圣政更新诏书正告讦之罪因得小诗十首",
            "content": [
                "荆棘谁令满路栽，雷州司户却生回。",
                "独怜阳陆真天命，不见承平公道开。"
            ]
        },
        {
            "title": "秋日杂咏六首",
            "content": [
                "绝壁跨城楼，连天海气浮。",
                "长空去鸟尽，落日断云留。",
                "鼓角深秋壮，山河薄暮愁。",
                "劳生知底所，倚杖寄沧洲。"
            ]
        },
        {
            "title": "令防得女招饮以病不往走笔戏之",
            "content": [
                "平生诸女重吾贫，敢意君家亦效颦。",
                "丑恶未妨攘盗贼，长成难议卜比邻。",
                "遥怜四十称郎罢，岂惜千金办主人。",
                "美酒尚须留待我，明年应见玉麒麟。"
            ]
        },
        {
            "title": "题郑舜举蔗庵",
            "content": [
                "吾州富佳山，修竹连峻岭。",
                "居然缚尘埃，一见辄心醒。",
                "岂知刺史宅，跬步閟清景。",
                "古木盘城隅，石径幽且迥。",
                "当年徐常待，坐爱云水冷。",
                "溪南群峰秀，矗矗锥出颖。",
                "郑公闭阁暇，独步毘庐顶。",
                "曰此气象殊，逍遥步方永。",
                "唤客倒清樽，燃薰煮奇茗。",
                "庭空无一事，宾吏绝干请。",
                "佳处由渐入，斯语烦记省。",
                "渊明尝有语，结庐向人境。",
                "恍如白莲社，挥尘对宗炳。",
                "谁云忙里閒，要识动中静。",
                "我来款妙论，散策步林影。",
                "心田豁丛茅，气马罢征骋。",
                "他时记棠阴，老意亦深肯。"
            ]
        },
        {
            "title": "汴都至南京食樱桃",
            "content": [
                "银盘日日饱朱樱，不负归辕过两京。",
                "身到江南梅未熟，故国风味梦关情。"
            ]
        },
        {
            "title": "次韵赵任卿至北苑二首",
            "content": [
                "好雨惊连夜，疏种喜报晨。",
                "池心春涨绿，花面晓妆匀。",
                "野渡经年别，官茶几焙新。",
                "风光为传语，何事曲江滨。"
            ]
        },
        {
            "title": "洞溪绝句三首",
            "content": [
                "桃李欲开天雨雪，二月山城无奈寒。",
                "赖尔狐裘来送质，更须樽酒放愁宽。"
            ]
        },
        {
            "title": "挽任谏议词二首",
            "content": [
                "身致高门重，心无闇室欺。",
                "臧孙宜有后，伯道乃无儿。",
                "千载君如紫，流年疾若斯。",
                "宁无百人赎，遂作九原悲。"
            ]
        },
        {
            "title": "次韵子云途中见寄",
            "content": [
                "轻风猎猎转残红，春去荒村暮雨中。",
                "花影带寒犹黯淡，山光和雾更空蒙。",
                "百年拚却身长醉，五斗由来计日穷。",
                "惭愧宾朋有胶漆，不堪兄弟苦西东。"
            ]
        },
        {
            "title": "剡溪道中五首",
            "content": [
                "戴家家住此溪头，买酒寻春得胜游。",
                "夹岸杨花浑似雪，不应兴尽便回舟。"
            ]
        },
        {
            "title": "次韵沈明远春尽书事",
            "content": [
                "街槐园柳绿初连，花尽春归思黯然。",
                "密叶鸣琴清梦断，白云双眼暮山前。"
            ]
        },
        {
            "title": "题日出雨脚图二首",
            "content": [
                "绝壑春林映绿，半山晓雾迷红。",
                "长忆西岩梦觉，小舟欸乃声中。"
            ]
        },
        {
            "title": "投赠徐平江三十韵",
            "content": [
                "上圣恢方载，吴门翊帝京。",
                "千秋季子国，百雉阖闾城。",
                "屏翰资良牧，文昌辍贰卿。",
                "龙墀虚紫橐，虎节驻红旌。",
                "河润功初洽，棠阴政已成。",
                "农桑归恺悌，弦管乐升平。",
                "世仰韦公誉，人高白傅名。",
                "云楼凌月府，花岛烂蓬瀛。",
                "香雾凝春昼，桥虹卧晓晴。",
                "清规三不惑，盛事二难并。",
                "旧俗宁论化，重临倍有声。",
                "向来宣使指，曾是格刑清。",
                "自觌铜鱼拜，欣闻竹马迎。",
                "五湖歌吹满，两郡吏民争。",
                "严助书频赐，萧卿治欲更。",
                "还应对宣室，俱议直承明。",
                "鼎席犹虚位，戎亭正息兵。",
                "安危均注意，中外等持衡。",
                "补衮才猷壮，康时智略宏。",
                "天津飞骥足，云路逸鹏程。",
                "畴昔参宾从，顽疏荷鉴评。",
                "驰驱奉刀笔，谈笑接簪缨，",
                "梦结闽陬远，心惊涨潦横。",
                "寄身侔困鲋，尽室逭长鲸。",
                "官牒沾微禄，因波拯再生。",
                "膺门怜旧契，祢荐及难兄。",
                "未释盐车驾，徒怀瓦釜噜。",
                "几年良自哂，一饱定谁营。",
                "洛下裘空敝，新丰酒独倾。",
                "知公行入辅，故吏敢言情。"
            ]
        },
        {
            "title": "九华道中",
            "content": [
                "行人脚底不生尘，绝壁仙凡路已分。",
                "一水奔腾崖覆雪，九峰罗立岫填云。",
                "谪仙才大三千首，国老谋深下万军。",
                "莫对青山叹华发，丹砂未就又论文。"
            ]
        },
        {
            "title": "寄徐滁州埻立",
            "content": [
                "青琐金鸾迹未容，寘公犹在昔贤中。",
                "著书定已追迂叟，得郡何妨号醉翁。",
                "丰乐桥边鱼动镜，清流关下马嘶风。",
                "独怜湛辈犹奔走，不得登临一笑同。"
            ]
        },
        {
            "title": "送汤丞相帅会稽",
            "content": [
                "翰墨英名多士先，经纶长策万方传。",
                "久知燕许文章大，要自皋夔事业贤。",
                "曲水兰亭修竹外，都门祖帐百花前。",
                "去天尺五调元旧，肯使邦人借一年。"
            ]
        },
        {
            "title": "寄别子云",
            "content": [
                "江干风雪敝貂裘，兄弟相看已白头。",
                "两月追随无十日，一春离别甚三秋。",
                "清时官职难频窃，异县田园合早求。",
                "并戏母前端有日，省郎虽美不如州。"
            ]
        },
        {
            "title": "毛文仲惠文编",
            "content": [
                "平和毛公诗，训传固已久。",
                "纷纭齐鲁失，浪自开记牖。",
                "至哉一言蔽，可用严墨守。",
                "渊源见云仍，梦泽吞八九。",
                "雕章与棘句，锦绣间琼玖。",
                "嶷如犀始擢，粲若蚌初剖。",
                "肉食乃闻韶，昼日或见斗。",
                "三百篇未忘，七十子何有。",
                "应如摩天刃，要是修月手。",
                "时来岂无用，妙处端不朽。",
                "君看夸夺儿，在后熟顾叟。",
                "喧啾蛩负户，嘈囋蝉荫柳。",
                "谁令口鸣悲，正使心欲呕。",
                "岂无熊罴士，底问牛马走。",
                "岧嶢金闺门，豪杰自先后。",
                "而君尚穷滞，履敝衿见肘。",
                "才名三十年，肮脏惊白首。",
                "我惭拜嘉赐，幼归连虀臼。",
                "相望百里远，曾未共樽酒。",
                "期君颂中兴，步出次山右。"
            ]
        },
        {
            "title": "郑宋用前韵见示因亦和答四首",
            "content": [
                "腊里三看雪满衢，使君当奉十行书。",
                "先生履敝人应笑，泥滑东家许借驴。"
            ]
        },
        {
            "title": "航弟自广润省坟金华作二绝句送之",
            "content": [
                "乌玄鹄白从来事，兔角龟毛本自无。",
                "日用不知何许是，漫言实相与空虚。"
            ]
        },
        {
            "title": "远游十首",
            "content": [
                "雷出九地底，化为万鼓鼙。",
                "豕首柄石斧，剨然四海驰。",
                "夔魁斗换虚}与罔象，辟除靡有遗。",
                "无私乃帝令，负雨多随之。",
                "苟能仆夷伯，何怨儿女为。"
            ]
        },
        {
            "title": "致政龙图给事吴公挽词二首",
            "content": [
                "风采仪三院，循良著六州。",
                "誉高青琐闼，名动紫云楼。",
                "经世余闳议，兴邦閟远猷。",
                "君王问黄发，柱石可能留。"
            ]
        },
        {
            "title": "徐应祺惠文编",
            "content": [
                "渴雨空斋昼不眠，疏帘竹簟意翛然。",
                "借君妙语清袢暑，起我衰悰似壮年。",
                "得意每看雄霓句，逢时会奏白云篇。",
                "汉庭久重春秋学，凌厉烟霄更著鞭。"
            ]
        },
        {
            "title": "铁镜赠仲俨",
            "content": [
                "石门江畔雁山前，芥室遥知更豁然。",
                "百鍊精明真是铁，不妨照破野狐禅。"
            ]
        },
        {
            "title": "游鹿田寺",
            "content": [
                "路转崔嵬第一峰，两仙迎我度空蒙。",
                "不知屨蹑青霄上，但觉身行绀雾中。",
                "陇麦正随高下绿，山花犹作浅深红。",
                "极知灵运真任守，蜡屐穿林兴未穷。"
            ]
        },
        {
            "title": "秋怀十首",
            "content": [
                "闭户跏趺意已清，炉香烧尽一灯明。",
                "空庭叶落知多少，一任西风百种声。"
            ]
        },
        {
            "title": "毛平仲挽词二首",
            "content": [
                "奥学穷千古，奇文擅两都。",
                "功名一杯酒，身世五车书。",
                "未奏扬雄赋，长怀仲举舆。",
                "溪塘岩下水，岂羡石为渠。"
            ]
        },
        {
            "title": "病中放言五首",
            "content": [
                "少日功名谓立成，壮年漂荡已心惊。",
                "正平只合依文举，元亭何妨慕孔明。",
                "墓上征西真底用，生前杯酒未宜轻。",
                "田园待足何时中，归赴空山猿鹤盟。"
            ]
        },
        {
            "title": "溪山堂次韵",
            "content": [
                "幽人谁与娱，作堂面溪湾。",
                "堂中有山色，朝暮来云间。",
                "正作杜老狂，颇异韩子奸。",
                "超然物外景，便觉非人寰。",
                "登临得遐瞩，似破天壤悭。",
                "诗成隐几笑，溪山亦开颜。",
                "缭绕明镜中，参差峨髻鬟。",
                "苦无俗客语，但闻鸟间关。",
                "出门曳藜杖，高辕不容攀。",
                "赖有此往还。虚名两蜗角，",
                "自斗触与蛮。时平众贤聚，",
                "君胡得长閒。会从车骑出，",
                "勒石燕然山。正恐万里涂，"
            ]
        },
        {
            "title": "易安斋",
            "content": [
                "紫陌犹千里，禅房自一家。",
                "翠深穿小径，红湿动迷花。",
                "络石寒梢乱，欹岩碧干斜。",
                "春江夜来雨，如为洗烟霞。"
            ]
        },
        {
            "title": "航弟自广润省坟金华作二绝句送之",
            "content": [
                "族绪彫零不计年，户曹一眷更萧然。",
                "恨无收敛冠巾计，送汝安心稳坐禅。"
            ]
        },
        {
            "title": "刘子渊监庙年八十六耳目聪明能饮酒举大白喜",
            "content": [
                "才疏政拙愧能名，黄发犹欣见老成。",
                "林壤固知聊自乐，门闾要是已堪旌。",
                "持杯潋滟千眉耸，落笔纵横四坐惊。",
                "笳鼓过君应一笑，平田两部足蛙声。",
                "",
                ""
            ]
        },
        {
            "title": "初见龟山塔",
            "content": [
                "烟里微茫第一山，眼明白塔俯沧湾。",
                "尘埃满面三千里，一笑相看似梦间。"
            ]
        },
        {
            "title": "晓霁再用前韵二首",
            "content": [
                "窗外幽花无数生，乱红相映不知名。",
                "长条自转风前影，别壑还添雨后声。",
                "闭户苦无佳客语，披书聊慰古人情。",
                "诗成步逐山腰月，相对茅檐夜色清。"
            ]
        },
        {
            "title": "八冬苦雨祷晴幸应刘若讷惠诗为贺因次其韵",
            "content": [
                "酒难忘处能消日，雨不愁时任戴星。",
                "欲和新诗无好语，竹窗灯火夜晶荧。"
            ]
        },
        {
            "title": "熊子复惠十诗作长句谢之",
            "content": [
                "白首相期翰墨中，衰龄况是甲庚同。",
                "久怀妙论传犀尘，尚喜清诗附驿筒。",
                "柳长五株知讼少，麦呈两穗报年丰。",
                "去天一握归来近，密令畴庸可拜公。"
            ]
        },
        {
            "title": "访吴元鼎如村五首",
            "content": [
                "经旬泥潦路难乾，烟袅长林雨暗山。",
                "常笑诗人愁屋漏，却思寒士与千间。"
            ]
        },
        {
            "title": "雨中同邹德饭白云庵",
            "content": [
                "懒惰已成癖，幽寻湖上台。",
                "应知千里近，动作半年来。",
                "一径草仍碧，两山梅未开。",
                "犹怜冲雨湿，路入乱云堆。"
            ]
        },
        {
            "title": "圣政更新诏书正告讦之罪因得小诗十首",
            "content": [
                "恶复凶终事久知，岂知圣断不逾时。",
                "小儒未叹周南滞，但喜逢人敢说诗。"
            ]
        },
        {
            "title": "送沈信臣赴试南宫五首",
            "content": [
                "山城寒陟夜飞霜，枫叶青红带夕阳。",
                "夹道梅花有春色，不妨冲雪到钱塘。"
            ]
        },
        {
            "title": "再用前韵戏传道",
            "content": [
                "空谷天寒翠袖遮，无人曾见玉钗斜。",
                "诗成落日千寻竹，歌就残阳万点鸦。",
                "妆额浅深知内样，舞衣裁翦胜京华。",
                "自怜已作高唐梦，须信饥肠眼易花。"
            ]
        },
        {
            "title": "赵仲缜梅川",
            "content": [
                "堂前面群山，堂下俯流水。",
                "扬雄一区宅，岁晚休在此。",
                "将无山水佳，更为风物美。",
                "城隅三家渡，华屋照清泚。",
                "举手招梅仙，低头叫陆子。",
                "前松后梧竹，左桂右兰芷。",
                "江花漾茶瓯，岩树排棐几。",
                "客来索无有，樽酒间图史。",
                "不作隐士庐，合号君子里。",
                "吾人天潢秀，时至当决起。",
                "饱餐南岳芋，閒曳东郭履。",
                "山名不负侬，因之得名字。",
                "弹垸坷前卜，问舍真早计。",
                "笑杀陶渊明，酒资良未遂。"
            ]
        },
        {
            "title": "市人有弄虎者儿辈请观饲以豚蹄睹其攫噬戏作",
            "content": [
                "荧荧目色为生寒，蛮獠歌呼意自閒。",
                "莫倚便能探虎穴，势卑还长越王炎。",
                "",
                ""
            ]
        },
        {
            "title": "次韵王季夷时同宿蒋山",
            "content": [
                "北山应见太清年，兴废由来亦偶然。",
                "自我得之还自失，老禅刀尺尚相连。"
            ]
        },
        {
            "title": "李寿翁侍郎挽词",
            "content": [
                "同解铨衡并把麾，五年相望楚江湄。",
                "邻墙会面尝谈易，吏选偷閒更说诗。",
                "北客遭逢人共叹，南州流转事难知。",
                "投簪自有江湖志，云白天青泪满颐。"
            ]
        },
        {
            "title": "次韵郑守舜举喜雪四首",
            "content": [
                "银似豪家没奈何，玉成高垒更巍峨。",
                "残年共拟看三白，酌我从今未厌多。"
            ]
        },
        {
            "title": "送李子永赴调改秩",
            "content": [
                "逸骥骞腾十二闲，追风那复驻辕间。",
                "向来官况诚留滞，此去诗情记往还。",
                "会谭未妨更美秩，趣班聊喜近天颜。",
                "割鸡莫费千牛刃，奏赋金门入道山。"
            ]
        },
        {
            "title": "秋日杂咏六首",
            "content": [
                "醉著山堂梦，初凉枕簟清。",
                "秋声迷夜雨，月色误天明。",
                "为客心长惯，思新意未平。",
                "岁华容易晚，寂寞壮心惊。"
            ]
        },
        {
            "title": "次韵子云春日杂兴五首",
            "content": [
                "山如眉绿画新就，江似蒲萄始泼醅。",
                "收拾风光付佳句，此行嗟我未空回。"
            ]
        },
        {
            "title": "送沈千里教授邵阳",
            "content": [
                "縠纹江畔得君诗，俊逸清新字字奇。",
                "一笑偶成归妹约，几年还见外孙辞。",
                "横经绛帐地虽远，给劄金门天未迟。",
                "痛饮离骚吾事尔，湘山风物与春期。"
            ]
        },
        {
            "title": "次韵五季夷时同宿蒋山",
            "content": [
                "亭亭石塔宝公龛，賸喜僧床得对谈。",
                "坎壈词场君亦滞，驱驰世路我何堪。",
                "军书又见纷南北，敌势由来说二三。",
                "淮岸西风晚更急，似传烽火过江南。"
            ]
        },
        {
            "title": "送沈信臣赴试南宫五首",
            "content": [
                "仆射吴兴自世家，乃翁勋业著金华。",
                "似闻玉座询名字，会伏青蒲掌白麻。"
            ]
        },
        {
            "title": "句",
            "content": [
                "但如王粲赋从军，莫为班姬咏团扇。"
            ]
        },
        {
            "title": "归耕堂",
            "content": [
                "退之手板愧丞相，渊明束带羞督邮。",
                "纷纷雀鼠待一饱，岂若值杖耘西畴。",
                "刘郎大耳最叵信，刚道田无不可求。",
                "摩挲髀肉事鞍马，坚卧百尺营高楼。",
                "安知南阳扶耒手，谈笑为君分九州。",
                "我来龟溪二三载，此策未办诚淹留。",
                "喜君负郭有余地，百金卖剑归换牛。",
                "树头布谷晓相应，筑室坐占林塘幽。",
                "诗成使我佳兴动，叩角便作商声讴。",
                "他年釜甑得长满，区区肯顾监河侯。"
            ]
        },
        {
            "title": "依韵恭和御制秋怀",
            "content": [
                "商飙起璿霄，爽气静瑶海。",
                "圣皇抚时运，喜色动眉彩。",
                "蠭旗伫西指，乘辕行北改。",
                "涛声鼓万壑，夜半响得竿籁。",
                "汉仪换复见，周鼎知德在。",
                "猗欤沛中歌，云飞风正大。"
            ]
        },
        {
            "title": "方务德侍郎挽词二首",
            "content": [
                "壮岁会符节，飞腾四十首。",
                "吁嗟循吏传，无复老成人。",
                "三辅勤劳旧，西清宠数新。",
                "青山问何许，犹与谢公邻。"
            ]
        },
        {
            "title": "次韵赵仲绩久雨夜坐有感二首",
            "content": [
                "春云黯黯未成晴，落尽缃桃见紫荆。",
                "薄宦驰驱双鬓改，流年荏苒寸心惊。",
                "幽花映水浅深色，啼鸟穿林高下声。",
                "几许风光欠行乐，夜寒和雨听残更。"
            ]
        },
        {
            "title": "故致政敷文少卿鲁公挽词",
            "content": [
                "左学摛文蔼儁声，青云接武二难兄。",
                "主知自纪宜三院，使节更持仅九卿。",
                "庭下芝兰方竞秀，舍南桃李已成阴。",
                "挂冠不待甘泉橐，愁绝高门泪满缨。"
            ]
        },
        {
            "title": "閒居遣兴",
            "content": [
                "著雨柔桑暗，吹风小麦齐。",
                "江深涵日净，野阔并云低。",
                "车马能相问，琴书故可携。",
                "村村花自好，不奈子规啼。"
            ]
        },
        {
            "title": "护国寺次韵婺州韵",
            "content": [
                "双蛾渺云端，流水但空谷。",
                "尚喜云外山，娟娟作眉绿。",
                "佳人不可见，夜半风满竹。",
                "竹声入清梦，夜客慰孤宿。",
                "山中富兰若，欲往宁畏独。",
                "老僧亦知人，逢场共竿木。",
                "林芳得清心，幽涧供濯足。",
                "便可赋归欤，箪瓢胜鼎肉。"
            ]
        },
        {
            "title": "别范元卿",
            "content": [
                "晴林绿树越江边，聊泊东来倦客船。",
                "风引花香微近酒，水浮月色澹连天。",
                "惊心朋旧皆千里，回首光阴又五年。",
                "莫笑相逢便离别，此生身计已飘然。"
            ]
        },
        {
            "title": "送周承勋赴荆南幕",
            "content": [
                "周南留滞几年余，笑力追还两流初。",
                "无地寘君群玉府，因人贻我万金书。",
                "未嗟王粲依油幕，聊喜安仁奉板舆。",
                "梦想风帆转平楚，眼明江树绿扶疏。"
            ]
        },
        {
            "title": "遗直堂六首",
            "content": [
                "种木已如此，高贤有余思。",
                "赖公酷似舅，其谁羡牢之。"
            ]
        },
        {
            "title": "送潘元夙教授钦州",
            "content": [
                "文笔超然自不群，胸中韬略未全陈。",
                "讵应远致岭南士，会见来清塞北尘。",
                "桂海接天聊纵目，火云堆露正关身。",
                "元戎在昔同科彦，一鹗飞书上紫宸。"
            ]
        },
        {
            "title": "次韵金元鼎新年七十",
            "content": [
                "论文倾满座，嗜酒见天真。",
                "旧惬李君驭，今怀王翰邻。",
                "欢情知老大，诗话僧清新。",
                "莫作悬车念，滔滔且问津。"
            ]
        },
        {
            "title": "致政许侍郎挽词二首",
            "content": [
                "海内循良政，高名实吏师。",
                "铜符尝五换，玉节更三持。",
                "慷慨平戎策，雍容对德诗。",
                "甘泉仅持橐，功不负明时。"
            ]
        },
        {
            "title": "七夕亚之置酒再用前韵",
            "content": [
                "乌鹊无声夜向阑，空庭插竹巧谁看。",
                "长生殿里金钗暖，百子池边五缕寒。",
                "梦破清风吹雨脚，醉余新月上林端。",
                "閒来不辨论时节，賸喜秋花共夕餐。"
            ]
        },
        {
            "title": "端午日张园分题",
            "content": [
                "辇路逢端午，今年始赐休。",
                "不知人世暑，还有水轩秋。",
                "花气晴薰坐，湖光晚逼舟。",
                "明朝又奔走，賸作片时留。"
            ]
        },
        {
            "title": "送杜少柳起萃知遂宁府以高名千古重如山为韵",
            "content": [
                "西京蜀都望，渊云暨相如。",
                "节谊知不足，文章焉取余。",
                "凛然见风采，吾非斯人徒。",
                "峨峨眉山阳，不但闻三苏。",
                "",
                ""
            ]
        },
        {
            "title": "次韵石林见贻绝句四首",
            "content": [
                "先生德业万人雄，寻尺犹收爨下桐。",
                "乞与朱弦弄流水，坐听岩壑起松风。"
            ]
        },
        {
            "title": "狼山",
            "content": [
                "天外奇峰认九华，路人指点是狼牙。",
                "他年刻石题车马，会遣山前属汉家。"
            ]
        },
        {
            "title": "次韵子云盱眙道中三首",
            "content": [
                "江南淮北市初通，人语忻忻作好风。",
                "抱耒只思耕陇底，买船谁复渡辽东。",
                "向来熊耳真投甲，此去天山拟挂弓。",
                "上策圣君今自治，白头忧国寸心同。"
            ]
        },
        {
            "title": "墨梅二首",
            "content": [
                "西北佳人绝代姿，倾城倾国未为奇。",
                "自然冰雪生颜色，不用人间朱粉施。"
            ]
        },
        {
            "title": "送漳赴分宁尉",
            "content": [
                "挟筴度春水，絮飞花易阑。",
                "吾衰聊玩世，子壮且勤官。",
                "雨后半篙绿，风生孤棹寒。",
                "殷勤酌双井，为试茗芽看。"
            ]
        },
        {
            "title": "秋日杂咏六首",
            "content": [
                "古郡青山合，乘高眼倍宽。",
                "风惊梧叶阵，雨暗菊花团。",
                "凉色宜欹枕，秋光怯凭栏。",
                "向来疏懒意，景物暂相欢。"
            ]
        },
        {
            "title": "食田螺",
            "content": [
                "几年客勾吴，盘馔索无有。",
                "鯹鹹咀彭蜞，臭腐羹石首。",
                "牛心与熊掌，梦寐不到口。",
                "朅来灵山下，空肠尚雷吼。",
                "苜蓿映朝餐，杞菊富肴簌。",
                "相过有贤士，无以侑卮酒。",
                "跰跹樽俎间，见此青裙妇。",
                "百金买市城，竞拾不论斗。",
                "枵中本离化，黝质真坤耦。",
                "稍稍被寒泉，累累付清滫。",
                "舒觞颇甘豢，窒户还畏剖。",
                "芼姜摘其元，璀璨置瓦缶。",
                "中年消渴病，快若尘赴帚。",
                "含浆与文蛤，未易较先后。",
                "吾生亦何为，甘此味岂厚。",
                "醢之自周官，竞我乃田叟。",
                "尚殊鼠供苏，复烦蟆饷柳。",
                "北风饫竹实，南俗夸针取。",
                "虽非绿纹酌，仅免青泥呕。",
                "据龟定应用，噉鰒良可丑。",
                "谁能事颜色，此腹嗟敢负。",
                "诗成调儿曹，吾意真亦偶。"
            ]
        },
        {
            "title": "武昌春色",
            "content": [
                "樊山宫殿已成陈，烟雨阴晴到处春。",
                "花柳不知兴废事，隔江相倚斗时亲。"
            ]
        },
        {
            "title": "寄梁士衡",
            "content": [
                "江上潮声日夜来，相望踪迹共尘埃。",
                "乱花洗雨红成阵，叠嶂连天翠作堆。",
                "山市放歌知屡醉，沙津独步想千回。",
                "松林月出溪桥夜，犹忆当年对野梅。"
            ]
        },
        {
            "title": "次韵韩子师游三洞过赤松",
            "content": [
                "山城一雨足，水满高下塘。",
                "好风从西来，萧然终夕凉。",
                "娈彼池间莲，当轩洗红妆。",
                "官事无时休，涉笔雁鹜行。",
                "岂知青云客，夙驾游宝坊。",
                "坐厌市井尘，步寻松桂香。",
                "阴崖有灵湫，玉简帝所藏。",
                "摘石收涧碧，梯空撷林芳。",
                "金盘荐麟脯，冰壶注瑶浆。",
                "更语妙道根，宝篆开函琅。",
                "路转九曲溪，著足千仞冈。",
                "旧闻井中丹，清宵发神光。",
                "直欲饵碧霞，谁能捣玄霜。",
                "朝来得君诗，险韵句复长。",
                "使我鸿鹄心，欻为天际翔。",
                "仙人亦举手，笑我徒奔忙。",
                "语默付一笑，物我当两忘。",
                "独携非有生，但醉无何乡。"
            ]
        },
        {
            "title": "叶少保挽词六首",
            "content": [
                "忆罢仪曹试，登门语更亲。",
                "故怀如昨日，一醉赏余春。",
                "佳句锋沾墨，遗编竟掩尘。",
                "烟云变朝暮，感慨独伤神。"
            ]
        },
        {
            "title": "清晖阁",
            "content": [
                "台府填都会，乃与山水期。",
                "青溪带秦淮。渺若万顷陂。",
                "主公金闺旧，官曹日追随。",
                "闭阁理万事，朱栏俯涟漪。",
                "晴波纳远景，摇荡扶桑枝。",
                "浩然江湖兴，颇与鱼钓宜。",
                "风月朝暮佳，轩窗有余姿。",
                "向来非无人，未发此段奇。",
                "嗟我老病躯，时来瞩须眉。",
                "停杯待举网，屡醉倒接上四下离}。",
                "意适反无语，欠公壁间诗。",
                "只今入幽梦，官居类鸡栖。",
                "公亦那久留，濯缨咏来思。",
                "不知凤凰沼，何如习家池。",
                "新霜著群木，归舟颺旌旗。",
                "寄言坐上客，酒至幸勿辞。"
            ]
        },
        {
            "title": "送杜少柳起萃知遂宁府以高名千古重如山为韵",
            "content": [
                "十年天壤间，久矣闻公名。",
                "词华少陵系，臭味修水甥。",
                "一著獬廌冠，谠论惊纵横。",
                "九卿固美秩，不如偃专城。",
                "",
                ""
            ]
        },
        {
            "title": "乘潮遇顺风",
            "content": [
                "忠信平生自可期，江神于我定相知。",
                "顺风鼓棹潮如席，世事由来支险巇。"
            ]
        },
        {
            "title": "秋怀十首",
            "content": [
                "朝行佛屋鱼千里，暮借僧床鷯一枝。",
                "窗下秋虫解人意，似怜羁客伴哦诗。"
            ]
        },
        {
            "title": "挽张元干国录词二首",
            "content": [
                "左学驰声旧，中朝得录初。",
                "宠材知底用，壮志亦成虚。",
                "归旐三千远，新年八十余。",
                "苍天谁与问，行路亦欷嘘。"
            ]
        },
        {
            "title": "次韵赵文鼎同游鹅石五首",
            "content": [
                "几年家住玉溪头，乘兴时来上钓舟。",
                "古寺幽情未曾到，寻春一为野僧留。"
            ]
        },
        {
            "title": "次韵赵任卿至北苑二首",
            "content": [
                "行乐须春事，微官日自忙。",
                "轻云弄天色，细雨出风光。",
                "筠甲连山破，林髯夹道苍。",
                "拟寻花岛去，更待茗芽香。"
            ]
        },
        {
            "title": "闻吴端朝作真率集",
            "content": [
                "他年曾作社中人，肮脏归来白发新。",
                "阔别常思共杯酌，旧交那得更比邻。",
                "黄鸡白酒可劳劝，青笋乌椑未绝贫。",
                "恨不从君语终夕，空斋愁坐独伤神。"
            ]
        },
        {
            "title": "王中奉汉老挽词",
            "content": [
                "符节光华二十春，壮猷曾不侍严宸。",
                "栖心香火才同社，放意溪山幸卜邻。",
                "再世簪缨宜衮衮，一门兰玉尚诜诜。",
                "霜清三港追随地，丹旐飘然泪满巾。"
            ]
        },
        {
            "title": "送张仲良二首",
            "content": [
                "客里亲朋别，诗成僧黯然。",
                "春风动花柳，归路绕云烟。",
                "共绝过门盗，俱无使鬼钱。",
                "生涯知底许，消息幸频传。"
            ]
        },
        {
            "title": "换徐敦济郎中词二首",
            "content": [
                "南渡推人物，彝常有世家。",
                "州麾三上最，使节五分华。",
                "通籍恩初渥，登车病已加。",
                "甘泉垂入侍，华屋漫兴嗟。"
            ]
        },
        {
            "title": "挽周仲深郎中词",
            "content": [
                "才力轩轩动汉庭，清时指日致功名。",
                "一同在昔歌遗爱，两郡于今有治声。",
                "使节暂分秦望重，郎星初近太微明。",
                "死生契阔空泉壤，赙典殊恩世亦荣。"
            ]
        },
        {
            "title": "朱元晦清湍亭",
            "content": [
                "青山足佳游，远睇欲无路。",
                "稍寻绝涧入，始辨云间树。",
                "泉声若招客，倚杖得夷步。",
                "惊湍泻乱石，激激有清趣。",
                "风微鸟哢幽，日彻鱼影聚。",
                "居然鱼鸟乐，正欠幽人住。",
                "野僧岂忘机，作亭以兹故。",
                "因君赋新诗，我亦梦其处。"
            ]
        },
        {
            "title": "燕山道中见桃花",
            "content": [
                "今日风横车少尘，卷帷聊看塞垣春。",
                "已惊漠漠花经眼，也有蒙蒙絮扑人。"
            ]
        },
        {
            "title": "秋怀十首",
            "content": [
                "右手持杯左不空，蟹螯已作雪蒙茸。",
                "秋风莫起鲈鱼梦，未似先生阿堵中。"
            ]
        },
        {
            "title": "秋雨新霁过赵慎中留饮",
            "content": [
                "门外黄尘有底忙，主人高卧兴何长。",
                "春风竹树箫笙转，雨足轩窗笑语凉。",
                "耳热漫思官里事，眼明犹识醉时妆。",
                "紫云莫厌频来客，未抵当年御史狂。"
            ]
        },
        {
            "title": "郑宋用前韵见示因亦和答四首",
            "content": [
                "振廪縻金气自和，政声谁为勒嵯峨。",
                "牛羊垅上饥民绝，鹅鸭池边勇士多。"
            ]
        },
        {
            "title": "圣政更新诏书正告讦之罪因得小诗十首",
            "content": [
                "近闻羔雁已成群，藻鉴渠能泾渭分。",
                "急士且须侯雍齿，得贤端可吏朱云。"
            ]
        },
        {
            "title": "明老惠炭戏以二小诗",
            "content": [
                "道人作喜每逢场，一束乌薪发电光。",
                "便使樽前化红袖，不妨笑杀话旌阳。"
            ]
        },
        {
            "title": "送梁士衡归余杭",
            "content": [
                "古寺荒山曲，相过日自宜。",
                "插花狂随帻，折屐醉争棋。",
                "世事关情懒，风光逐意移。",
                "岁寒冰断港，君云复何之。"
            ]
        },
        {
            "title": "题苍筤亭",
            "content": [
                "手种苍筤数竿，筑亭相与枕书看。",
                "故知落落非春事，直有青青共岁寒。",
                "一壑自欣幽意足，三年独得此君欢。",
                "萧然风露千寻影，搔首哦诗独凭栏。"
            ]
        },
        {
            "title": "叶少保挽词六首",
            "content": [
                "宦达平生早，高年及引归。",
                "安车荣绛节，黄发遽衰衣。",
                "未致生刍奠，俄惊薤露晞。",
                "孝心天地恻，相望两灵帏。"
            ]
        },
        {
            "title": "昙花亭供茶戏作二首",
            "content": [
                "一声钟磬有无中，楼阁山林本自空。",
                "不向云端呈伎俩，犹来盏里现神通。"
            ]
        },
        {
            "title": "西湖绝句戏题",
            "content": [
                "浅白深红几树花，波光浮动竹交斜。",
                "怪来诗思清人骨，知是西湖处士家。"
            ]
        },
        {
            "title": "至日建德道中",
            "content": [
                "圣皇初款帝中坛，羽檄交驰玉仗寒。",
                "佳节又看当警争，劳生底用较悲欢。",
                "腐儒忧国成千虑，强敌窥人谍一端。",
                "梦想淮南风雪里，可无消息报平安。"
            ]
        },
        {
            "title": "市人有弄虎者儿辈请观饲以豚蹄睹其攫噬戏作",
            "content": [
                "呀然一啸朔风生，儿女窥帘笑且惊。",
                "槛内应怜只摇尾，山中不记旧横行。",
                "",
                ""
            ]
        },
        {
            "title": "寒岩分韵得水字",
            "content": [
                "青山如幽人，不肯住城市。",
                "管从城市来，一见消吝鄙。",
                "平时与周旋，况复非俗士。",
                "我初见南山，秀色纷可喜。",
                "谓言官尘埃，洗涤端在此。",
                "经时未一至，引望若千里。",
                "昨朝得休暇，佳兴难自己。",
                "秋愿丽新晴，景物为清美。",
                "独游已不恶，更约二三子。",
                "初从涧壑危，稍入岩石倚。",
                "白云随杖藜，苍烟生屐齿。",
                "主翁亦好事，结茆修竹底。",
                "庭人百无有，屈曲但流水。",
                "客来了不问，花草自红紫。",
                "岂无一樽酒，欲饮还遽止。",
                "归鞍不可速，吾亦聊洗耳。"
            ]
        },
        {
            "title": "病中放言五首",
            "content": [
                "寓意平生止墨卿，转喉无奈触钱神。",
                "敢将名利期当世，直欲文章似古人。",
                "积雨尚添门外辙，颠风不扫甑间尘。",
                "倦游傥有凌云赋，肯为黄金巧致身。"
            ]
        },
        {
            "title": "圣政更新诏书正告讦之罪因得小诗十首",
            "content": [
                "刺字几漫冠欲尘，向来浮薄自纷纷。",
                "尔曹胸次多周孔，忍作铜山破贼文。"
            ]
        },
        {
            "title": "送沈信臣赴试南宫五首",
            "content": [
                "漫仕虽同官事殊，故人来往未全疏。",
                "因君时一论文字，难我穷年困簿书。"
            ]
        },
        {
            "title": "用梁士衡韵还邓器先道中诗卷",
            "content": [
                "梦绕江南云水乡，麻姑坛下月如霜。",
                "风光景色一千里，都在君家古锦囊。"
            ]
        },
        {
            "title": "秋日杂咏六首",
            "content": [
                "草草重阳节，黄花惜未开。",
                "故人犹有酒，行客且衔杯。",
                "日落蛩声苦，云低雁影来。",
                "南山足佳气，独立意徘徊。"
            ]
        },
        {
            "title": "次韵子云寄杨仙姑酒绝句二首",
            "content": [
                "蒲萄底用博凉州，有酒逢春更上楼。",
                "留取杨家风味客，对床来此话离愁。"
            ]
        },
        {
            "title": "子云兄命赋禄隐",
            "content": [
                "子牟居江湖，而有魏阙心。",
                "方朔待金马，与世相浮沈。",
                "古为旷达士，岂必栖山林。",
                "吾兄官湖南，一室横古今。",
                "朝披祝融高，暮涉湘水深。"
            ]
        },
        {
            "title": "周彦广待制挽词",
            "content": [
                "淮海欢腾五袴歌，政声京光益中和。",
                "邺侯井在功堪纪，郑国渠成利更多。",
                "紫禁遄跻知异眷，珍台归卧本微疴。",
                "功名方展凌云步，奈此佳城白日何。"
            ]
        },
        {
            "title": "送汤朝美还金坛",
            "content": [
                "腾驹轻卧驼，野蔓欺落木。",
                "举头便干霄，春至亦重绿。",
                "人生百年内，万事纷过目。",
                "得为蠖步伸，失作蠵颈缩。",
                "古来旷达士，一视等蛮触。",
                "功名本时命，用舍岂荣辱。",
                "汤公涉南荒，岁月犹转毂。",
                "几年卧新州，宁肯事鸡卜。",
                "身安一瓢饮，志大五车读。",
                "朅来灵山隈，跫然慰虚谷。",
                "濯足山下泉，爱我泉上竹。",
                "相从一长笑，忍效阮生哭。",
                "胸中经济略，欲语动惊俗。",
                "谁知天意回，归棹如许速。",
                "春风正浩荡，江水清可掬。",
                "海涛拍千峰，挂席下浮玉。",
                "遥欣倚门念，三径欢僮仆。",
                "送君得无恨，我步嗟局促。",
                "要看万里途，更试籋云足。",
                "家山幸毋留，吾皇思陈牍。"
            ]
        },
        {
            "title": "晖仲惠梅花数枝",
            "content": [
                "賸买青春不费钱，眼明江静月争妍。",
                "诗人每负梅花债，屈指今年第一篇。"
            ]
        },
        {
            "title": "秋怀十首",
            "content": [
                "小雨惊秋滴夜阑，晴云和日晓斑斑。",
                "谁怜客舍尘埃底，犹得西湖一两山。"
            ]
        },
        {
            "title": "岩泉道中",
            "content": [
                "出郭心易清，看山眼难饱。",
                "疏疏水中梅，残雪相与好。",
                "岁华云已晚，官况良自笑。",
                "日暮城东门，霜风动衰草。"
            ]
        },
        {
            "title": "次韵王季夷时同宿蒋山",
            "content": [
                "当年丞相读书林，谁识更张万事心。",
                "垄上牛羊共回首，插天乔木暮阴阴。"
            ]
        },
        {
            "title": "远游十首",
            "content": [
                "昆仑九万里，磅礴天地根。",
                "其下有玄圃，兹惟众仙门。",
                "翩然两白鹤，道我前飞翻。",
                "问津牵牛星，濯足洪河源。",
                "九关幸方辟，乘之游紫垣。"
            ]
        },
        {
            "title": "次韵陈子象谢新火诗",
            "content": [
                "曲水流觞迹易陈，水边那复御厨珍。",
                "茶烟永日看轻颺，槐火今年又一新。",
                "邻舍未应烦束缊，官庖犹幸有舆薪。",
                "须公更试长檠夜，賸照歌台拂镜尘。"
            ]
        },
        {
            "title": "墨梅二首",
            "content": [
                "影落寒塘月照时，梦为蝴蝶绕高枝。",
                "画工欲画无穷意，不道幽人圣得知。"
            ]
        },
        {
            "title": "故赠太师丞相文恭陈公挽词二首",
            "content": [
                "拱揖消狂冠，从容奉两宫。",
                "临危几谢传，忍事实娄公。",
                "陶冶无偏党，经纶尽朴忠。",
                "再来金鼎地，高卧亦成功。"
            ]
        },
        {
            "title": "送温伯玉二首",
            "content": [
                "牛渚青山路，衰迟旧往来。",
                "西风动黄叶，朔雪记寒梅。",
                "戍鼓边城近，楼船猛士催。",
                "然犀不用照，拔剑忆澹台。"
            ]
        },
        {
            "title": "圣政更新诏书正告讦之罪因得小诗十首",
            "content": [
                "献可争先底荆国，莹中居首论莆阳。",
                "十年言路皆支党，前无一语讥安昌。"
            ]
        },
        {
            "title": "采箬亭",
            "content": [
                "山缭重城水拍堤，雨晴秋浦静相宜。",
                "新篁弄日千竿玉，纹簟披风八尺漪。",
                "坐对芳洲端自乐，兴来小艇亦频移。",
                "他年稳侍蓬莱殿，聊记高亭一笑时。"
            ]
        },
        {
            "title": "题陈季陵家巫山图一首",
            "content": [
                "蓬莱水弱波连天，五城十二楼空传。",
                "行人欲至风引船，不知路出巫山前。",
                "巫山仙子世莫识，十二高峰作颜色。",
                "暮去朝来雨复云，却将幽恨感行人。",
                "江流东下几千里，日日饥鸦噪船尾。",
                "灵帐负生酹酒浆，古庙烟青客遥指。",
                "崧高漫说甫与申，道帝况有昭君村。",
                "蛾眉妙手不能画，枉学瑶姬梦中嫁。",
                "黄牛白马江声寒，昭君传入琵琶弹。",
                "汉庭无人楚宫远，阳台寂寞空云间。",
                "君家此画来何许，照水烟鬟欲相语。",
                "要须媠服令侍旁，不用作赋回枯肠。"
            ]
        },
        {
            "title": "史十伯强浮沈市廛自号道人而笔力议论不可掩",
            "content": [
                "未容君识得君诗，添我幽栖一段奇。",
                "会有吹嘘天上去，沈香亭北要新词。",
                "",
                ""
            ]
        },
        {
            "title": "春日书事五首",
            "content": [
                "极目亭边花定开，野棠山杏手亲栽。",
                "春风拂槛如何似，应记刘郎两度来。"
            ]
        },
        {
            "title": "送吕令防赴海门宰",
            "content": [
                "野阁山扉旧卜邻，竹阴花径每情亲。",
                "举觞契阔又千里，同社凄凉无几人。",
                "濯濯未妨如月柳，悠悠真不奈风尘。",
                "海门应去蓬莱近，我欲乘桴试问津。"
            ]
        },
        {
            "title": "送子云五首",
            "content": [
                "别意能姜楚，骊驹且缓听。",
                "百年三过一，万事醉还醒。",
                "策马身犹健，看山眼倍青。",
                "东风有底憾，吹柳暗长亭。"
            ]
        },
        {
            "title": "送中甫兄之淮南",
            "content": [
                "忆昔湖阴道，边声日夜闻。",
                "远峰明积雪，叠鼓堕层云。",
                "未叹河山异，常忧玉石焚。",
                "三年真一梦，相见且论文。"
            ]
        },
        {
            "title": "次韵赵公直题米元晖画轴",
            "content": [
                "东窗坐爱枝间雪，大似酴醾压架花。",
                "天气更晴宜有月，夜深来看玉交加。"
            ]
        },
        {
            "title": "次韵吴明可与史致道会饮牛渚",
            "content": [
                "月出千山卷暮云，遥知玉节会江滨。",
                "便应击楫酬今日，不用然犀叹昔人。",
                "烟外笛声谁送晚，水边花影自迎春。",
                "风流三百年无此，况有清诗句法新。"
            ]
        },
        {
            "title": "戏赠范元卿",
            "content": [
                "忆昔苕溪醉中语，屈指凄凉十寒暑。",
                "纷纭世事去如云，两鬓苍苍各如许。",
                "春风学省数会面，抗袂吁嗟走尘土。",
                "我惭屡占不能奇，袖手归来仆旗鼓。",
                "喜君射策有新功，双鹄联翩仍一举。",
                "胡为不上金马门，簿领卑栖犹哙伍。",
                "风前未厌鹔鹴敝，笔下悬玄凤凰吐。",
                "闽山千里要佳句，应吊双龙一怀古。",
                "元戎好士见此客，定萧弓刀按歌舞。",
                "素英丹荔虽已过，海珍正可罗樽俎。",
                "鹧鸪勾舟木叶堕，秋晚上寒更风雨。",
                "请君强饭趣归程，莫为梅花思羁旅。"
            ]
        },
        {
            "title": "次韵石林见贻绝句四首",
            "content": [
                "敢从州县叹徒劳，斗米真成费束蒿。",
                "一醉石林岩下月，世间无复武陵桃。"
            ]
        },
        {
            "title": "松江感怀",
            "content": [
                "忽忽倦行役，栖栖问穷途。",
                "生涯能几何，所抱诗与书。",
                "凄凉吴淞路，不到十载余。",
                "当年路傍柳，半已阴扶疏。",
                "系舟上高桥，春水正满湖。",
                "鸥鸟如有情，见人远相呼。",
                "境豁目为纵，兴长心特舒。",
                "尚想张季鹰，此焉赋归欤。",
                "生前与身后，底用论区区。",
                "但当酌美酒，一鱠江中鲈。"
            ]
        },
        {
            "title": "秋日杂咏六首",
            "content": [
                "怪底西风别，秋香一夜繁。",
                "攒金差可拟，揉蜡巧能抟。",
                "买地宜多种，移床且细看。",
                "江南篱菊晚，赖尔慰愁端。"
            ]
        },
        {
            "title": "子云兄命赋禄隐",
            "content": [
                "閒为漫郎饮，戏效愚溪吟。",
                "圣贤虽云邈，彝训夙所钦。",
                "斗水幸见收，西江等蹄涔。",
                "吁嗟咸阳市，敝帚希千金。",
                "庆携忘言子，一和无弦琴。"
            ]
        },
        {
            "title": "题画卷",
            "content": [
                "少年喜登临，两脚不惮软。",
                "支筇上云山，得酒辄三返。",
                "一从老将至，所向意先懒。",
                "岂惟心事乖，要自脚力短。",
                "不如空斋坐，此画一舒卷。",
                "超然函丈间，意作千里远。",
                "渔舟已逍遥，茅屋更萧散。",
                "江干所游历，物色犹在眼。",
                "浮生固幻景，况乃幻中幻。",
                "低头顾吾庐，何如住山涧。"
            ]
        },
        {
            "title": "偶得佳酒怀尹少稷闻其连日致斋在台作长句寄",
            "content": [
                "孔君一月二十九日醉，太常一年三百五十九日斋。",
                "人生百岁驹过隙，直与外物劳形骸。",
                "君非太常何用尔，监祭有令时当差。",
                "朝廷礼备百神秩，不比媚奥犹燔柴。",
                "念居几日得閒暇，归胙餍饫妻奴哇。",
                "重门咫尺不得见，使我有酒空相怀。",
                "忆昔过从水南寺，风廊雪屋靡不偕。",
                "灵山怀玉了在眼，苍翠突兀石笋铁柱如签排。",
                "醉醚起舞对山水，狂歌亦和襄阳上竹下左氵右卑}。",
                "一时取乐未云足，后会回首何其乖。",
                "今者相逢号朝士，仆仆听鼓趋天街。",
                "欲观礼乐问文物，但见鼙鼓鸣江淮。",
                "喜君头上冠作廌，文笔愈健诗愈佳。",
                "青云万里要直气，幸勿触狐当触豺。",
                "我今勃窣百僚后，自觉迂钝难为侪。",
                "一杯耳热不共醉，夜长独坐烧寒稭。",
                "隔墙降将新授节，丝竹间响骈金钗。",
                "时逢富贵虽可羡，扰扰得失真蝇蜗。",
                "江山到处有佳趣，故应赤舄输青鞵。",
                "明年春风我欲赋归去，伫君功成作颂磨苍崖。",
                "",
                ""
            ]
        },
        {
            "title": "雪中从邢怀正乞酒",
            "content": [
                "櫑具高拄颊，风尘客长安。",
                "长安不宜客，负暮仍苦寒。",
                "夜闻阴风喧，晓看雪漫漫。",
                "天公非恶劚，笑我貂裘单。",
                "坐令歌南山，白石空巑屼。",
                "正不妨我啸，凭高事遐观。",
                "四海经同一云，更觉天地宽。",
                "平湖发远景，松竹如龙鸾。",
                "巉然两峰高，玉峙峨琼冠。",
                "缅怀邢公子，重城有家园。",
                "水石带林沼，幽亭厌云端。",
                "仙妆映疏梅，秀色若可餐。",
                "璇题散冰筹，晶盐贮牙盘。",
                "清歌出绝唱，笔閒走波澜。",
                "几欲泥君饮，持杯听幽兰。",
                "君家碧琳腴，到手无复残。",
                "正岂须羔儿，尚能追清欢。",
                "蹇驴不敢出，强作哦计酸。",
                "诗成不能寐，起舞清夜阑。",
                "傥可致麴生，当筑白玉坛。"
            ]
        },
        {
            "title": "故致政参政大资张公挽词三首",
            "content": [
                "少纳推耆德，朝端蔼直声。",
                "金辉余列火，玉价自连城。",
                "正色消群枉，高风耸后生。",
                "君王问黄发，犹仅陟台衡。"
            ]
        },
        {
            "title": "范泉州挽词二首",
            "content": [
                "淡墨标名早，飞腾仅石渠。",
                "学传外家蕴，论合古人余。",
                "议本枫宸疏，评和相第书。",
                "忠言与危行，青史未应虚。"
            ]
        },
        {
            "title": "送苏季真赴湖北宪司属官",
            "content": [
                "忆昔闻君未相识，春雨系船吴市侧。",
                "逆风白浪不成行，坐听亲朋谈历历。",
                "岂意飘零晚相见，俱捧江东从事檄。",
                "拙鸠未省厌榆枌，威凤谁令安枳棘。",
                "今年喜君若有遇，去我还为远行役。",
                "一樽忍话故园事，童穉吁嗟发今白。",
                "君家声名塞宇宙，翰墨纵横富奇策。",
                "未容世职践明光，聊佐輶车司郡国。",
                "衡山洞庭忽在眼，禹牒黄车有遗迹。",
                "诗成不用吊灵均，为访桃花招隐客。"
            ]
        },
        {
            "title": "秋怀十首",
            "content": [
                "塞草初黄边马肥，边尘莫便向南飞。",
                "江头鹤唳秋风起，看取阴山六骑归。"
            ]
        },
        {
            "title": "致政龙图给事吴公挽词二首",
            "content": [
                "勇退湖山地，心期白傅论。",
                "仙风占苍岭，乐土并桃源。",
                "壮节传交旧，儒科付子孙。",
                "修龄才八十，殄瘁只声吞。"
            ]
        },
        {
            "title": "紫极观二首",
            "content": [
                "杨柳花飞杏子新，园林无地可留春。",
                "却寻风雨江边路，惭愧烟霞物外人。"
            ]
        },
        {
            "title": "次韵石林见贻绝句四首",
            "content": [
                "平昔勋名步玉除，碧油幢下见悬车。",
                "定知他日平泉记，不数当年种树书。"
            ]
        },
        {
            "title": "平生八见女而存者五人比又得女少稷作诗宽次",
            "content": [
                "渐老思似续，抚怀良惘然。",
                "空余岁寒心，凛凛松柏坚。",
                "平生孔明妇，贫贱房且专。",
                "生女不生男，造物宁我偏。",
                "娈彼五娇儿，弄瓦相随肩。",
                "人言可御盗，无乃缪以千。",
                "囊金不办嫁，择婿那敢全。",
                "今年又增一，比比安求旃。",
                "觉贫与觉富，可笑还可怜。",
                "向来两童乌，泡幻随变迁。",
                "应门固未计，畴复与我玄。",
                "我家岂无人，文章绍编笺。",
                "经心不能释，欲语气已填。",
                "筮言晚当见，默祷资明蠲。",
                "行年且四十，那得慰眼前。",
                "陶公谓胜坻，此论吾师焉。",
                "舒宣傥可待，弓裘犹足传。",
                "今者事方殷，烦君费诗篇。",
                "君诗妙难敌，巨刃迎小鲜。",
                "炯炯明月珠，一一照眼圆。",
                "吁嗟人生事，岁月如奔川。",
                "岂不舍我忧，熊罴梦丰年。",
                "蓬门亦何祥，但见巾帨悬。",
                "会当亦添丁，荷锄赋归田。",
                "老妻鼓掌笑，子意将谁愆。",
                "须知百男恶，未若一女贤。",
                "矧子四壁空，盖头无尺椽。",
                "儿女分所定，底用相鑱鐫。",
                "尚应具扁舟，江湖穷泝沿。",
                "为君聘络秀，椎牛事烹煎。",
                "",
                ""
            ]
        },
        {
            "title": "听雨",
            "content": [
                "昨夜灯花暗，今晨雨意深。",
                "残花惟有叶，新笋已成林。",
                "未办扶头饮，聊为拥鼻吟。",
                "兴阑幽梦断，檐际足清音。"
            ]
        },
        {
            "title": "贺子忱抱膝庵二首",
            "content": [
                "紫橐光华稳致身，会看功业上麒麟。",
                "丈人久悮人间世，莫忘他年蕙帐春。"
            ]
        },
        {
            "title": "行汴渠中",
            "content": [
                "东海桑田未可期，隋河高岸已锄犁。",
                "楼船锦缆知无地，枯柳黄尘但古堤。"
            ]
        },
        {
            "title": "次韵梁子张雪中约游湖上不至",
            "content": [
                "东风阁雨酿重云，賸喜天街玉作尘。",
                "梅已著花还点缀，柳能吹絮便争新。",
                "湖光照坐偏宜晚，酒力欹栏别是春。",
                "惭愧相如未能至，却将冰柱语惊人。"
            ]
        },
        {
            "title": "晖仲惠梅花数枝",
            "content": [
                "莫问南枝与北枝，幽香先与小春期。",
                "直从的皪寒梢数，看到飘零似雪时。"
            ]
        },
        {
            "title": "送张仲良二首",
            "content": [
                "气概青云上，声华碧海边。",
                "交游俱得雀，伯仲总能贤。",
                "幕府宁淹薄，诸公肯荐延。",
                "功名第迟速，强饭且加鞭。"
            ]
        },
        {
            "title": "新晴梅花可爱欲招明远少稷冻醪未熟",
            "content": [
                "痴儿了事不能閒，犹喜骚人共往还。",
                "岁晚真成废书只，雪晴那得负江山。",
                "多情春与梅花厚，一醉天于我辈悭。",
                "賸作新诗催酒熟，曲池冰断水潺潺。"
            ]
        },
        {
            "title": "红梅",
            "content": [
                "不随群艳竞年芳，独自施朱对雪霜。",
                "越女漫夸天下白，寿阳还作醉时妆。",
                "半依修竹余真态，错认夭桃有暗香。",
                "月底瑶台清梦到，霓裳新换舞衣长。"
            ]
        },
        {
            "title": "过芙蓉对镜岭",
            "content": [
                "世事日千变，劳生忧患多。",
                "谁知度炎熟，正尔陟嵯峨。",
                "峰矗莲初绽，崖枯镜未磨。",
                "江东兹绝险，叹我两经过。"
            ]
        },
        {
            "title": "次韵子云送儿女至昭亭见寄",
            "content": [
                "岩岩昭亭山，度岁一再行。",
                "吾亲在其下，有路如砥平。",
                "风物岁时佳，岂问楚与荆。",
                "胡为不得往，使我涕泗横。",
                "出身备王官，敢自颓家声。",
                "圣皇察庶狱，小大必以情。",
                "哀矜且勿喜，死当使之生。",
                "念昔栖闽陬，孤童共营营。",
                "菽水曾几何，青紫望一经。",
                "弟兄亦云幸，假节仍专城。",
                "别离乃频有，仆奴费邀迎。",
                "安仁赋閒居，要自贤西征。",
                "板舆日欢侍，儿女森在庭。",
                "岂比隔山岳，空书问安宁。",
                "薄田右负郭，不归定谁令。",
                "壮士志中原，边尘暗幽并。",
                "拟蹑冒顿居，端谋渭南耕。",
                "书生复何事，三入老承明。",
                "应知当馈叹，廊庙资扶倾。",
                "忍作寒蝉喑，愿为威凤鸣。"
            ]
        },
        {
            "title": "重午斋宿读蔡迨文编以酒馈之",
            "content": [
                "长安米贱不难居，玉署金闺有直庐。",
                "提日君王嗟见晚，凌云谁似马相如。"
            ]
        },
        {
            "title": "重九日中甫子云二兄会别龙山",
            "content": [
                "秋风作霜枫叶丹，扁舟未发龙山湾。",
                "山头窣堵半天出，十年笑我几往还。",
                "今年结束值重九，爱此山水照高寒。",
                "亲朋话别情总厚，兄弟白首仍苍颜。",
                "相留一笑不易得，争挈美酒罗盘餐。",
                "登高正尔在高许，下视扰扰直尘寰。",
                "追思姑孰有故事，雅宴亦复同此山。",
                "虽云小异得佳客，主人须蝟怀胸奸。",
                "沧波至今洗遗恨，岂若我辈同清欢。",
                "是时郊原新雨足，历历烟树明江干。",
                "放怀自知人境异，极目顿觉天宇宽。",
                "惜无五弦寄妙手，已有征雁横云端。",
                "南飞休论九万里，东游更渡五百滩。",
                "明宵酒醒会相忆，梦绕百级凭飞栏。"
            ]
        },
        {
            "title": "送汤丞相帅会稽",
            "content": [
                "畴昔追风幸执鞭，词场好在笔如椽。",
                "十年睎骥犹瞠若，晚岁登龙未偶然。",
                "下客阳春惊白云，何人绿水近红莲。",
                "尚应九里蒙河润，他日一天今二天。"
            ]
        },
        {
            "title": "次韵子云寄杨仙姑酒绝句二首",
            "content": [
                "海上冰浆冠八州，旧传仙姥下层楼。",
                "一樽压倒长安市，白堕青春未解愁。"
            ]
        },
        {
            "title": "题金元鼎至乐堂",
            "content": [
                "百岁休论七十稀，羡君林壤得熙怡。",
                "赋归已久同元亭，至乐真能慕启期。",
                "一壑过人聊自足，万钟于我亦何思。",
                "故应不羡纡朱贵，带索行歌世未知。"
            ]
        },
        {
            "title": "韩子师读书堂置酒见留",
            "content": [
                "酴醾插架未成阴，水满方塘数尺深。",
                "入户幽花真有意，拂檐高竹更关心。",
                "鸣禽唤客知閒景，舞鹤迎人作好音。",
                "莫道相逢欠歌管，一觞酒尽读书林。"
            ]
        },
        {
            "title": "悼老琼二首",
            "content": [
                "歌舞相从六换年，秦筝已断下能弦。",
                "荷花满眼垂杨绿，肠断清宵月正圆。"
            ]
        },
        {
            "title": "龚敦颐芥隐诗",
            "content": [
                "万古须弥顶，尝于芥子看。",
                "怜君作书窟，唤客筑诗坛。",
                "默识眼界净，忘忧心地宽。",
                "老来同此味，广夏任高寒。"
            ]
        },
        {
            "title": "雨后睡起有怀",
            "content": [
                "菊枝萱草乱度隅，旋卷疏帘臣看书。",
                "枕簟凉生秋雨后，轩窗睡足晚风初。",
                "官閒自爱门无辙，计拙犹惭食有鱼。",
                "莫遣功名心易老，只应湖海气难除。"
            ]
        },
        {
            "title": "送沈信臣赴试南宫五首",
            "content": [
                "吾谋不用可无人，小技文章亦有神。",
                "一第区区儿戏耳，请君折取桂为薪。"
            ]
        },
        {
            "title": "松江别范至能朱伯阳",
            "content": [
                "弹铗功名易白头，归欤未佃五湖舟。",
                "送君与我皆为守，到处逢山且纵游。",
                "薄日连云千幛晓，斜风吹雨一江秋。",
                "买鱼斫鱠垂虹上，更为今年好景留。"
            ]
        },
        {
            "title": "次韵子云春日杂兴五首",
            "content": [
                "鶗鴃鸣时春事空，菰蒲叶小未成丛。",
                "已拚江草无情绿，不奈山花恣意红。"
            ]
        },
        {
            "title": "遗直堂六首",
            "content": [
                "虬龙舞云端，风雨来海上。",
                "尚想堂中人，诗成一回向。"
            ]
        },
        {
            "title": "次韵李子永见庆新居",
            "content": [
                "旋移桐树占高冈，更喜松筠翠作行。",
                "檐外参差见林影，门前溶漾足溪光。",
                "天涯留落还相识，地上经营岂太忙。",
                "好事肯来三径在，已添篱菊待重阳。"
            ]
        },
        {
            "title": "山行二首",
            "content": [
                "晴日烘林百草香，杖藜徐步兴何长。",
                "残花的皪明幽径，老笋参羞出断墙。"
            ]
        },
        {
            "title": "霜天晓角 题采石蛾眉亭",
            "content": [
                "倚天绝壁，直下江千尺。",
                "天际两蛾凝黛，",
                "愁与恨，几时极！",
                "",
                "暮潮风正急，酒阑闻塞笛。",
                "试问谪仙何处？",
                "青山外，远烟碧。",
                "",
                "",
                ""
            ]
        },
        {
            "title": "蓬瀛台",
            "content": [
                "雨余天定澹澄瀛，及此秋郊一日晴。",
                "轩盖翩翩度林影，笙箫隐隐杂溪声。",
                "风随广席歌呼转，云满高台步武生。",
                "记取今年作重九，丹崖绝壑是神清。"
            ]
        },
        {
            "title": "致政龙图给事徐公挽词二首",
            "content": [
                "今代询黄发，临雍缺盛仪。",
                "久从曾釜乐，俄重鲤庭悲。",
                "德履嗟如在，功名误见期。",
                "平生拄颐剑，聊挂墓门枝。"
            ]
        },
        {
            "title": "梵隆大师乞诗隆能琴阮为鼓数行",
            "content": [
                "扁舟望涵山，一塔白云里。",
                "东西互迎送，目尽三十里。",
                "下有布金园，轩窗面流水。",
                "上人富愿力，物物尽经始。",
                "庄严万人缘，功就只弹指。",
                "空斋了无事，鸣琴对清泚。",
                "游鱼应朱弦，万籁入流徵。",
                "我来不忍去，一听赏幽耳。",
                "雨余新月上，云物纷可喜。",
                "莫作箕山吟，秋风坐中起。"
            ]
        },
        {
            "title": "过松江寄务观五首",
            "content": [
                "湖岸见亭馆，谁家长锁门。",
                "主人宁好事，渌水但名园。",
                "借我安茅屋，容君共酒樽。",
                "风波正奔走，独立望江村。"
            ]
        },
        {
            "title": "叶少保挽词六首",
            "content": [
                "望实诸公右，文章百代师。",
                "匡时存诏令，谋国见丞疑。",
                "易识悲麟意，难追吐凤辞。",
                "门生满天下，谁继蔡邕碑。"
            ]
        },
        {
            "title": "故致政参政大资张公挽词三首",
            "content": [
                "忆荷公车荐，多惭识面求。",
                "惊心异生死，倒指十春秋。",
                "国士怀青眼，门生慨白头。",
                "束刍催老泪，东与大江流。"
            ]
        },
        {
            "title": "偶兴四首",
            "content": [
                "桂花飘尽菊花黄，闲对芳丛静爱香。",
                "堂下草深须一丈，会看春决满池塘。"
            ]
        },
        {
            "title": "夜宿斜溪闻杜鹃",
            "content": [
                "船窗初日弄晖晖，起坐胡床自揽衣。",
                "无数青山随岸改，几声幽鸟唤人归。",
                "鸥盟好在重游戏，蝶梦惊回果是非。",
                "便拟走书闻稚子，归来同买钓鱼矶。"
            ]
        },
        {
            "title": "故提点判院魏公挽词",
            "content": [
                "当年卓鲁盛材猷，循吏声名始一州。",
                "功在龙津看雨施，风行金穴见钱流。",
                "褒庸合上清华贯，奏谭俄惊疾病留。",
                "嶷嶷诸郎富儒雅，盖棺十世可无愁。"
            ]
        },
        {
            "title": "春日",
            "content": [
                "霏霏小雨映烟光，睡起文书正满床。",
                "芍药倚阶才弄色，酴醾堆驾渐吹香。",
                "林端好鸟犹相应，叶底残花欲自藏。",
                "便觉春风如我老，须君驻世有奇方。"
            ]
        },
        {
            "title": "记建安大水",
            "content": [
                "孤城雨脚暮云平，不觉鱼龙自满庭。",
                "托命已甘同木偶，置身端亦似羸瓶。",
                "浮家却羡鸱夷子，弄月常忧太白星。",
                "当日乘槎便仙去，故人应罪曲江灵。"
            ]
        },
        {
            "title": "题日出雨脚图二首",
            "content": [
                "隐隐遥分树色，萧萧似听风声。",
                "何处江倾海堕，隔山雾白烟明。"
            ]
        },
        {
            "title": "次韵赵文鼎同游鹅石五首",
            "content": [
                "潋潋烟波带月华，渡头江迥两三家。",
                "细倾社翁鹅儿酒，洪听山村杨白花。"
            ]
        },
        {
            "title": "送杜少柳起萃知遂宁府以高名千古重如山为韵",
            "content": [
                "征帆转吴楚，涉江指岷山。",
                "富贵归故乡，昔人以为难。",
                "大府固可乐，高风亦难攀。",
                "岂必待政成，甘泉行赐环。",
                "",
                ""
            ]
        },
        {
            "title": "次櫂歌韵",
            "content": [
                "宛宛溪流九曲湾，山猿时下鸟关关。",
                "钓矶茶灶山中乐，大隐苍屏日月閒。"
            ]
        },
        {
            "title": "叶梦锡丞相挽词二首",
            "content": [
                "制邑腾嘉誉，升平遂一州。",
                "雍容持从橐，慷慨动宸旒。",
                "相业看调鼎，兵机久运筹。",
                "勋庸元未究，湖海泪空流。"
            ]
        },
        {
            "title": "次韵赵公直题米元晖画轴",
            "content": [
                "腊前未见梅如雪，春到还惊雪似梅。",
                "可是天公有情思，便令花树一时开。"
            ]
        },
        {
            "title": "过松江寄务观五首",
            "content": [
                "一别未十日，举头杨柳黄。",
                "蜂来知酒美，梅度觉船香。",
                "岸帻春容好，翻书昼景长。",
                "无人共谈尘，自酌引壶觞。"
            ]
        },
        {
            "title": "次韵子云中秋见寄二首",
            "content": [
                "风雨经时忆对眠，秋声愁绝雁横天。",
                "未应放却西楼月，得酒宁须问圣贤。"
            ]
        },
        {
            "title": "李子永惠道中诗卷",
            "content": [
                "踏雪冲寒遍几州，岂妨乘兴作清游。",
                "风横白鹭歌琼树，月满青山问钓舟。",
                "梦绕征途浑历历，老谙世事总悠悠。",
                "尘埃鞅掌君休恨，自有诗轻万户侯。"
            ]
        },
        {
            "title": "丰乐楼",
            "content": [
                "今岁西湖上，经行始此回。",
                "轻烟认花柳，细雨识楼台。",
                "春半已多日，官閒能自来。",
                "情知欠樽酒，倚杖且徘徊。"
            ]
        },
        {
            "title": "次韵赵文鼎同游鹅石五首",
            "content": [
                "缭绕云山溪水南，溪光溶漾滴晴岚。",
                "不知日暖花争艳，但觉风和酒易酣。"
            ]
        },
        {
            "title": "汤丞相生日二十韵",
            "content": [
                "宝历千龄会，神槎八月流。",
                "人知挺生杰，天欲中兴周。",
                "文笔超三古，声名溢九州。",
                "宏才自伊吕，余事岂庆刘。",
                "繄昔开黄阁，于今尚黑头。",
                "裴公旋卧护，萧相暂居留。",
                "舄奕稽山绶，光华绿野游。",
                "银舆寿母贵，玉耳上公优。",
                "嗣圣资爰立，昌时副聿求。",
                "来归嘉季子，入觐伟韩侯。",
                "今日恢王略，苍生跂庙谋。",
                "中原尚纷扰，绝塞要怀柔。",
                "胜逄如先定，成机会可投。",
                "洪源端欲汎，前箸匪无筹。",
                "日月符羲骚，乾坤协禹畴。",
                "行看静蛇豕，俱议息貔貅。",
                "考有中书第，官无太尉酬。",
                "两京期汛扫，九庙得重修。",
                "祉福天方锡，勋庸世未休。",
                "斯民纳仁寿，公寿几千秋。"
            ]
        },
        {
            "title": "春日书事五首",
            "content": [
                "溪边乱石蛟鼍卧，烟里千花锦绣园。",
                "记得年时作寒食，山桥吹备雨中归。"
            ]
        },
        {
            "title": "句",
            "content": [
                "几年家住玉溪头，乘兴时来上钓舟。"
            ]
        },
        {
            "title": "少稷劝饮每作色明远忽拂袖去戏呈",
            "content": [
                "无多酌我盖司隶，不能满觞田将军。",
                "坐中幸免沐猴舞，且复周旋非贵人。",
                "人言劲饮无恶意，君胡作恶使客起。",
                "少陵亦遭田父肘，况我忘形友君子。",
                "从今勿劝亦勿辞，我欲眠时君自归。",
                "先生一斗一石醉，莫问喧争与嘲戏。"
            ]
        },
        {
            "title": "姜特立寄诗编为赋四首",
            "content": [
                "少年耽句千篇在，老境忘言半偈无。",
                "失喜因君还绝倒，但惊寒雀费隋珠。"
            ]
        },
        {
            "title": "寄题德庄二首",
            "content": [
                "早辱交情厚，年来事辄同。",
                "自知荣宦拙，甘为好诗穷。",
                "凫雁且依不，马牛还信风。",
                "故应怀李白，但欲老江东。"
            ]
        },
        {
            "title": "市人有弄虎者儿辈请观饲以豚蹄睹其攫噬戏作",
            "content": [
                "眈眈出柙小於菟，犹意他年见画图。",
                "养汝由来得无患，却惊赤手竞编须。",
                "",
                ""
            ]
        },
        {
            "title": "次韵赵仲绩久雨夜坐有感二首",
            "content": [
                "十日风斜雨更横，一春能得几新晴。",
                "便须蜡屐穿花去，葛惜障泥傍水行。",
                "酒兴未妨随处发，诗狂賸判隔年程。",
                "醉来乞得西山药，彷佛云间吹凤笙。"
            ]
        },
        {
            "title": "送杜少柳起萃知遂宁府以高名千古重如山为韵",
            "content": [
                "国朝御史府，一代名多传。",
                "暂退或久庸，始愚亦终贤。",
                "得失安足论，俯仰岁已迁。",
                "但存爱君心，岂忧时命邅。",
                "",
                ""
            ]
        },
        {
            "title": "有童子市龟七以百金得而放之",
            "content": [
                "百金为换七玄衣，自启筠笼俯钓矶。",
                "白水真人聊并聘，清江使者遂同归。",
                "负图可但逢时出，曳尾宁须与世违。",
                "好去沧波莫回首，余不宁下柳依依。"
            ]
        },
        {
            "title": "隐静山二首",
            "content": [
                "海上蟠桃手自栽，红尘一堕隔蓬莱。",
                "风帆弱水无由到，乞我当年渡海杯。"
            ]
        },
        {
            "title": "送沈信臣赴试南宫五首",
            "content": [
                "共踏槐花记昔年，一弯新月夜移船。",
                "君行为问灵泉水，梦到松林石壁前。"
            ]
        },
        {
            "title": "圣政更新诏书正告讦之罪因得小诗十首",
            "content": [
                "潮阳初谪八千里，中令俄成十九年。",
                "地下修文应泚笔，卫公精爽故依然。"
            ]
        },
        {
            "title": "连日得杂花数株艺之池亭感而有作",
            "content": [
                "七十已过半，所向意不如。",
                "一官计大州，仆仆畏简书。",
                "酒薄不可醉，歌舞见已疏。",
                "亦有淡生活，诗成自相纾。",
                "池面数尺地，荆棘试翦除。",
                "为觅桃李花，养根待春初。",
                "日暮公事已，呼童细耘锄。",
                "稍稍净朽壤，依依列荒墟。",
                "岁月能几何，坐见红绮舒。",
                "更须土脉动，艺柳分芙蕖，",
                "赏心固难事，寓目良有余。",
                "即此且痛饮，三年翼安居。",
                "勿言传舍耳，吾生亦遽庐。",
                "苟无名利著，朝市均樵渔。"
            ]
        },
        {
            "title": "清明后一日同诸友湖上值雨",
            "content": [
                "出游初不计阴晴，聊喜湖山信马行。",
                "弱柳自随烟际绿，幽花还傍雨边明。",
                "嫩蒲碧水人家好，密竹疏松野寺清。",
                "烂醉一春才几日，可无佳景付诗情。"
            ]
        },
        {
            "title": "挽曾伯充大夫词二首",
            "content": [
                "宦达虽无意，安荣自一门。",
                "剖符看令子，曳绶及诸孙。",
                "盛德清难继，高风俗为敦。",
                "葬东骈百两，归卧九华根。"
            ]
        },
        {
            "title": "次韵王亚之来过横碧",
            "content": [
                "君到层轩眼为宽，诸峰还得雨中看。",
                "岚光照座苍翠出，寺影拂波金碧寒。",
                "诗兴岂妨随望极，秋声不柰起愁端。",
                "相逢莫怪无樽酒，艇色崔嵬尚可餐。"
            ]
        },
        {
            "title": "范泉州挽词二首",
            "content": [
                "玉节江南道，铜符海上州。",
                "登车人自化，截镫士争留。",
                "不作田园计，长怀世事忧。",
                "秋风闭黄壤，谁为子孙谋。"
            ]
        },
        {
            "title": "溪山堂次韵",
            "content": [
                "溪岸人家高下居，绕溪云树杂烟芜。",
                "故应曲水传佳句，还喜青松入画图。"
            ]
        },
        {
            "title": "故太师和王挽诗三首",
            "content": [
                "淮右偏师出，江津督府开。",
                "橐皋贼阵蹙，瓜步敌锋摧。",
                "宝剑畴能举，神旗怅莫回。",
                "悲风苕水路，千载有余哀。"
            ]
        },
        {
            "title": "少稷家观雪赋江字三十韵",
            "content": [
                "雪暮来无际，长吟坐北窗。",
                "未嫌光夺月，先恐势填江。",
                "云色生冰柱，风声倒石矼。",
                "疏帘才的皪，破屋渐铮鏦。",
                "始讶乌能白，旋惊马尽左马右龙}。",
                "会朝琼饰弁，猎较素绸杠。",
                "玉帝开宫阙，瑶姬拥旋幢。",
                "仰空蜂作阵，窥径蝶成双。",
                "价重连城璞，明逾钉壁釭。",
                "冷烟纷莫辨，冻溜不成淙。",
                "计拙夸辽豕，涂穷笑越尨。",
                "载牛迷象齿，覆鹿误羊羫。",
                "酪乳浮茶卢。花瓷莹鼓椌。",
                "崖枯频畏住，鹄瘦暂胮肛。",
                "共想周王宴，谁虞汉使降。",
                "献衣知念札，加璧殆追逄。",
                "蹇驷深忧没，篮舆重莫扛。",
                "淹钟应预赐，增斗定先撞。",
                "短日栖穷巷，丰年卜万邦。",
                "缁尘异羁旅，华发逐耆厖。",
                "处士欣寻戴，参军岂遇庞。",
                "裘穿心易怯，履败足微跫。",
                "荷笠閒垂钓，回船稳系樁。",
                "清狂晨仄帽，泥饮屡空缸。",
                "酬唱才皆敌。歌嘲笑语或哤。",
                "闭门嗟懒惰，授简愧愚憃。",
                "戈戟森磨厉，韶钧富击挫。",
                "絮盐翻雅况，兰竹变新腔。",
                "取醉华灯烂，催归戍鼓鼙。",
                "晴檐成夜雨，更听陇头泷。"
            ]
        },
        {
            "title": "挽汪南美大夫词",
            "content": [
                "年如卫武尚安强，名似康成善一乡。",
                "三邑久知歌惠爱，西州何幸著循良。",
                "真清在昔传家世，治状由来籍庙堂。",
                "千载蒋山分未朽，芝兰玉树蔼余芳。"
            ]
        },
        {
            "title": "丹青阁",
            "content": [
                "杰阁跨虚壑，危栏转层峰。",
                "需郭丽朝晖，山水涵秋容。",
                "幽寻适暇日，况有佳客从。",
                "微官厌趋走，野性便疏慵。",
                "少摅泉石愿，一洗尘埃胸。",
                "却上陆羽亭，褰裳踏风松。",
                "东轩俯乔木，高花烂芙蓉。",
                "感此节物换，愧尔樵渔踪。",
                "清谈且萧散，酌饮亦时供。",
                "兴阑勿遽叹，胜游当复重。"
            ]
        },
        {
            "title": "秋怀十首",
            "content": [
                "八月涛头旧有名，今年潮浅岸才平。",
                "应缘享帝千灵在，豫使鱼龙不敢鸣。"
            ]
        },
        {
            "title": "遗直堂六首",
            "content": [
                "蒿莱自舆台，松桂犹伯步。",
                "便合追孔林，无庸号寒木。"
            ]
        },
        {
            "title": "南涧",
            "content": [
                "入山衣屨湿。初迷烟雨来，",
                "稍识云气集。空蒙掠面过，",
                "可玩不可执。不知市廛地，",
                "去此凡几级。青松入长望，",
                "白鸟伴危立。冷然笑身世，",
                "万事何汲汲。"
            ]
        },
        {
            "title": "薄幸 送安伯弟",
            "content": [
                "送君南浦。对烟柳、青青万缕。更满眼、残红吹尽，叶底黄鹂自语。甚动人、多少离情，楼头水阔山无数。记竹里题诗，花边载酒，魂断江干春暮。都莫问、功名事，白发渐、星星如许。任鸡鸣起舞，乡关何在，凭高目尽孤鸿去。漫留君住。趁酴醿香暖，持杯且醉瑶台露。相思记取，愁绝西窗夜雨。",
                ""
            ]
        },
        {
            "title": "自国清寺至石桥",
            "content": [
                "出郭天气阴，驱车日亭午。",
                "漫漫山中云，犹作衣上雨。",
                "仙山八百里，胜概随步武。",
                "稽首金地尊，栖心玉京侣。",
                "浮空方广寺，楼殿若可睹。",
                "石梁泻悬流，下有老蛟怒。",
                "我来净焚香，千花发茶乳。",
                "拟访林下仙，飞来但金羽。"
            ]
        },
        {
            "title": "方务德元夕不张灯留饮赏梅务观索赋古风",
            "content": [
                "昨日风雨今日晴，绿水桥南春水生。",
                "使君元夕罢高宴，亭午邀客花间行。",
                "危亭直上花几许，水仙夹径梅纵横。",
                "不须沈水薰画戟，帘幕自有香风清。",
                "门前纷纷乌鹄乱。隐几坐爱寒江明。",
                "忆昨淮南戎马动，岂谓景物还新正。",
                "遗民归公十万口，鼙鼓日日严刀兵。",
                "眼看指麾尽摩抚。闾里愁叹成欢声。",
                "酬功端合侍玉辇，安得坐啸江干城。",
                "景龙灯火公尚记，耆旧出语儿童惊。",
                "我来两月滥宾客，况有别驾能诗名。",
                "相从一笑说万事，重费美酒勤杯觥。",
                "东风摇荡入烟柳，歌管错杂催离情。",
                "诏书徵拜那可后，为公前马遥相迎。"
            ]
        },
        {
            "title": "又次韵子云春日绝句三首",
            "content": [
                "日月行天自汉家，十年京洛恨无涯。",
                "儿童不识乡园事，竞说江南春后花。"
            ]
        },
        {
            "title": "尹少稷挽词二首",
            "content": [
                "今作贤良策，中兴未一陈。",
                "文章如汉士，家世亦齐人。",
                "遇合嗟云晚，忠嘉慨莫伸。",
                "朔风吹墓草，毁誉付千春。"
            ]
        },
        {
            "title": "送子云五首",
            "content": [
                "四海双兄弟，南来几别离。",
                "未成春草梦，先动白云思。",
                "涕泪三年隔，风尘数月期。",
                "生涯奔走里，卜筑定何时。"
            ]
        },
        {
            "title": "钱伯同新创明晖阁",
            "content": [
                "使君谈笑两桥成，人向晴虹镜里行。",
                "更辟轩窗待游览，要看山水倍澄明。",
                "波宽十顷知鱼乐，岁熟千家响碓声。",
                "收拾风光付华月，一樽还记昔文清。"
            ]
        },
        {
            "title": "次韵郑守舜举喜雪四首",
            "content": [
                "使君仙骨迥无俦，合上琼楼倒玉舟。",
                "雪里渔蓑诗更好，盛传僧舍与歌楼。"
            ]
        },
        {
            "title": "山桥",
            "content": [
                "倚杖溪桥暮雨垂，春寒空翠著人衣。",
                "凌空怪石如旗竖，喷壑清泉作练飞。",
                "乘兴正须随地饮，醉狂聊共插花归。",
                "从教拍手儿童笑，要是山深客到稀。"
            ]
        },
        {
            "title": "次韵赵公直题米元晖画轴",
            "content": [
                "竹炉听雪坐蒲团，长笑诗人不耐寒。",
                "未办貂裘走南陌，肯来高处一凭栏。"
            ]
        },
        {
            "title": "晖仲惠梅花数枝",
            "content": [
                "霜余不用怨年华，已有寒梅一两花。",
                "眼冷故知春意动，瓦瓶终日看横斜。"
            ]
        },
        {
            "title": "次韵赵公直题米元晖画轴",
            "content": [
                "淮南山色一千里，落水层城江更湍。",
                "何地江山有如许，与君聊趁雪中看。"
            ]
        },
        {
            "title": "步月",
            "content": [
                "山静水逾响，我行清夜中。",
                "月华霜著地，云影浪摇空。",
                "有酒不惜醉，无人谁与同。",
                "嫦娥捣仙药，应厌广寒宫。"
            ]
        },
        {
            "title": "史十伯强浮沈市廛自号道人而笔力议论不可掩",
            "content": [
                "头上尘冠岂易弹，匣中长剑箧中丹。",
                "放怀风月真余事，好向朝廷策治安。",
                "",
                ""
            ]
        },
        {
            "title": "又溪山堂次韵四首",
            "content": [
                "九衢尘土鬓毛苍，只有溪山意味长。",
                "但得枫林供欸乃，犹胜斗博伊凉。"
            ]
        },
        {
            "title": "与苏训直约游招隐寺",
            "content": [
                "鼙鼓初归塞上师，京江酒美胜年时。",
                "春来逆旅真无事，身到名山合有诗。",
                "石底於菟穷作穴，泉间科斗闹成池。",
                "荒寒景色君休问，后日应怀此客随。"
            ]
        },
        {
            "title": "远游十首",
            "content": [
                "巨轴载厚地，沈沈惟九幽。",
                "日月所不烛，鬼神或拘囚。",
                "负臣与支祁，亦为舜禹忧。",
                "靦彼世上儿，对面行奸偷。",
                "国章幸可脱，天刑此焉投。"
            ]
        },
        {
            "title": "送张几仲知泰州",
            "content": [
                "紫橐甘泉不愿留，虎符聊试海边州。",
                "长城底用骑围铁，下濑直须船有楼。",
                "草木已应知世望，江山好在得诗汉。",
                "春风桃李西溪路，宣室归来尚黑头。"
            ]
        },
        {
            "title": "神通夜宿玉虚宫小轩正对步虚峰道士云天宝三",
            "content": [
                "龙虎驱驰战阪泉，荆山鼎就更升天。",
                "轩辕到处存遗迹，忍使君王不学仙。",
                "",
                ""
            ]
        },
        {
            "title": "龟峰行",
            "content": [
                "吾闻灵龟不愿死有用于清庙，但愿曳尾安泥涂。",
                "所以漆园吏，坐叹清江使者逢豫且。",
                "龟峰之龟定何物，不在泥涂之下，",
                "乃在万仞之上高突兀。是耶非耶远莫没，",
                "安然不动藏其穴。伊昔帝尧有圣德，",
                "此龟无乃负图出。图成授帝埋其骨，",
                "犹使琢石志之存彷佛。又疑神禹碑，",
                "刊在衡山巅。碑高上与日月并。",
                "此犹其趺弃不取，神鬼守护逾千年。",
                "我欲诘其端，此事恍惚无迹，",
                "往往皆在太古前。斗中神人被发立，",
                "蜿蜒佐之从汝蛰。九阴司存当在此，",
                "今汝巢南失其职。又闻巢县事，",
                "颇似伊尹生空桑。母妪避水欲徙去，",
                "待汝两眼生赤光。遂令万室之邑化作鱼与鳖，",
                "汝乃遁走至此藏。上天震威汝寿使汝扶服死且僵。",
                "丑形质磔在石笋上，不可以鑽，",
                "不可以灼，不可以搘床。",
                "奈何犹复不自敛，荒崖断壑反以名字彰。",
                "因思支祁锁颈泗水中，帝以巨镇岌峨压其宫。",
                "名之以山不以峰，岂有形状与此同。",
                "吁嗟此山气象槃礴亦雄伟，奇峰罗列三十地瑾如威凤昂其喙，",
                "或如俊猫立且戏。石钟孤撑危欲坠，",
                "蜃楼直起见天外。大眺私麽不足记，",
                "神旗铁壁非一类。何用独取汝之名字，",
                "岂汝黠且庸。鼓妖衒怪百埯内，",
                "使汝生存跌宕安可制。我初信汝灵，",
                "今复如汝凶。江湖波涛汹涌不一濡汝足，",
                "云雾呼噏阴晴变态犹无穷。不知造物安用此，",
                "徒以动荡耳目夸儿童。何时巨灵引手掷汝八荒外，",
                "举头直见天穹窿。"
            ]
        },
        {
            "title": "云洞",
            "content": [
                "挥策度绝壑，撑空见楼台。",
                "丹崖几千仞，中有佛寺开。",
                "老僧如远公，譍门走蒿莱。",
                "下马问所适，褰衣指崔嵬。",
                "飞阑倚石磴，旷荡无纤埃。",
                "坐久意颇惬，爽气生樽罍。",
                "仙棺是何人，蜕骨藏莓苔。",
                "举酒一酌之，妈然偿我怀。",
                "丹砂固未就，白鹤何时来。",
                "不如生前乐，长啸且衔杯。"
            ]
        },
        {
            "title": "送王德和赴调改秩",
            "content": [
                "樽酒盘蔬语夜阑，三年犹得几追欢。",
                "海棠半折春方好，杨柳都青社正寒。",
                "筹画定应瞻武帐，文华端合待金銮。",
                "割鸡底用磨天刃，迟日湖山满意看。"
            ]
        },
        {
            "title": "晓霁再用前韵二首",
            "content": [
                "新笋成行嫩菊生，故人为作小轩名。",
                "十年敢旌麾意，两部空遗鼓吹声。",
                "世事如尘纷过眼，风光和酒最关情。",
                "曲肱不作南柯梦，槐影阴阴枕簟清。"
            ]
        },
        {
            "title": "宿石桥闻水声",
            "content": [
                "野桥曲折渡千回，古寺悬知水面开。",
                "一夜寒声喧客枕，却疑风雨转山来。"
            ]
        },
        {
            "title": "送李直刚盐官县尉",
            "content": [
                "蚤接君家大父游，乃翁幕府尚淹留。",
                "文华遂风诸郎秀，名宦悬知异日优。",
                "朝雨拍溪梅正熟，晴云烘路麦初秋。",
                "渭南自昔多贤尉，官近长安不用愁。"
            ]
        },
        {
            "title": "姜特立寄诗编为赋四首",
            "content": [
                "宋景文为工学问，贺方回亦擅诗歌。",
                "半山人去东坡没，妙墨空嗟楯上磨。"
            ]
        },
        {
            "title": "偶兴四首",
            "content": [
                "小园无数菊花开，准拟花残便见梅。",
                "不恨无花正无酒，敲门谁送一樽来。"
            ]
        },
        {
            "title": "夜坐闻窗下水声",
            "content": [
                "书史悬知伴此生，敢求身外百年名。",
                "青灯又暗吹窗雨，流水长闻入夜声。",
                "玩世久忘荣辱累，定交诸尽死生情。",
                "翛然隐几焚香坐，不独心清境亦清。"
            ]
        },
        {
            "title": "陪曾吉甫游中山",
            "content": [
                "去天尺五城南寺，目极层轩得此游。",
                "山阔雨收云点缀，江清日淡柳风流。",
                "僧扉缭绕牛鸣地，楼阁参差斗大州。",
                "公自蓬莱旧仙伯，一麾真复占鳌头。"
            ]
        },
        {
            "title": "次韵子云春日杂兴五首",
            "content": [
                "绿阴池沼乱莺流，眼底春来鬓却秋。",
                "不用黄金买白日，待寻三径作归休。"
            ]
        },
        {
            "title": "次韵少稷梅花",
            "content": [
                "君不见江城梅花春欲动，剪冰仙人作花供。",
                "客来酒尽甘啜醨，常恨公田无秫种。",
                "雪晴梅蕊更可爱，百匝来看地犹冻。",
                "杖藜一笑答春风，岂必鸣鸾与歌凤。",
                "幽香要自己心情，冷艳不禁还目送。",
                "兴来往往得佳句，落纸挥毫字尤纵。",
                "却惊车阵有勍敌，旋结赵叟盟衡雍。",
                "孤芳未省须刻画，百卉应先厌嘲弄。",
                "我如蟋蟀鸣甘迟，君似骅骝骤难控。",
                "相如上林晚奏雅，灵均喜橘工记讽。",
                "不妨聊继广平公，东阁疏枝与君共。"
            ]
        },
        {
            "title": "偶兴四首",
            "content": [
                "江南菊少开金色，只有霜葩杂御黄。",
                "乞得黄花真爱惜，明年賸种压群芳。"
            ]
        },
        {
            "title": "偶兴四首",
            "content": [
                "爱水仙成百计栽，三年一笑渐能开。",
                "金银岂是吾家物，借我虚名付酒台。"
            ]
        },
        {
            "title": "次韵务观城西书事二首",
            "content": [
                "川摇百艇陆千车，多是淮南避地家。",
                "黄纸赦来戎马去，儿歌妇笑总呦哑。"
            ]
        },
        {
            "title": "次韵子云春日杂兴五首",
            "content": [
                "马上还逢江上春，冷烟和雨作红尘。",
                "不堪柳絮催行客，也有桃花似故人。"
            ]
        },
        {
            "title": "太湖秋晚",
            "content": [
                "片帆几日下西风，湖色秋容暮霭中。",
                "买得鲈鱼吊张翰，卧听欸乃度垂虹。"
            ]
        },
        {
            "title": "送泽赴新涂尉",
            "content": [
                "少年薄宦几东西，送汝临岐意尚迷。",
                "作尉未嗟官职小，致身当与古人齐。",
                "短篷载雪看梅蕊，古驿冲风信马足。",
                "尔父渐衰吾已老，寄书时一到南溪。"
            ]
        },
        {
            "title": "次韵子云春日杂兴五首",
            "content": [
                "瓦盆倾酒未全贫，岁岁田家肯负春。",
                "不恨酒醒花落去，花开酒尽最愁人。"
            ]
        },
        {
            "title": "次韵余寺正瑞香花",
            "content": [
                "香炉峰下异香风，长忆幽芳梦寐通。",
                "渴雨旋倾茶作碗，护霜新织翠成笼。",
                "丹青点缀琼瑶上，兰麝飞浮锦绣中。",
                "花品曏来谁第一，似挼玉蕊间鞓红。"
            ]
        },
        {
            "title": "山行",
            "content": [
                "秋尽暑犹剧，今朝凉意断。",
                "轻阴能障日，小雨不生尘。",
                "庶壑时投策，看云一岸巾。",
                "邻僧问何往，茗果愧情亲。"
            ]
        },
        {
            "title": "留别傅安道",
            "content": [
                "华发相看四十年，饱谙世事欲忘言。",
                "一春离别当寒食，再岁追随作上元。",
                "湖外溪山明小槛，雨余花柳暗西园。",
                "极知老大交朋少，相与论文更一樽。"
            ]
        },
        {
            "title": "次韵沆侄",
            "content": [
                "平生作计本山林，便腹空余贮古今。",
                "致主未忘他日志，归耕每动十年心。",
                "疏翎浪喜烟霄近，弱植多惭雨露深。",
                "早决儒科犹望汝，蛩然虚欲伫闻音。"
            ]
        },
        {
            "title": "寄赵德庄以过去生中作弟兄为韵七首",
            "content": [
                "处世那近名，居官敢言清。",
                "平生阿堵物，畴能字之兄。",
                "春风一杯酒，与君花下倾。",
                "穷秋动摇落，江湖渺离情。"
            ]
        },
        {
            "title": "次韵王季夷时同宿蒋山",
            "content": [
                "草堂一壑转山腰，杖策无因隐士招。",
                "蕙帐只应容我老，冷猿孤鹤夜寥寥。"
            ]
        },
        {
            "title": "寄赵德庄以过去生中作弟兄为韵七首",
            "content": [
                "忆昨钟山来，君亦湓浦去。",
                "今年赴湓浦，钟山复君住。",
                "出处每相似，屡触众狙怒。",
                "毁誉久自定，子贤吾亦庶。"
            ]
        },
        {
            "title": "昙花亭供茶戏作二首",
            "content": [
                "问讯高真此住家，伊蒲未办且煎茶。",
                "故应一笑来迎我，五百瓶中总是花。"
            ]
        },
        {
            "title": "周元特詹事挽词二首",
            "content": [
                "道学尊闾里，衣冠见伟人。",
                "鸡群真野鹤，麕角目祥麟。",
                "谠论追前辈，清时识诤臣。",
                "他年激贫懦，风动霅溪滨。"
            ]
        },
        {
            "title": "次韵赵公直题米元晖画轴",
            "content": [
                "江南绝景赏心亭，卧雪难寻旧画屏。",
                "白鹭洲前夜来雪，故应此画胜丹青。"
            ]
        },
        {
            "title": "观莲",
            "content": [
                "广寒仙子衣作裳，夜从宓妃款英皇。",
                "朝游洛蒲暮潇湘，红妆翠羽森成行。",
                "仙姿不作时世妆，或凝朝霞艳秋霜。",
                "临流顾影濯沧浪，游鱼属玉双鸳鸯。",
                "长良北斗相低昂，笑中如花语如香。",
                "徘徊醉著清漏长，炯然开奁照湖光。",
                "湖风吹水洒面凉，明珠落佩千鸣珰。",
                "碧筩宛宛中可觞，为君行歌酌天浆。",
                "瑶池玉井遥相望，归舟浮空月茫茫。"
            ]
        },
        {
            "title": "秋怀十首",
            "content": [
                "城外秋荷一半黄，尚余疏柳照回塘。",
                "江南底许风光好，塞雁来时未有霜。"
            ]
        },
        {
            "title": "伏日诸君小集沈明远以小疾不预作诗戏之",
            "content": [
                "广文官冷酒钱空，平日清樽一笑同。",
                "苦忆车公来座上，翻成王老隐墙东。",
                "定中示病应非病，诗里能穷有底穷。",
                "凉月满天新雨足，试凭檄语愈头风。"
            ]
        },
        {
            "title": "豅豁岩",
            "content": [
                "苍崖两分张，绝壁千丈起。",
                "溪流忽奔注，万古相披靡。",
                "跳波作惊雷，跬步清见底。",
                "攀藤上巉岩，却立半空里。",
                "几年天师庙，栏柱岌无址。",
                "幽禽答远响，山花乱红蘤我业不知疲，",
                "危栈劣容屣。同僚具壶觞，",
                "脚软正须此。尘埃得遐瞩，",
                "真赏契心耳。"
            ]
        },
        {
            "title": "栽梅",
            "content": [
                "人将妆额半凌晨，天与仙风自绝尘。",
                "岁晚相逢有如此，为君传取雪中真。"
            ]
        },
        {
            "title": "送赵任卿芜湖丞",
            "content": [
                "青山照濡须，江驶不可渡。",
                "当年黄须儿，跨马识其处。",
                "奸雄有遗迹，草木尚西顾。",
                "孤城千家邑，政尔横故戍。",
                "翩翩佳公子，儒雅称风度。",
                "金门向蓬莱，曾未度阔步。",
                "畴令一官卑，仅乃高尉簿。",
                "得非多言穷，定坐能诗故。",
                "相从十年间，了不见喜怒。",
                "千金第深韫，至宝可轻付。",
                "江山落君手，判断得佳句。",
                "谁欤招得仙，我欲起谢傅。",
                "似闻王师出，鼙鼓近营驻。",
                "老生固常谈，愚者亦先虑。",
                "一樽别时酒，且用慰迟暮。",
                "去去无久留，功名有夷路。"
            ]
        },
        {
            "title": "送陆务观得倅镇江还越",
            "content": [
                "前年边马饮江水，烽火瓜州一水间。",
                "正使楼船多战士，要须京岘作重关。",
                "平戎得路可横槊，佐郡经时应赐环。",
                "把酒赋诗甘露寺，眼中那更有金山。"
            ]
        },
        {
            "title": "南涧",
            "content": [
                "有酒不得饮，呼船过溪南。",
                "溪南亦何好，古寺依晴岚。",
                "上有百尺楼，下有千丈潭。",
                "城闉一目尽，晚山日相衔。",
                "烹茶吊际子，蜡屐登巉岩。",
                "相逢作行乐，犹胜空坐谈。"
            ]
        },
        {
            "title": "明老惠炭戏以二小诗",
            "content": [
                "雪里难逢送炭人，地炉炙手便生春。",
                "酸寒东野真堪笑，解道曲身成直身。"
            ]
        },
        {
            "title": "次韵子云归兴",
            "content": [
                "湖海周游未卜居，好山时一梦衡庐。",
                "苦无事业堪调鼎，薄有生涯可负锄。",
                "玩世阮公方蜡屐，归田陶令亦巾车。",
                "屋头早晚东西住，愁绝东船夜雨余。"
            ]
        },
        {
            "title": "次韵宋传道夜雨闻捷",
            "content": [
                "边地山川自汉家，蠭旗图画拂云斜。",
                "江干战骑膺如虎，塞上神兵斧似鸦。",
                "羽檄故应烦号令，星车底用赋皇华。",
                "军声旨日腾三捷，阵势他年本六花。"
            ]
        },
        {
            "title": "寄题尹少稷借竹轩",
            "content": [
                "借屋复借竹，主人贫可知。",
                "清风时引酒，长日最须棋。",
                "墙缺秋声过，庭空月影随。",
                "遥怜对高节，幽独更题诗。"
            ]
        },
        {
            "title": "剡溪道中五首",
            "content": [
                "平潮恰恰乱蛙鸣，断送江南春雨晴。",
                "绿谷细看桑眼破，紫茸还见草心生。"
            ]
        },
        {
            "title": "寄赵德庄以过去生中作弟兄为韵七首",
            "content": [
                "我生少孤贫，四海两兄弟。",
                "拊妪赖母慈，离别几挥涕。",
                "宦游与夫子，中外辄相值。",
                "所恨姓氏殊，孰云情好异。"
            ]
        },
        {
            "title": "陆务观赴阙经从留饮",
            "content": [
                "溪岩风高霜作棱，杯盘草草对青灯。",
                "已甘盐菜待梁柳，况有酒浆延杜陵。",
                "岁晚鬓毛纷似雪，天寒门巷冷于冰。",
                "春风稳送金闺步，看蹑鳌山最上层。"
            ]
        },
        {
            "title": "故次政殿大学士枢密洪公挽词二首",
            "content": [
                "世学推东楚，文名冠异科。",
                "弟兄联玉笋，父子擅金坡。",
                "筹幄渊谋在，陪京惠爱多。",
                "无因奠鸡酒，清泪洒江波。"
            ]
        },
        {
            "title": "灵隐冷泉",
            "content": [
                "山涵水影两空明，水到山前百尺清。",
                "洞里臞仙应一笑，抱琴时为写寒声。"
            ]
        },
        {
            "title": "重建极目亭",
            "content": [
                "曲阑十里画屏开，气压凌歊百仞台。",
                "不尽溪光空外见，无穷山色望中来。",
                "旋规北槛栽新竹，更辟东窗对野梅。",
                "老子兴来真不浅，清秋忍负十分杯。"
            ]
        },
        {
            "title": "夜宿青阳旅舍起观林端积雪半消疑山礬盛开",
            "content": [
                "风卷千林夜雪晴，九华山下月微明。",
                "不须更觅唐昌蕊，树树珑璁玉刻成。"
            ]
        },
        {
            "title": "送郭诚思归华下",
            "content": [
                "忘怀物外且如愚，何事劳精据槁梧。",
                "以马喻马即非马，数舆无舆方得舆。",
                "莫执斧斤过栎社，懒施几席向蘧庐。",
                "好归玉秀峰前座，闲看晴云自卷舒。"
            ]
        },
        {
            "title": "紫极观二首",
            "content": [
                "小雨轻云却解晴，菰蒲冲当过船声。",
                "已无桃李占春事，浓绿满山风更清。"
            ]
        },
        {
            "title": "叶梦锡丞相挽词二首",
            "content": [
                "味道苏仙井，言归鬓尚青。",
                "仅周新甲子，还仰旧仪刑。",
                "秘殿欣疏宠，华钟待勒铭。",
                "追随樽酒地，愁绝最高亭。"
            ]
        },
        {
            "title": "次韵子云春日",
            "content": [
                "林壤欣欣乐有余，杖藜常及晓莺初。",
                "春风入户花开落，晴日当窗云卷舒。",
                "契阔经年千里面，平安满眼数行书。",
                "弟兄州县真劳尔，畴昔交游半石渠。"
            ]
        },
        {
            "title": "清旷亭送子云得有字",
            "content": [
                "欢期苦难逢，离别乃易久。",
                "天涯老兄弟，况复亲白首。",
                "田园固不足，功名亦何有。",
                "今年送兄行，正尔作太宋。",
                "池阳古名郡，地控大江口。",
                "舟来武昌鱼，车载桑落酒。",
                "登临得齐山，端不负重九。",
                "公余亦堪乐，尚有此客否。",
                "天威动江淮，狂寇行授首，",
                "努力幸驰驱，腰看印如斗。"
            ]
        },
        {
            "title": "叶少保挽词六首",
            "content": [
                "翰墨通家旧，吁嗟大父时，",
                "追随千里驾，酬唱百篇诗。",
                "小器惭非远，孤童误见奇。",
                "殷勤授简意，敢负昔年期。"
            ]
        },
        {
            "title": "夜宿斜溪闻杜鹃",
            "content": [
                "解缆山衔日，移舟雨暗溪。",
                "无情子规鸟，梦断隔林啼。"
            ]
        },
        {
            "title": "故端明尚书汪公挽词二首",
            "content": [
                "未冠登华选，高文动汉廷。",
                "持身严榘席，虑世炳丹青。",
                "庶府咨沿革，诸儒风典型。",
                "空嗟廊庙略，不上鼎彝铭。"
            ]
        },
        {
            "title": "尹少稷挽词二首",
            "content": [
                "蚤擅奇童誉，中蜚处士声。",
                "谈锋粲开阖，笔力妙纵横。",
                "主圣由言悟，官清以谏名。",
                "故交零落尽，老泪与河倾。"
            ]
        },
        {
            "title": "叶少保挽词六首",
            "content": [
                "奥学余家法，宏村迈古风。",
                "剸烦樽俎上，御侮笑谈中。",
                "勋业中兴殿，规模大驾营。",
                "哀闻父老泣，遗爱六州同。"
            ]
        },
        {
            "title": "晚登凌风亭戏作",
            "content": [
                "咄咄真成了事痴，功名何在鬓霜垂。",
                "清谈安得如夷甫，佳句无劳发恺之。",
                "山色倚江秋更好，烟光连市晚偏宜。",
                "田园底许归能决，且撷黄花付酒卮。"
            ]
        },
        {
            "title": "次韵答沈明远",
            "content": [
                "如君绝足向风尘，顾我宜为途路人。",
                "阿买八分时自笑，阮瞻三语讵能新。",
                "狂谈尚欲嘲风伯，妙笔真堪赋洛神。",
                "得酒相寻那厌数，醉归官长示应嗔。"
            ]
        },
        {
            "title": "列岫亭用范伯升韵",
            "content": [
                "自我来南溪，池塘几春草。",
                "结茅依云端，爱此山回抱。",
                "奇峰七十二，罗列景逾好。",
                "岂殊谢公窗，澄江更萦绕。",
                "孤城千家邑，一目可尽了。",
                "植葵思夏深，种菊待秋杪。",
                "物华静中见，至理得深造。",
                "东山与鲁郊，底用评大小。",
                "平生丘壑心，计拙讵能巧。",
                "亭皋远俗客，曳杖日频到。",
                "箪瓢乐未改，在涧槃亦考。",
                "况有吾人诗，飘然异郊岛。"
            ]
        },
        {
            "title": "曾丰惠文编",
            "content": [
                "簿领装怀笔拥尘，经年舌强不论文。",
                "跫然步武心还喜，籍甚声华耳旧闻。",
                "曲水赋诗须鲍谢，甘泉第颂忆渊云。",
                "相期稳上芸香阁，要策清时翰墨勋。"
            ]
        },
        {
            "title": "雪中以独钓寒江雪分韵得独字",
            "content": [
                "天公岂相撩，馈以万顷玉。",
                "朝来一堪煮。茗碗荐新菊。",
                "窗中有佳致，一水卧寒绿。",
                "城闉閴在眼，况复见岩谷。",
                "相过二三子，共喜醅翁熟。",
                "狂歌且暂醉，夜半还秉烛。",
                "犹胜杜陵翁，山中掘黄独。"
            ]
        },
        {
            "title": "次韵子云途中见寄",
            "content": [
                "十年计拙未能伸，四海滔滔总是津。",
                "但得有山供醉眼，不忧无地著寒身。",
                "莺花撩乱空三月，风雨凄凉过几旬。",
                "莫道衡阳无雁信，故应时有北来人。"
            ]
        },
        {
            "title": "海门斜照",
            "content": [
                "云梦悬知八九吞，银山万叠涨天门。",
                "长江日落鱼龙舞，古寺烟深鸟雀喧。"
            ]
        },
        {
            "title": "叶少保挽词六首",
            "content": [
                "精舍湖山外，天开万石林。",
                "五车娱晚岁，一壑遂初心。",
                "激水穿岩窦，栽花绕涧阴。",
                "佳名端不朽，挥泪记登临。"
            ]
        },
        {
            "title": "故宫使待制侍郎陈公挽词二首",
            "content": [
                "政誉京江口，威名岘首山。",
                "折冲章贡外，制胜汉淮间。",
                "零落金闺彦，凄凉玉笋班。",
                "文章与功业，未老竟长閒。"
            ]
        },
        {
            "title": "故宫使参政观文钱公挽词二首",
            "content": [
                "甲第依香火，栖心不离禅。",
                "颐神虽绿野，纪绩自凌烟。",
                "荣观丹丘外，真游弱水边。",
                "佳城近刘阮，觉路有飞仙。"
            ]
        },
        {
            "title": "西湖绝句戏题",
            "content": [
                "人道西湖一曲屏，只应真色画难成。",
                "柳堤竹坞无穷意，更著荷花百媚生。"
            ]
        },
        {
            "title": "故次政殿大学士枢密洪公挽词二首",
            "content": [
                "甲第湖山美，人知小隐名。",
                "天方开乐土，地忽起佳城。",
                "秘殿疏殊渥，珍台锡异荣。",
                "勋劳才右府，曾未陟魁衡。"
            ]
        },
        {
            "title": "寒食前三日携家至丁山",
            "content": [
                "春事已过半，豫怀风雨忧。",
                "苦无亲朋乐，自携儿女游。",
                "丁山峙城南，老稚载一舟。",
                "狭径登诘曲，轩窗居上头。",
                "遐观接去鸟，俯视临清流。",
                "溪花正烂漫，堤柳绿且柔。",
                "杳霭烟云间，前瞻帝王州。",
                "田野乱棋布，山川莽相缪。",
                "闰妻不能饮，取酒自劝酬。",
                "鲜妆谁家妇，造席为我讴。",
                "风光亦可醉，景物似见留。",
                "惜无百金资，买此林壑比。",
                "岁月实易得，里闾尚沈浮。",
                "归来暮钟响，蘋风动沧洲。"
            ]
        },
        {
            "title": "送陆务观福建提苍",
            "content": [
                "觥船相对百分空，京口追随一梦中。",
                "落纸云烟君似旧，盈市霜雪我成翁。",
                "春来茗叶还争白，腊近梅梢尽破红。",
                "领略溪山须妙语，少迂使节上凌风。"
            ]
        },
        {
            "title": "送汤丞相帅会稽",
            "content": [
                "淮岸春来罢夕烽，君王奏凯大明宫。",
                "守关岂但勤萧相，分陕犹宜屈召公。",
                "彩绶不妨龙衮贵，绵衣真与故乡同。",
                "政成更上平戎略，归作麒麟第一功。"
            ]
        },
        {
            "title": "南涧",
            "content": [
                "朱墨日过眼，溪山谁复游。",
                "夜闻西风喧，起看天地秋。",
                "王事有休沐，驾言指林丘。",
                "新晴鸟鸟乐，路入南涧幽。",
                "高峰左右列，野水纵横流。",
                "问舍苦不早，求田亦良谋。"
            ]
        },
        {
            "title": "次韵赵文鼎同游鹅石五首",
            "content": [
                "长忆湖山天意新，诏恩大尹宴群臣。",
                "休寻辇毂纷华梦，且作林泉自在人。"
            ]
        },
        {
            "title": "次韵务观城西书事二首",
            "content": [
                "腊尽雪晴春欲柔，蒙蒙烟柳认瓜洲。",
                "潮生潮落无穷事，江水东西不限愁。"
            ]
        },
        {
            "title": "春日书事五首",
            "content": [
                "晓猿夜鹤寂无生，春至山禽百种鸣。",
                "步绕新泉聊洗耳，由来心与地俱清。"
            ]
        },
        {
            "title": "答金元鼎喜雨",
            "content": [
                "几日云阴合又开，良田秋近起黄埃。",
                "一觞未致灵祠祷，半夜先欣好雨来。",
                "政拙自知容我懒，诗清要是得君催。",
                "不妨咳唾皆珠玉，渐喜新凉入酒杯。"
            ]
        },
        {
            "title": "寄题德庄二首",
            "content": [
                "报陟西枢掾，遥怜势未行。",
                "葬亲尝有请，去国岂无名。",
                "松菊关心在，江山到眼青。",
                "琵琶洲畔宅，归计几时成。"
            ]
        },
        {
            "title": "检详出示所赋陈季陵户部巫山图诗仰窥高作叹",
            "content": [
                "瑶姬家山高插天，碧丛奇秀古未传。",
                "向来题目经楚客，名字径度岷峨前。",
                "是耶非耶莽谁识，乔林石庙常秋色。",
                "暮去行雨朝行云。翠帷瑶席知何人。",
                "峡船一息且千里，五两竿头见幡尾。",
                "仰窥仙馆至今疑，行人部讯居人旨。",
                "千年遗恨保时伸，阳台愁绝如荒村。",
                "高唐赋里人如画，玉色頩颜元不嫁。",
                "后来饥客眼长寒，浪传乐府吹复弹。",
                "此事牵连到温洛，更怜尘袜有无间。",
                "君不见天孙住在银河浒，尘间犹作儿女语。",
                "",
                ""
            ]
        },
        {
            "title": "同翁子功之平江午憩涵山净慈寺",
            "content": [
                "蘋花吹尽藕花香，日落风生水面凉。",
                "净洗扁舟载明月，共君长啸饮湖光。"
            ]
        },
        {
            "title": "鲁公堂",
            "content": [
                "鲁公之节非一死，其谁碑之子曾子。",
                "鲁公之德人未知，其谁堂这张紫微。",
                "继公作郡五百载，登堂思公宛如在。",
                "江南遗墨处处传，鲁公去作麻姑仙。",
                "一杯相与借风月，但见云碧开池莲。",
                "紫微声名今第一，归上鸾台应不日。",
                "笑谈千里无兵戎，临川草木生春风。",
                "他年道傍儿女说，不思鲁公思张公。"
            ]
        },
        {
            "title": "毛平仲挽词二首",
            "content": [
                "蚤岁闻嘉誉，论交鬓已丝。",
                "长言虽面隔，千里但心期。",
                "故垒生刍奠，尘编幼妇辞。",
                "倚天长剑在，欲挂漫兴悲。"
            ]
        },
        {
            "title": "市人有弄虎者儿辈请观饲以豚蹄睹其攫噬戏作",
            "content": [
                "长年肉食定何功，乞汝豚足且慰穷。",
                "猿臂将军应老矣，南山忽忆夜弯弓。",
                "",
                ""
            ]
        },
        {
            "title": "周济美挽词",
            "content": [
                "乃翁持橐旧知名，两郡分符见典型。",
                "禁闼方应驰儁步，中台俄忽随修翎。",
                "故人零落风前叶，北空漂流雨后萍。",
                "白马素车三巷路，沔兼腊雪酒林坰。"
            ]
        },
        {
            "title": "亚之出示其祖岐公墨迹及惠崇小景且和前韵复",
            "content": [
                "壁上春江万顷宽，锦囊遗墨幸重看。",
                "功名世咱真多畏，贫贱交盟敢自寒。",
                "新有诗声见侯喜，尽摅怀抱得苏端。",
                "极知鼎食君家旧，未厌堆盘苜蓿餐。",
                "",
                ""
            ]
        },
        {
            "title": "送元修归广东",
            "content": [
                "十年门户苦彫零，屈指天涯几弟兄。",
                "羁旅可堪怀世事，典型谁与振家声。",
                "惊心朔岸秋风急，极目南溟瘴雾横。",
                "好过贪泉未应酌，少年游宦要冰清。"
            ]
        },
        {
            "title": "送韩子师宋婺州",
            "content": [
                "功名相望十年前，白首官曹仅接联。",
                "良玉要须更九火，明珠那得閟重泉。",
                "清风遂作双溪咏，老手悬千剧郡便。",
                "奏谭不妨聊第一，归来更著祖生鞭。"
            ]
        },
        {
            "title": "读周瑜传",
            "content": [
                "年来三十过平头，笑却周郎却自羞。",
                "但得小乔歌一曲，未须辛苦向荆州。"
            ]
        },
        {
            "title": "故端明尚书汪公挽词二首",
            "content": [
                "献纳高门地，君王识履声。",
                "闽山歌惠政，蜀道憺威名。",
                "逝矣嗟天命，谁欤总国成。",
                "弟兄无六十，殄瘁亦堪惊。"
            ]
        },
        {
            "title": "送施徽州二首",
            "content": [
                "江出新安见底清，黄山高势碧峥嵘。",
                "袴襦会遣民皆有，枹鼓悬应夜不鸣。",
                "蜡屐未须怀别墅，虎符今喜得名城。",
                "他时一榻容徐穉，端共舆人乐政成。"
            ]
        },
        {
            "title": "隐静山二首",
            "content": [
                "山锁松行一迳遥，峰回楼殿更岧嶢。",
                "飞来双鹤知何处，只有泉声下碧霄。"
            ]
        },
        {
            "title": "送杜少柳起萃知遂宁府以高名千古重如山为韵",
            "content": [
                "厚味得无毒，良药信多苦。",
                "毒留患滋生，苦过疾息愈。",
                "吾君尧舜资，事业方复古。",
                "公行幸迟迟，去国犹去鲁。",
                "",
                ""
            ]
        },
        {
            "title": "挽张元干国录词二首",
            "content": [
                "一第固已晚，九迁人共期。",
                "功名虽有命，寿考独无时。",
                "门士韬珪璧，诸郎袭礼诗。",
                "他年振儒学，犹慰九原悲。"
            ]
        },
        {
            "title": "远游十首",
            "content": [
                "紫皇宴琼台，凤舞鸾且歌。",
                "翠鬟两仙发，倚歌奏云和。",
                "秀色炯双璧，晴云滟秋波。",
                "曲终顾我笑，奈此人间何。",
                "赠以白玉环，绸缪期匪他。"
            ]
        },
        {
            "title": "送谅弟丞邵阳",
            "content": [
                "春水生南涧，吾衰久索居。",
                "三年迁作别，数字且频书。",
                "文史差无负，田园慨未余。",
                "常存爱民意，门户有权舆。"
            ]
        },
        {
            "title": "次韵张晋彦书事",
            "content": [
                "举贡诸兄事孔方，平生学易问归藏。",
                "渐欣过客知吾懒，未怪小儿如我长。",
                "鹤怨猿惊成底事，乌踆兔蹶自奔忙。",
                "便须耳热追行乐，更拟心斋得坐忘。"
            ]
        },
        {
            "title": "听雨",
            "content": [
                "咿轧篮不计肩，五更残梦尚悠然。",
                "红油盖重听朝雨，却似西江坐钓船。"
            ]
        },
        {
            "title": "晖仲叔挽词",
            "content": [
                "材业光华蔼荐绅，由来孝子出忠臣。",
                "五年字邑祗明诏，两路观风惠远民。",
                "徐穉湖边才卜筑，葛翁山下忽栖神。",
                "朔云千里人挥泪，遗命归从大母邻。"
            ]
        },
        {
            "title": "次韵李平叔直舍竹二绝句",
            "content": [
                "诗翁爱竹有佳句，诗就移官可奈何。",
                "密叶岁寒应更好，賸来和雪看婆娑。"
            ]
        },
        {
            "title": "剡溪道中五首",
            "content": [
                "心随天末江波远，愁似沙津柳带长。",
                "向晚飞花度墙影，半晴烟雨发山光。"
            ]
        },
        {
            "title": "神通夜宿玉虚宫小轩正对步虚峰道士云天宝三",
            "content": [
                "槛外风高霜月明，步虚山里步虚声。",
                "罢琴刻烛初长夜，又得人间一梦清。",
                "",
                ""
            ]
        },
        {
            "title": "同叶梦锡赵德庄游牛首山",
            "content": [
                "不辞扶病触春寒，及此新晴一日閒。",
                "云外经年见双阙，马头乘兴数前山。",
                "清泉细酌巉岩上，佛窟同探紫翠间。",
                "我亦无心话禅悦，衔花百鸟自飞还。"
            ]
        },
        {
            "title": "李彭元携曾吉甫诗卷数帖见过",
            "content": [
                "十年松竹暗茶山，君有诗声旧将坛。",
                "食荠谁如东野苦，无毡不奈广文寒。",
                "闭门久咏高轩过，弹铗今嗟行路难。",
                "我亦凋零旧宾客，遗编聊共拂尘看。"
            ]
        },
        {
            "title": "次韵徐应祺小楼",
            "content": [
                "潋潋清波泊路衢，垂垂高柳对扶疏。",
                "已知百尺楼堪卧，况有三重茅可居。",
                "我老讵能赓鲍谢，君才端合绍严徐。",
                "直须座上千钟酒，浇起胸中万卷书。"
            ]
        },
        {
            "title": "归乐堂",
            "content": [
                "百岁自逆旅，微官更周流，",
                "应知归来乐，不减万户侯。",
                "渊明一县尹，折腰憎督邮。",
                "松菊绕东篱，田园事西畴。",
                "素琴酌樽酒，稚子相献酬。",
                "朱侯青云士，颇复有此不。",
                "方为功名驱，乃与贤达侔。",
                "筑堂寄閒暇，笑谈指林丘。",
                "蕉黄间荔丹，蠔山荐新篘。",
                "嗟我实休人，市朝亦淹留。",
                "因君动佳兴，拟作汗漫游。"
            ]
        },
        {
            "title": "次韵升之皮秋怀",
            "content": [
                "客至得浊酒，共饮消百臧。",
                "凉飙飒短景，感此岁已秋。",
                "忽惊草木陨，尚喜禾黍收。",
                "九鼎岂不慕，二顷亦良谋。",
                "住圣实有言，未觉富可求。"
            ]
        },
        {
            "title": "次韵子云春日",
            "content": [
                "问舍求田苦未成，定逢丘壑眼先明。",
                "极知官事无时了，且作青山任意行。",
                "元亮折腰应自笑，子荆洗耳讵忘情。",
                "不妨同是催科拙，下考他年更类城。"
            ]
        },
        {
            "title": "戊辰三月清明后三日见叶丈于石林承命赋诗作",
            "content": [
                "东风易阴晴，一雨晓便止。",
                "舍舟欣徐行，乌鹊声为喜。",
                "岧峣石林谷，苍翠间红紫。",
                "丈人厌调元，玩意丘壑里。",
                "郑公化乡闾，邺侯盛图史。",
                "千载发词源，一点诣翰理。",
                "霞裾月中仙，珠履天下士。",
                "时从诗酒乐，不负湖山美。",
                "方瞳照玄发，眉寿端自此。",
                "缅怀西湖春，荆棘迷故里。",
                "两髦看公游，玉节旋屡弭。",
                "风尘三十载，碌碌类余子。",
                "晚登载欣堂，謦欬闻正邕。",
                "榆枋望天池，奋迅思决起。",
                "当谋白云居，敢援赤松比。",
                "临流整游观，三沐聊洗耳。",
                "",
                ""
            ]
        },
        {
            "title": "秋日杂咏六首",
            "content": [
                "客少无尘语，官閒省吏文。",
                "醉眠千嶂日，危会一窗云。",
                "酒户时通籍，诗坛渐策勋。",
                "平生不龟手，郢客浑挥斤。"
            ]
        },
        {
            "title": "明远次韵超然谈道因以谑语为戏将无同耶",
            "content": [
                "忘机亦忘言，政作口挂壁。",
                "因君强一语，习气乃乘隙。",
                "昨夕饮君家，看朱忽成碧。",
                "醉归城南路，不记足所历。",
                "尚想两红妆，翠袖香襞积。",
                "我歌君为舞，举手还恨窄。",
                "诗成漫不省，叹我真恶客。",
                "賸肯来看山，未厌一水隔。"
            ]
        },
        {
            "title": "故太师和王挽诗三首",
            "content": [
                "宿卫登环尹，荣思四十春。",
                "威名传瀚海，功烈上麒麟。",
                "却敌凝山岳，临机妙鬼神。",
                "中兴奉朝请，劳旧总无人。"
            ]
        },
        {
            "title": "慈云岭",
            "content": [
                "极目慈云路，看山立少时。",
                "湖光经雨阔，柳色泥烟垂。",
                "琢石观蹲兽，镌崖读断碑。",
                "西关知底险，抚掌笑儿嬉。"
            ]
        },
        {
            "title": "送陈天与知徽州",
            "content": [
                "台阁英名二十年，卜居那得便林泉。",
                "履声旧振星辰上，谏墨犹存雨露边。",
                "欲考治功三府近，且施惠政一州先。",
                "黄山看尽须黄阁，六月天池更著鞭。"
            ]
        },
        {
            "title": "题张几仲所藏醉道士图",
            "content": [
                "何须坐客总能文，呼酒相逢日暮云。",
                "醉倒尽如狂道士，夜归谁问故将军。"
            ]
        },
        {
            "title": "望灵山",
            "content": [
                "岳镇古所录，兹山谅其遗。",
                "忆从西江来，恍惚欣见之。",
                "初疑春雨晴，云物出怪奇。",
                "稍稍对岩壁，森森面岭奇。",
                "纷纭类列障，散漫如连帷。",
                "磅礴千里间，众景皆奔驰。",
                "颇讶地轴涌，未觉天柱亏。",
                "不让昆仑高，遂使泰华移。",
                "诸峰七十二，磊砢略可推。",
                "骈观拥佛髻，远睇凝蛾眉。",
                "大或覆钟鼎，细亦铦刀锥。",
                "石櫃一何高，梯天此为墀。",
                "崩腾铁马群，中有大将旗。",
                "身居万石贵，气压累卵危。",
                "雄杰亦莫床，清深亦余姿。",
                "蛟螭护绝磴，草木忘四时。",
                "岂知水晶宫，閟藏神所司。",
                "阴崖彼何灵，颈断不敢悲。"
            ]
        },
        {
            "title": "挽知泰州宋公大夫词",
            "content": [
                "投老溪南幸卜邻，一麾频见宠章新。",
                "养花别圃成三径，种木佳城度十春。",
                "前席遂孤明主意，留鞭难继沣阳尘。",
                "空余樽酒追随地，同社凄凉泪满巾。"
            ]
        },
        {
            "title": "僧仲俨芥室",
            "content": [
                "设席才方丈，谁将芥子看。",
                "须弥藏自稳，琥珀拾应难。",
                "脚底芒鞋破，颅边衲被寒，",
                "遥知八万座，一笑且团栾。"
            ]
        },
        {
            "title": "雨中伯恭至湖上",
            "content": [
                "莫嫌鞭马踏春泥，茶鼎诗整偶共携。",
                "山色雨深看更好，湖光烟接望远迷。",
                "连天花絮飞将尽，夹道蒲荷长欲齐。",
                "官事得閒须洗眼，蓬壶只在帝城西。"
            ]
        },
        {
            "title": "又溪山堂次韵四首",
            "content": [
                "梅子青青杏子红，绕城荷叶已掀风。",
                "莫嫌春尽无花柳，犹得清樽阿堵中。"
            ]
        },
        {
            "title": "以双莲戏韩子师",
            "content": [
                "并舞连歌意态新，水晶宫里向无尘。",
                "一时风月谁能许，要是君家两玉人。"
            ]
        },
        {
            "title": "送杜少柳起萃知遂宁府以高名千古重如山为韵",
            "content": [
                "男儿生世间，身名要俱高。",
                "苟不得其所，富贵轻鸿毛。",
                "古来献言士，忠嘉极夔皋。",
                "尚友千载余，斯心岂徒劳。",
                "",
                ""
            ]
        },
        {
            "title": "次韵张亚彦书事",
            "content": [
                "颉利何时缚，康居久未灰。",
                "天威如自震，敌势不难摧。",
                "日月丹心在，风尘白眼开。",
                "受降城旋筑，且缓羽书来。"
            ]
        },
        {
            "title": "纸鸢",
            "content": [
                "排风决起闹群儿，势力由来一线微。",
                "天上鹓鸾徒似耳，却惊遮日傍云飞。"
            ]
        },
        {
            "title": "题长春亭",
            "content": [
                "一径清深不起尘，芳菲红紫意随人。",
                "应知地胜无非景，但有花开即是春。",
                "萱草自随兰叶茂，棠花还与桂枝新。",
                "彩衣兄弟人生乐，莫惜支筇步武频。"
            ]
        },
        {
            "title": "八冬苦雨祷晴幸应刘若讷惠诗为贺因次其韵",
            "content": [
                "雨余云杪澹疏星，老病窥帘眼自明。",
                "农事已知今岁好，天公賸放十分晴。"
            ]
        },
        {
            "title": "郑宋用前韵见示因亦和答四首",
            "content": [
                "天巧由来不露机，冰澌剪出万花飞。",
                "琼珰似识汉川女，瑶瑟更逢湘浦妃。"
            ]
        },
        {
            "title": "次韵陈子象十月惠牡丹",
            "content": [
                "芙蓉扫地菊花陈，国色天香一夜春。",
                "爱景自催芳意动，清霜不碍晓妆新。",
                "长生便可书仙籍，上瑞端窒首贡珍。",
                "诗就只应开顷刻，先生笔力起千钧。"
            ]
        },
        {
            "title": "送温伯玉二首",
            "content": [
                "楚尾还重九，荒园菊半花。",
                "因君向姑孰，使我坠乌纱。",
                "更度千秋岭，休寻万里沙。",
                "壮年豪气在，途路莫兴嗟。"
            ]
        },
        {
            "title": "贺子忱抱膝庵二首",
            "content": [
                "红覆薰笼锦不如，万株相倚占春余。",
                "小窗睡足花阴里，何似天香下玉除。"
            ]
        },
        {
            "title": "蜡梅二首",
            "content": [
                "未惬篱东染御黄，天香特地剪蜂房。",
                "应怜雪里昭君怨，洗尽铅华试佛妆。"
            ]
        },
        {
            "title": "山行",
            "content": [
                "意适都忘远，行歌未觉劳。",
                "崎岖一径入，上下数峰高。",
                "嫩白怜新菊，轻红讶小桃。",
                "归来情兴动，风叶乱萧骚。"
            ]
        },
        {
            "title": "喜吕令防归",
            "content": [
                "閒居玩编简，萧然罕朋俦。",
                "古士信可佳，欲语不见酬。",
                "岂如平生交，臭味能相投。",
                "别久得会面，笑谈解人忧。",
                "况君复比邻，共此一壑幽。",
                "招邀接步武，文字资讨求。",
                "昨朝喜君来，快若沈疴瘳。",
                "开口四五笑，亹亹谈未休。",
                "鸡鸣任风雨畴能记穷愁。因知名教地，",
                "至乐真天游。新凉动梧竹，",
                "柴门掩清秋。三径无杂华，",
                "茙葵散金瓯。年丰鱼蟹熟，",
                "樽酒亦易谋。相过勿厌数，",
                "此外俱悠悠。"
            ]
        },
        {
            "title": "次韵子云春日见怀二首",
            "content": [
                "山寺莺花里，县知载酒行。",
                "青春随梦断，白发伴愁生。",
                "烂醉真吾事，忘机岂世情。",
                "书来得佳句，双眼暂增明。"
            ]
        },
        {
            "title": "交韵赵文鼎雨中",
            "content": [
                "老病幽栖不厌閒，未须消息梦长安。",
                "一春意淡连墙竹，终日清香小槛兰。",
                "红蕊便惊风里尽，青林犹惬雨中看。",
                "故人诗卷从头读，似酌芳樽为解颜。"
            ]
        },
        {
            "title": "过松江寄务观五首",
            "content": [
                "风流白如屋，垂虹烟霭间。",
                "清心太湖水，满眼洞庭山。",
                "放鹤迎人舞，飞鸥伴我閒。",
                "是中有佳句，诗思未容悭。"
            ]
        },
        {
            "title": "南岩",
            "content": [
                "官曹簿领无时空，一春蹙蹙尘埃中。",
                "溪南十里岩谷好，俗驾屡整无由穷。",
                "前时相邀雨断道，今时不雨天亦风。",
                "乃知书生不解事，每以悭涩勤天公。",
                "兴来邂逅始一往，盯与纵辔随飞鸿。",
                "野棠阗子梅杏老，密叶尚带残花红。",
                "峥嵘屋宇吁可怪，无乃开辟烦丰隆。",
                "却寻危径山巉绝，俯仰旷野迷西东。",
                "涓涓寒流滴冰雪，一酌为我凉心胸。",
                "山川何曾岁月计，可怜翠阜纷磨砻。",
                "人生欢笑不易得，此会几许谁能同。",
                "春禽正喧日已暮，叹我归期还匆匆。"
            ]
        },
        {
            "title": "遗直堂六首",
            "content": [
                "苦心有深思，劲质无软语。",
                "贤科废因公，此事亘千古。"
            ]
        },
        {
            "title": "雨中同邹德饭白云庵",
            "content": [
                "小雨不成雪，冻云犹没山。",
                "若无官事缚，聊傍野僧閒。",
                "浊酒问何阔，清游阻且艰。",
                "相看成冷淡，得句不空还。"
            ]
        },
        {
            "title": "次韵子云春日见怀二首",
            "content": [
                "每惜春光去世，生憎鶗鴃鸣。",
                "倦游心易赏，多病戍仍更。",
                "风雨山花过，池塘野水生。",
                "买牛归问舍，此计会应成。"
            ]
        },
        {
            "title": "送庞佑甫五首",
            "content": [
                "燕鸿望南飞，春至还北去。",
                "托食波浪中，潇湘几回渡。"
            ]
        },
        {
            "title": "元夔以诗留别用韵示之",
            "content": [
                "密竹疏松一水边，高舂自占曲肱眠。",
                "心如古井真无浪，迹似寒灰岂复然。",
                "舌在未应甘寂寞，地偏犹可小回旋。",
                "春风又绿澉塘草，清梦从今只惠连。"
            ]
        },
        {
            "title": "望灵寿致拜祖茔",
            "content": [
                "白马冈前眼渐开，黄龙府外首空回。",
                "殷勤父才绍相识，只问天兵早晚来。"
            ]
        },
        {
            "title": "青阳龙池山潮泉其应有时祷于泉上坐顷三应山",
            "content": [
                "八月钱塘岸，江潮昼殷雷。",
                "岂知惊浪诵，不转此峰来。",
                "古窦深无际，神渊秘莫开。",
                "山灵如爱我，三送雪成堆。",
                "",
                ""
            ]
        },
        {
            "title": "送孟婿植还临川",
            "content": [
                "西风同泛婺江船，倒指光阴六换年。",
                "秋色又看梧叶老，离怀还对菊花前。",
                "尘埃左宦空搔首，功业青云更著鞭，",
                "儿女关情易来往，一樽临路亦凄然。"
            ]
        },
        {
            "title": "避暑灵泉分韵得水字",
            "content": [
                "閒居亦无营，岁月驶流水。",
                "适闻新蝉鸣，袢暑遽如此。",
                "佳哉二三友，久要复邻里。",
                "怜我疾病除，慰我怀抱喜。",
                "居然肯见顾，岑寂聊启齿。",
                "空山百无有，翠阜映清泚。",
                "幽泉俯伴月，盎盎真石髓。",
                "坐久得清凉，山瓶还屡耻。",
                "一杯乐所遇，静胜有真理。",
                "谁能走悬箔，赭门趁朝市。",
                "炎歊不可触，暑雨欣渐止。",
                "幸有故人风，相过时洗耳。"
            ]
        },
        {
            "title": "宝林院次韩廷玉韵",
            "content": [
                "山绕孤城水拍空，惜无残月照疏桐。",
                "江干云断夜来雨，木末凉生秋到风。",
                "六代兴亡知寺古，老禅神异载碑丰。",
                "诗成极目苍茫里，惜别情怀醉梦中。"
            ]
        },
        {
            "title": "次韵张子仪仓司展翠亭",
            "content": [
                "官事常忙心自閒，故应拄笏为西山。",
                "举头但觉来风月，著足何妨涉阓闤。",
                "振廪功成聊共醉，追锋诏下合俱还。",
                "须知苍翠看不尽，输我岩居画掩关。"
            ]
        },
        {
            "title": "夜雪",
            "content": [
                "伴眼文书细作行，昏昏愁卧雪穿廊。",
                "何人恰弄风前备，错认梅花到枕旁。"
            ]
        },
        {
            "title": "俸金既尽家人问所质物戏答",
            "content": [
                "十载栖迟櫑具客，一生憔悴扊扅歌。",
                "典衣不为沽春酒，平昔无诗博饭箩。"
            ]
        },
        {
            "title": "送庞佑甫五首",
            "content": [
                "中宵櫂讴发，菰蒲翳明月。",
                "月黑色忽行，恐堕蛟龙窟。"
            ]
        },
        {
            "title": "钓台",
            "content": [
                "璜溪亦有钓鱼人，一笑鹰杨扫战尘。",
                "不会先生辞汉祖，投竿深坐此江滨。"
            ]
        },
        {
            "title": "赏心亭",
            "content": [
                "北风吹雨冷如秋，更上江干百尺楼。",
                "琼树桂人闭黄壤，石城华屋变沧洲。",
                "三峰已觉蓬莱近，二水真成汗漫游。",
                "六代风光几人物，不妨拥鼻向南州。"
            ]
        },
        {
            "title": "姜特立寄诗编为赋四首",
            "content": [
                "榕叶青青荔子红，三山十寺粤王宫。",
                "诵君好句浑如画，寄我清游梦想中。"
            ]
        },
        {
            "title": "洞溪绝句三首",
            "content": [
                "杏花无数连村落，也有人家挂酒旗。",
                "春色撩人只供醉，却怕风吹易醒时。"
            ]
        },
        {
            "title": "好事近 汴京赐宴闻教坊乐有感",
            "content": [
                "凝碧旧池头，一听管弦凄切。",
                "多少梨园声在，总不堪华发。",
                "",
                "杏花无处避春愁，也傍野烟发。",
                "惟有御沟声断，似知人呜咽。",
                "",
                "",
                ""
            ]
        },
        {
            "title": "清明前一日与客自光孝登般若庵观铁塔旧基因",
            "content": [
                "青鞵藜杖破层云，胜日犹能眼界新。",
                "窣堵已摧豪士手，狻猊犹现法王身。",
                "寺藏松竹疑无地，路接烟霄不到尘。",
                "车马憧憧城市客，举头相望几由旬。",
                "",
                ""
            ]
        },
        {
            "title": "逢人",
            "content": [
                "逢人似相识，初不辨名字。",
                "折腰致寒暄，但道久暌异。",
                "归来省眉目，彷佛犹梦寐。",
                "自非知心交，君辈定难记。",
                "将无半面别，正恐呼声似。",
                "中年况多忘，错认固无意。",
                "典刑要深思，摸索岂难事。",
                "尚想睢阳公，一见了奴隶。"
            ]
        },
        {
            "title": "送许侍郎知宣州",
            "content": [
                "我公名满东西川，一持使节几十年。",
                "桥经万里坂九折，儿童学语知公贤。",
                "上皇诏上嗟见晚，归来荷橐趋甘泉。",
                "平生所学欲尽试，新语仅奏囊中篇。",
                "两淮破碎赖整理，百工蛊敝资鑱镌。",
                "念公虽老猷自壮，何谓宜云请益坚。",
                "玉音三谕不可挽，一麾且复临江壖。",
                "宣城景物今更妍，木瓜如瓠栗如拳。",
                "敬亭山下蹑游屐，叠嶂楼中呼酒船。",
                "谢公已往诗句在，公有妙语真齐肩。",
                "却招李白吊杜牧，收揽风月酬云烟。",
                "中原未复敌未灭，政成请公须著鞭。",
                "吾君有意询黄发，庙堂之谋当万全。"
            ]
        },
        {
            "title": "雪中走笔寄邓延硕",
            "content": [
                "去年雪里共清游，萧子酣歌几唱酬。",
                "竹叶又看新酿熟，梅花还作暗香浮。",
                "青衫尚想君奔走，短褐空嗟我滞留。",
                "南北两峰银色界，不应孤负水边楼。"
            ]
        },
        {
            "title": "远游十首",
            "content": [
                "大钧转一气，急毂无停辕。",
                "是非与生死，胶扰于其间。",
                "朝昏互变灭，倏已千万年。",
                "岂知达道人，直作须臾观。",
                "天地本无物，置之奚足言。"
            ]
        },
        {
            "title": "故宫使待制侍郎陈公挽词二首",
            "content": [
                "结绶同郎省，幽居愿卜邻。",
                "撄宁良自适，坎壈遂无伸。",
                "壮志嗟犹在，交情晚更亲。",
                "秋风敬亭路，西望一沾巾。"
            ]
        },
        {
            "title": "建德道中",
            "content": [
                "风雨回头已十日，野花狼籍春可惜。",
                "水深泥滑行路难，但见千山好颜色。",
                "青青稻畦初布秧，人家掩扇弄事忙。",
                "驾言有咯不可驻，鶗鴃一声归梦长。"
            ]
        },
        {
            "title": "土人池中有新荷戴钱而出者少稷明远相率赋诗",
            "content": [
                "君不见紫髯将军射无敌，志目中眉犹动色。",
                "晚年惊见卖油翁，一线空钱曾不失。",
                "人言手熟会当尔，世事由来真一剧。",
                "纷纷刻楮枝已穷，厌看人力须开工。",
                "湘妃抚掌汉女笑，为我试手冯夷宫。",
                "芙蕖生叶不自展，胡为正在阿堵中。",
                "青铜翠羽光相映，莫遣游鱼动荷柄。",
                "芳心满眼谁得知，坐使诗人发嘲咏。",
                "我言差涩囊久空，井中飞蚨那得逢。",
                "不如青鸭为衔去，賸买明月酬清风。",
                "",
                ""
            ]
        },
        {
            "title": "松江别范至能朱伯阳",
            "content": [
                "吴歈湾月韵江船，屈指同行二十年。",
                "胜日五湖看老矣，倦游双鬓各苍然。",
                "拟寻诗酒平生社，未了尘埃薄宦缘。",
                "后夜西风相忆梦，琵琶亭下水笼烟。"
            ]
        },
        {
            "title": "挽故钤赵公彦远词",
            "content": [
                "平革长村未一施，尚余嘉誉蔼天支。",
                "事亲养志人争仰，教子成名世共推。",
                "盛德故应传后裔，清规谁为勒丰碑。",
                "华林冈下寒泉水，隐隐雷声纪孝思。"
            ]
        },
        {
            "title": "范良臣见过云有食粥之忧以斛米助之因得长句",
            "content": [
                "捄饥岂复卫文子，阙食尚怜颜鲁公。",
                "定知啜粥可餬口，未至复疾号山芎。",
                "东方千牍羡饱死，颜氏一瓢嗟屡空。",
                "我家无钱但斛粟，与子共坐诗能穷。"
            ]
        },
        {
            "title": "送施徽州二首",
            "content": [
                "御史英名世罕俦，峨冠聊复渐承流。",
                "治功要自先冯翊，大惠何妨始歙州。",
                "野媪定知还去虎，山民从此罢赍牛。",
                "百年善政须公继，尺一书颁愿少留。"
            ]
        },
        {
            "title": "昼寒亭",
            "content": [
                "月里琼宫不禁寒，谁令白昼堕人间。",
                "阴风淅淅来深谷，晴雪霏霏溅雨山。",
                "静爱飞流聊洗耳，坐看绝磴可怡颜。",
                "红尘势客那知此，赤脚青松意自閒。"
            ]
        },
        {
            "title": "送子云五首",
            "content": [
                "薄宦何堪远，兄今奉板舆。",
                "猫头供美笋，玉板荐嘉鱼。",
                "川陆徐行李，暄寒慎起居。",
                "会因回雁足，时一问何如。"
            ]
        },
        {
            "title": "剡溪道中五首",
            "content": [
                "拟赋归田未有田，春风聊泛剡溪船。",
                "青山满眼留侬住，处士茅茨阿那边。"
            ]
        },
        {
            "title": "过松江寄务观五首",
            "content": [
                "并舍尽垂柳，出檐多好花。",
                "独寻江岸路，静爱野人家。",
                "水暖分鱼子，沙晴蹙荻芽。",
                "放歌吾亦醉，渔户即生涯。"
            ]
        },
        {
            "title": "隆兴甲申岁闰月游焦山",
            "content": [
                "荒村日晴雪犹积，系缆焦公山下石。",
                "江翻断崖石破碎，瘞鹤千年有遗迹。",
                "瘦藤百级跻上方，浮玉南北法中央。",
                "樯午如林出烟浦，酒船远与帆低昂。",
                "老鸱盘风舞江南，杀气淮南望中见。",
                "神龙只合水底眠，为洗乾坤起雷电。",
                "观音岩前竹十寻，大士不死知此心。",
                "醉归更唤殷七七，賸种好花开鹤林。"
            ]
        },
        {
            "title": "故太师和王挽诗三首",
            "content": [
                "甲长神京冠，王封异姓优。",
                "风云开杰阁，水月转芳洲。",
                "种玉阶庭盛，挥金族绪周。",
                "诸郎自持橐，衮衮尚公侯。"
            ]
        },
        {
            "title": "夜雪",
            "content": [
                "炉火深红腊炬明，打窗风雪正纵横。",
                "瓦瓶旋注山泉满，却作潇潇细雨声。"
            ]
        },
        {
            "title": "雪中以独钓寒江雪分韵得独字",
            "content": [
                "常年待三白，此语未免俗。",
                "谁言岁将徂，一雪自云足。",
                "魃妖与疠鬼，不待巫茢逐。",
                "初喜没马足，还惊上牛目。",
                "三日雪不休，冰澌被茆屋。",
                "我贫固无事，尚赋一囊粟。",
                "长饥望年登，政恐麦不宿。"
            ]
        },
        {
            "title": "次韵子云盱眙道中三首",
            "content": [
                "桑间无褐半饥人，斗粟千金不换银。",
                "末路多惭逭沟壑，长年敢笑走埃尘。",
                "江声直下黄牛峡，河势遥分白马津。",
                "回首向来征战地，壮怀俱在只伤神。"
            ]
        },
        {
            "title": "次韵子云盱眙道中三首",
            "content": [
                "海上狼烽不起烟，兵戈犹记旧年前。",
                "岩居有客能招饮，肉食何人为给鲜。",
                "但得生涯类盘谷，可无风景似斜川。",
                "共寻餬口田三计较，仍办遮头屋数椽。"
            ]
        },
        {
            "title": "挽傅安道郎中词二首",
            "content": [
                "蚤负凌云气，长怀流水音。",
                "词场俱白首，世路只丹心。",
                "妙语空成诵，欢盟讵可寻。",
                "泉山几千里，涕泪俱沾襟。"
            ]
        },
        {
            "title": "劝耕至赤松山",
            "content": [
                "谬误君恩再领州，名山犹幸复春游。",
                "苦无羽客追元放，尚有群儿识细侯。",
                "麦穗雨晴迷野岸，桃花风急满溪流。",
                "隔林布谷如相应，更酌丹泉为少留。"
            ]
        },
        {
            "title": "次韵曾吉甫题画屏风",
            "content": [
                "何许江山发兴长，浑疑庐阜对彭郎。",
                "胸中丘壑元萧爽，笔下烟波故渺茫。",
                "落落疏松长映座，冥冥飞雨欲侵床。",
                "冷然已作华胥梦，便有群仙到枕旁。"
            ]
        },
        {
            "title": "次韵子云中秋见寄二首",
            "content": [
                "水绕孤城意自由，远山无数郁相缪。",
                "月明又作中秋好，白发相望在两州。"
            ]
        },
        {
            "title": "桐柏观三井龙潭下为瀑布",
            "content": [
                "一水赴壑如奔雷，两山壁立坚谁开。",
                "山高石限水不去，万古斗怒何轰豗。",
                "盘涡散作钟与釜，往往石上相萦回。",
                "泓渟岁久深莫测，人言海眼良可猜。",
                "不知蛟龙底无用，局促石窦直穷哉。",
                "未能九土霈一雨，尚与千里清炎埃。",
                "往时金虯坠玉简，中使奉诏从天来。",
                "百年旧事今寂寞，但有雪浪飞崔嵬。",
                "杜鹃花开兰正发，双阙万丈晴云堆。",
                "寒声彻耳心骨爽，凌风一上吹笙台。"
            ]
        },
        {
            "title": "次韵韩子师雪中二首",
            "content": [
                "曲樽高槛倚崔嵬，要是仙京白玉台。",
                "云色自连鳷鹊动，天颜亦为近臣开。",
                "光翻午夜浑疑月，花满新春未数梅。",
                "自笑诗成无好语，但知缟带与银杯。"
            ]
        },
        {
            "title": "洞溪绝句三首",
            "content": [
                "溪流直傍长堤去，缭乱半山桃李花。",
                "极知渡口好春色，却下扁舟步晚沙。"
            ]
        },
        {
            "title": "秋怀十首",
            "content": [
                "江南四百八十寺，未抵西湖胜处多。",
                "不用楼台带烟雨，只看宫殿压晴波。"
            ]
        },
        {
            "title": "道中遇停郊祀诏书",
            "content": [
                "丹诏西来急，沿淮次第知。",
                "应嗟飨帝日，却作视师期。",
                "士苦三年戍，人怀四郡悲。",
                "平戎可无策，帷帏定谁咨。"
            ]
        },
        {
            "title": "送马庄甫摄幕鄱阳用赵文鼎韵",
            "content": [
                "杖策冲寒不作难，弓刀结束笑谈间。",
                "便从幕府清民讼，已佐戎车靖蜑蛮。",
                "负雪幸无千里路，江湖才隔数重山。",
                "荆南桃李新开么径，屈指春融及早还。"
            ]
        },
        {
            "title": "对梅",
            "content": [
                "吏事纷俗语，新诗因难成。",
                "朝来见梅花，诗兴还自生。",
                "江头十日雨，云色开小晴。",
                "高山带微雪，北客眼为明。",
                "应怜此花开，与雪犹争衡。",
                "天公翦六出，未敌枝上英。",
                "萧然北窗下，冰壶看斜横。",
                "坐想南山中，晚风千树清。",
                "平生一尊酒，肯为桃李倾。",
                "幽香莫零落，送我扁舟行。"
            ]
        },
        {
            "title": "次韵黄文铡秀才雪中诒且惠新柑",
            "content": [
                "填空密雪借风威，深闭蓬窗昼掩扉。",
                "待学仙人乘鹤驾，未容寒士泣牛衣。",
                "连篇妙语千金重，满合黄柑数寸围。",
                "细酌清樽酬夜月，更看庭树作花飞。"
            ]
        },
        {
            "title": "又溪山堂次韵四首",
            "content": [
                "潋潋溪光白鸟前，昏昏雨脚暮云边。",
                "一年风景君应记，五月来看竞渡船。"
            ]
        },
        {
            "title": "寄赵德庄以过去生中作弟兄为韵七首",
            "content": [
                "我初见君诗，谓世无此作。",
                "飘零三十年，文思各衰落。",
                "俱持使者节，恨别还作恶。",
                "未置白玉堂，端须著岩壑。"
            ]
        },
        {
            "title": "次韵沈驹甫留别",
            "content": [
                "笔下纵横自学林，胸中玉海更清深。",
                "识君异县见眉宇，过我空山聆足音。",
                "月近中秋还惜别，雪飞穷腊会重临。",
                "闭门剥啄谁相问，与客宁论旧与今。"
            ]
        },
        {
            "title": "去草",
            "content": [
                "永日荒园独荷锄，草根藤蔓喜无余。",
                "谁怜仲举平生志，却学齐民种树书。"
            ]
        },
        {
            "title": "姜特立寄近诗",
            "content": [
                "双溪岩曲芦江岸，每见君诗句益奇。",
                "渐喜青云今得路，岂妨白云尚摛词。",
                "断蛟入海功何壮，披腹排云世共知。",
                "斫却月肿丹桂手，朝阳应占凤凰枝。"
            ]
        },
        {
            "title": "次韵沈驹甫观石井",
            "content": [
                "湖里驾鹅亦洞天，最奇山下石坳泉。",
                "一泓自觉寒光净，六月都无暑气煎。",
                "清似锡峰藏雨露，迥如篁岭閟风烟。",
                "壁端旧乏骚人句，从此须君妙墨传。"
            ]
        },
        {
            "title": "与苏训直约游招隐寺",
            "content": [
                "十日春晴未放梅，篮舆端为看山来。",
                "路寻绝壑空流水，寺倚苍岩只废台。",
                "处士尚余三亩宅，野僧合买万松栽。",
                "故知佳兴难为败，上尽西峰眼界开。"
            ]
        },
        {
            "title": "送梁士衡归余杭",
            "content": [
                "一水分他县，音书近可传。",
                "飘零俱北客。憔悴各中年。",
                "破屋春风里，扁舟夜雪前。",
                "故人逢短簿，为话意茫然。"
            ]
        },
        {
            "title": "送沈驹甫",
            "content": [
                "官曹邂逅得情亲，一赋松斋遂绝尘。",
                "天禄校书元有路，甘泉第颂可无人。",
                "江山兴味不知老，芋栗生涯未觉贫。",
                "我欲邀君寺南住，春风聊与杏花邻。"
            ]
        },
        {
            "title": "宋传道挽词二首",
            "content": [
                "德履无遗恨，弦歌有去思。",
                "养亲三釜乐，作郡十年迟。",
                "壮志沈黄壤，英游闭赤墀。",
                "丰碑颂遗爱，谁为继罗池。"
            ]
        },
        {
            "title": "次韵石林见贻绝句四首",
            "content": [
                "青山白水对开帘，佳句中边胜蜜甜。",
                "机杼由来千丈锦，区区割截笑江淹。"
            ]
        },
        {
            "title": "吕伯恭挽词",
            "content": [
                "青云涂路本青毡，圣愿相期四十年。",
                "台阁久嗟君卧疾，山森空叹我华颠。",
                "伤心二女同新穴，拭目诸生续旧编。",
                "斗酒无因相活酹，朔风东望涕潸然。"
            ]
        },
        {
            "title": "立春感怀",
            "content": [
                "南北驱驰老病身，不堪节物更催人。",
                "梅梢白白犹藏腊，蔬甲青青便作春。",
                "铁马渐欣边寒静，土牛还祝岁时新。",
                "圣朝文物从兹始，元日郊丘得上辛。"
            ]
        },
        {
            "title": "周元特詹事挽词二首",
            "content": [
                "黄发趋严诏，青宫启太微。",
                "园公方入侍，疏傅已言归。",
                "奏牍三千在，流年七十稀。",
                "无从奠难酒，老疾只沾衣。"
            ]
        },
        {
            "title": "赴信幕寄子云叔{唤口换日}及同寺",
            "content": [
                "谢三船上醉同归，黄四花边手屡携。",
                "巷里何曾异南北，屋头还复记东西。",
                "一杯相属情犹在，千里分飞意自迷。",
                "堂下秋来足萱草，定倾家酿饫黄鸡。"
            ]
        },
        {
            "title": "永丰行",
            "content": [
                "丹阳湖中好风色，晴日波光漾南北。",
                "湖岸人家榆柳行，风飐低昂似迎客。",
                "系船并岸聊一呼，老农指是官田圩。",
                "长衫紫领数百辈，见我罗拜长嗟吁。",
                "政和回头五十载，官长筑圩宛然在。",
                "东西相望五百圩，有利由来得无害。",
                "官圩民圩奚所拘，此地无田但有湖。",
                "围湖作田事应尔，底用彻地还龟鱼。",
                "民圩不坚自招水，水潦何常镇如此。",
                "官圩六十里如城，削平为湖定何理。",
                "请看今来禾上场，七百顷地云堆黄。",
                "县官糴米三万斛，度僧给牒能商量。",
                "我闻此语汗生面，千闻岂如目一见。",
                "吾君神圣坐九重，轻易献言谁复辨。",
                "却忆吴中初夏时，畚锸去决湖田围。",
                "鸡惊上篱犬上屋，水至不得携妻儿。",
                "无田赴水均一死，善政养民那得尔。",
                "寄言父老且深耕，为汝驰书报天子。"
            ]
        },
        {
            "title": "元夕再用韵",
            "content": [
                "瑶山直上玉梯横，不用银花散火城。",
                "著柳共看飞絮动，打窗浑作乱蚊声。",
                "路寻鸾鹤天疑近，石壅鲸鲵观易京。",
                "便拟乘风跨沧海，更须新月趁潮生。"
            ]
        },
        {
            "title": "会稽道中有感",
            "content": [
                "稠红乱紫正芳菲，寒食青门客自归。",
                "江上酒醒闻燕语，日斜睡足看花飞。",
                "功名老去真何在，丘壑平生岂愿违。",
                "尚喜系船探禹穴，稽山云淡雨霏霏。"
            ]
        },
        {
            "title": "登玉京洞遇雨",
            "content": [
                "俗物只散意，市朝那复清。",
                "未能蓬岛去，且上玉京行。",
                "古洞深无底，幽泉细有声。",
                "山灵知我意，賸乞片时晴。"
            ]
        },
        {
            "title": "答金元鼎喜雨",
            "content": [
                "雨后红蕖满意开，风前绿净绝纤埃。",
                "独怜病守孤吟赏，犹幸诗翁数往来。",
                "农事已知沟浍足，欢声不待管弦催。",
                "旋舂玉粒添冰酿，莫负樽前鹦鹉杯。"
            ]
        },
        {
            "title": "次韵子云种竹",
            "content": [
                "官居地多隙，种竹及春早。",
                "萧然三亩园，便可事幽讨。",
                "层峦寓岩石，一目惜尽了。",
                "移根互掩映，取径作深杳。",
                "飞来风乌鹊，相唤亦栖绕。",
                "微风与新月，屡舞欣嫋嫋。",
                "用知亭馆閒，有竹自能好。",
                "堂前艺梅花，堂后列萱草。",
                "叩门有俗客，未至迹互扫。",
                "遥怜敬亭下，巷僻客仍少。",
                "庭隅方解箨，相对亦社保。",
                "吟哦五字句，饮水良不饱。",
                "春雷发头角，茧栗未应小。",
                "卜居如有得，破地出池沼。",
                "胸中千亩计，岂顾万事扰。",
                "他年醉林间，准拟成二老。"
            ]
        },
        {
            "title": "访吴元鼎如村五首",
            "content": [
                "我生甲子幸君同，君自臞仙我秃翁。",
                "要拍铜鞮论岁月，莫嫌相对只诗穷。"
            ]
        },
        {
            "title": "方务德侍郎挽词二首",
            "content": [
                "上圣询黄发，清时慨莫留。",
                "居中二千古，典外十三州。",
                "禁闼多闳议，筹帏裕远猷。",
                "交新半天下，注海泪空流。"
            ]
        },
        {
            "title": "春日书事五首",
            "content": [
                "十年骑马听朝鸡，老窃州符簿领迷。",
                "衙鼓不闻春睡足，闭门聊喜得幽栖。"
            ]
        },
        {
            "title": "遗直堂六首",
            "content": [
                "郑虔骨已朽，孔父天不遗。",
                "他年从事贤，手板空倒持。"
            ]
        },
        {
            "title": "病中放言五首",
            "content": [
                "松窗永日度冰颸，坐觉清阴寸寸移。",
                "境静故应閒可乐，形臞犹有闰相随。",
                "尘埃末路思千里，风露何年饱一枝。",
                "百岁穷通吾自了，闭门长咏子桑诗。"
            ]
        },
        {
            "title": "山口道中",
            "content": [
                "芳草连云水拍溪，春山树树子规啼。",
                "东风何事催行客，偏遣残红趁马蹄。"
            ]
        },
        {
            "title": "送中甫兄之淮南",
            "content": [
                "老忆亲朋别，贫知客寓愁。",
                "青灯耿遥夜，浊酒对穷秋。",
                "寒日催征骑，新霜倚县楼。",
                "因君问淝水，莫渡北来舟。"
            ]
        },
        {
            "title": "郑仲南五梅图",
            "content": [
                "江南酒美樽不空，十年醉倒梅花中。",
                "经行所见略可谱，一一秀骨含仙风。",
                "不将向华污真色，亦有醉脸匀春红。",
                "重英千叶两何好，玉立但喜肌微丰。",
                "红绡金缕变新样，品异独许天香同。",
                "花开到处即吾圃，水寒月淡烟空蒙。",
                "醉来踏雪更起舞，长歌目送南飞鸿。",
                "自后春归厌寂寞，坐觉桃李难为容。",
                "忽惊横轴入吾手，世上犹有丹青诗穷。",
                "诗成妙手傥不惜，画我曳杖穿芳丛。"
            ]
        },
        {
            "title": "过庞佑甫",
            "content": [
                "半亩方园水到门，地偏人静恰如村。",
                "声名不用卿王衍，文字真能仆屈原。",
                "举世知君如我少，平生学道欲谁论。",
                "何时共结柴桑社，篱下烽来菊正繁。"
            ]
        },
        {
            "title": "重午斋宿读蔡迨文编以酒馈之",
            "content": [
                "沈香亭上示传宣，斗酒挥毫自百篇。",
                "研雪新蒲瓯弄碧，遥知独酌意悠然。"
            ]
        },
        {
            "title": "晖仲惠梅花数枝",
            "content": [
                "江上春风几日回，一枝先傍小堂开。",
                "恨无冷艳连天白，已有生香特地来。"
            ]
        },
        {
            "title": "望卞山怀石林翁",
            "content": [
                "卞山苕水共苍苍，中有先生万古堂。",
                "早岁英名类终贾，墓年收寿到刘杨。",
                "人琴遂欲成千载，鸡酒犹能酹一觞。",
                "身后遗编尚尘积，丰碑谁复付中郎。"
            ]
        },
        {
            "title": "送吕令防赴海门宰",
            "content": [
                "五斗由来岂疗贫，尚应拄笏对秋云。",
                "未嗟薄宦来还去，但觉频年我送君。",
                "舍北水生思共赏，淮南米贱好相闻。",
                "白鱼青笋平生事，愁绝江寒雁影分。"
            ]
        },
        {
            "title": "寄赵德庄以过去生中作弟兄为韵七首",
            "content": [
                "士苦不自重，贪名乃忘生。",
                "向来望尘子，得车定何荣。",
                "浮云蔽天壤，岂碍日月明。",
                "惟余金石交，可论藏与行。"
            ]
        },
        {
            "title": "龙华寺傅大士真身像",
            "content": [
                "古寺郊丘侧，钟鱼晓未喧。",
                "双林有遗骨，瑞萼记名园。",
                "粒石嗟余饭，神槌想叩门。",
                "蚕桑犹有谒，鼓舞动山村。"
            ]
        },
        {
            "title": "远游十首",
            "content": [
                "生死一大梦，梦觉谁当分。",
                "梦中既不了，虽觉何足云。",
                "天光发吾宇，澹然无朝曛。",
                "至乐不外假，至贵斯无文。",
                "求仙与学佛，举世徒纷纷。"
            ]
        },
        {
            "title": "故致政提刑少卿方公挽词",
            "content": [
                "筹策沾荣誉最贤，青云回步接英躔。",
                "请缨莫遂终军志，投绂方期卫武年。",
                "原隰观风频玉节，省台联秩近甘泉。",
                "一舟五鹤符佳梦，陂水成湖问葛仙。"
            ]
        },
        {
            "title": "次韵郑守舜举喜雪四首",
            "content": [
                "好雪相仍岁又除，丰年瑞事总堪书。",
                "未嫌款段追千骑，化作张仙跨白驴。"
            ]
        },
        {
            "title": "同尹少稷赋岩桂",
            "content": [
                "江南秋尽犹无菊，只有幽香满岩谷。",
                "纷纷千树散黄金，翠叶离披剪寒玉。",
                "繁枝疑从缺月堕，嫩叶不受微风触。",
                "芳枝冷淡谁与妍，雾雨阴晴自膏沐。",
                "不妨松竹共行伍，要使芝兰尽臣仆。",
                "小山有句嗟未尽，骚经已断谁能续。",
                "每至凋零足惆怅，尚喜炉薰驻余馥。",
                "为君扫地斗量归，犹胜胡椒夸百斛。"
            ]
        },
        {
            "title": "过武夷",
            "content": [
                "不到仙山二十年，道人双鬓亦皤然。",
                "却看翠岭千寻石，又汎清溪九曲船。",
                "目极已高聊自喜，身轻欲上可无缘。",
                "只应猿鹤遥相认，笑我归耕未有田。"
            ]
        },
        {
            "title": "九日独酌",
            "content": [
                "茱萸满把半青红，强拟登临少客同。",
                "碧树池塘秋色里，黄花时节雨声中。",
                "官閒觅句能消日，酒薄看山尚怯风。",
                "高李故人今健否，一樽怀古意无穷。"
            ]
        },
        {
            "title": "南涧",
            "content": [
                "秋风何时来，午暑忽已散。",
                "娟娟木犀花，弄蕊亦璀璨。",
                "清香不自惜，拥鼻得奇观。",
                "古来达道人，至乐在山涧。",
                "艺兰与种蕙，采掇契幽愿。",
                "置此勿复言，吾方困游宦。"
            ]
        },
        {
            "title": "去岁得黟江县牡丹数种今年开一枝盖白者谱中",
            "content": [
                "黟江新样水晶毬，冰雪肌香体更柔。",
                "弹压风光知第一，酴醾玉蕊见应羞。",
                "",
                ""
            ]
        },
        {
            "title": "宋传道挽词二首",
            "content": [
                "留落东州彦，相期幸卜邻。",
                "筒诗余唱永，樽酒记情亲。",
                "旧国归无日，诸乡见有人。",
                "佳城千载恨，雪涕楚江滨。"
            ]
        },
        {
            "title": "凌风亭",
            "content": [
                "西山如层城，壁立有坚对。",
                "逶迤雉堞出，一水相萦带。",
                "诛茅发颓垣，偶与嘉景会。",
                "天风无边来，云日为破碎。",
                "谁能了蘋末，直欲跨鹏背。",
                "飘然压尘土，九壤真一块。",
                "王乔幸齐驱，御寇亦同载。",
                "不知吏役缚，且乐公事退。",
                "春光到花木，栏槛惬清快。",
                "相期睨南溟，整我飞霞佩。"
            ]
        },
        {
            "title": "卧病",
            "content": [
                "有身自觉皆为患，了事从来却号痴。",
                "贫里定知强健乐，未妨斗酒百篇诗。"
            ]
        },
        {
            "title": "访吴元鼎如村五首",
            "content": [
                "我住城南君在西，柴门草长与人齐。",
                "不妨共踏溪津路，日日云山入杖藜。"
            ]
        },
        {
            "title": "挽王侨卿右司词",
            "content": [
                "壮年嘉誉蔼瀛洲，衮衮诸公并儁游。",
                "献纳未持天上橐，光华频总峤南州。",
                "牢盆賸算波熬素，蒲泽终期到剑买牛。",
                "世路荣枯真莫问，浮云山眇泪横秋。"
            ]
        },
        {
            "title": "题十二兄野堂",
            "content": [
                "少年行乐记乡关，月渚霞洲一梦间。",
                "为爱轩窗临野水，只疑风景是家山。",
                "荷香柳影情偏厚，竹色松声意自閒。",
                "堪笑主翁持节手，却来垂钓傍苍湾。"
            ]
        },
        {
            "title": "遗直堂六首",
            "content": [
                "栋梁乃不取，得地且深植。",
                "妖娆紫薇花，岁晚犹伴直。"
            ]
        },
        {
            "title": "故致政宣义叶公挽词",
            "content": [
                "植德由来不自知，成家今风聍馨儿。",
                "名驹有种能千里，仙桂腾芳定五枝。",
                "彩绶螭坳方致养，素车云路忽兴悲。",
                "死生了了真余事，流水断烟空好诗。"
            ]
        },
        {
            "title": "寄赵德庄以过去生中作弟兄为韵七首",
            "content": [
                "筑城始议态，寓兵复言攻。",
                "二年大江南，兵弋在目中。",
                "忧时亦千虑，惟子与我同。",
                "诣阙请长缨，终军本儿童。"
            ]
        },
        {
            "title": "故赠太师丞相文恭陈公挽词二首",
            "content": [
                "扶疾祗严诏，邦基整屡然。",
                "紫宸朝秦事，黄阁暮兴悲。",
                "德望仪千载，恩荣冠一时。",
                "石龟山下路，谁为记丰碑。"
            ]
        },
        {
            "title": "答人问易",
            "content": [
                "阴阳妙用表三才，却问阴阳底许来。",
                "若识阴阳由动静，何人更作有无猜。"
            ]
        },
        {
            "title": "送子云五首",
            "content": [
                "水阔湖南道，春深可当游。",
                "鸟声喧绿树，花影趁行舟。",
                "短袖那容舞，良畴不易谋。",
                "有亲垂白发，敛板未应羞。"
            ]
        },
        {
            "title": "访吴元鼎如村五首",
            "content": [
                "昔年曾叹马相如，才气飘飘赋子虚。",
                "未怪家贫徒四壁，先生四壁僦人居。"
            ]
        },
        {
            "title": "依韵和御制秋晚曲宴诗",
            "content": [
                "巍巍舜汉浃嘉生，宴俎丰年万宝成。",
                "禁幄云深开晓色，上林风迥起秋声。",
                "威加鼍鼓雷霆转，喜动龙旗日月明。",
                "应手神珠看电击，旄头消尽铁山平。"
            ]
        },
        {
            "title": "秋怀十首",
            "content": [
                "酒熟橙黄盛物华，重阳无客不思家。",
                "鹅儿剪雪开岩桂，鹤羽攒金散菊花。"
            ]
        },
        {
            "title": "蜡梅二首",
            "content": [
                "白璧黄金取意裁，极知变态自江梅。",
                "风流一样香仍好，共趁春前腊后开。"
            ]
        },
        {
            "title": "送陆务观福建提仓",
            "content": [
                "觥船相对百分空，京口追随一梦中。",
                "落纸云烟君似旧，盈市霜雪我成翁。",
                "春来茗叶还争白，腊近梅梢尽破红。",
                "领略溪山须妙语，少迂使节上凌风。"
            ]
        },
        {
            "title": "鹧鸪天",
            "content": [
                "万古光寒太白精。直宜分作两郎星。不然安得难兄弟，先後尧蓂三荚生。霜月冷，斗杓横。老人今夜已齐明。他年莫作郎星看，两两台躔拱太清。"
            ]
        },
        {
            "title": "醉落魄/一斛珠",
            "content": [
                "相看半百。劳生等是乾坤客。功成一笑惊头白。惟有榴花，相对似颜色。蓬莱水浅何曾隔。也应待得蟠桃摘。我歌欲和君须拍。风月年年，常恨酒杯窄。"
            ]
        },
        {
            "title": "醉落魄/一斛珠",
            "content": [
                "红蕖漾月。薰风特地生梧叶。一年风月今宵别。隐隐笙鸾，何处有炎热。凤凰山下榴花发。一杯香露融春雪。幔亭有路通瑶阙。知我丹成，容我醉时节。"
            ]
        },
        {
            "title": "瑞鹤仙",
            "content": [
                "好山横翠幕。更一水流烟，嫩阴成幄。薰风转林薄。笑劳生底事，漫嗟离索。霞觞细酌。尽流年、青镜易觉。算芙蓉、玉井香翻，不减旧阶红药。寂寞。早玄空老，问字人稀，也胜投阁。骑鲸後约。追汗漫，记寥廓。便风帆高挂，云涛千里，谁道蓬壶水弱。任蟠桃、满路千花，自开自落。"
            ]
        },
        {
            "title": "鹧鸪天",
            "content": [
                "甲子今年甫一周。人间聊住八千秋。依依梅蕊看如雪，恰恰蟾华未上钩。分玉节，共南州。台城辇路记重游。相期一品归来健，兄弟华颠自献酬。"
            ]
        },
        {
            "title": "南乡子",
            "content": [
                "新笋旋成林。梅子枝头雨更深。织就彩丝犹十日，登临。人似江心百炼金。功业会相寻。好挹薰风和舜琴。鹤住千年丹九转，如今。门外梧桐长翠阴。"
            ]
        },
        {
            "title": "朝中措",
            "content": [
                "清霜著柳夜来寒。新月印湖山。共喜今年称寿，一尊还在长安。人间千载，从教鹤发，且驻朱颜。看取烟霄平步，何须九转神丹。"
            ]
        },
        {
            "title": "鹧鸪天",
            "content": [
                "雨歇云如隔座屏。薰风摇动一天青。今年五十平头过，又喜清歌洗耳听。浮世事，绝曾经。此生应直斗牛星。且倾田舍黄鸡酒，敢望君家白玉庭。"
            ]
        },
        {
            "title": "鹊桥仙",
            "content": [
                "菊花黄後。山茶红透。南国小春时候。蓬山高处绿云间，有一个、仙宫诞秀。精神龟媚，骨毛鹤瘦。落落人中星斗。殷勤自折早梅芳，调一鼎、和羹为寿。"
            ]
        },
        {
            "title": "蓦山溪",
            "content": [
                "双龙古洞，领略千岩秀。福地有真仙，来一试、调元□手。青春绿野，月转最高峰，星斗润，柳海新，五夜收灯後。诏飞天上，人倚经纶旧。重入辅升平，更赢得、千龄眉寿。功成未晚，归伴赤松游，金印重，羽衣轻，会见丹砂就。"
            ]
        },
        {
            "title": "水龙吟",
            "content": [
                "南风五月江波，使君莫袖平戎手。燕然未勒，渡沪声在，宸衷怀旧。卧占湖山，楼横百尺，诗成千首。正菖蒲叶老，芙蕖香嫩，高门瑞、人知否。凉夜光躔牛斗。梦初回、长庚如昼。明年看取，锋旗南下，六骡西走。功画凌烟，万钉宝带，百壶清酒。便留公剩馥，蟠桃分我，作归来寿。"
            ]
        },
        {
            "title": "六州歌头",
            "content": [
                "东风著意，先上小桃枝。红粉腻，娇如醉，倚朱扉。记年时，隐映新妆面，临水岸，春将半，云日暖，斜桥转，夹城西。草软莎平，跋马垂杨渡，玉勒争嘶。认蛾眉，凝笑脸，薄拂燕脂，绣户曾窥，恨依依。",
                "　　共携手处，香如雾，红随步，怨春迟。消瘦损，凭谁问？只花知，泪空垂。旧日堂前燕，和烟雨，又双飞。人自老，春长好，梦佳期，前度刘郎，几许风流地，花也应悲。但茫茫暮霭，目断武陵溪，往事难追。",
                ""
            ]
        },
        {
            "title": "永遇乐",
            "content": [
                "池馆春归，帘栊昼静，清漏移箭。山下孤城，水边翠竹，鶗鴂声千转。记得年时，绮窗人去，尚有唾茸遗线。照珠筵、歌檀舞扇，寂寞旧家排遍。青云赋客，多情多病，西掖桐阴满院。飞絮随风，马头月在，翡翠帷空卷。平湖烟远，斜桥雨暗，欲寄短书双燕。算犹忆、兰房画烛，醉时共翦。"
            ]
        },
        {
            "title": "水龙吟",
            "content": [
                "雨馀叠巘浮空，望中秀色仙都是。洞天未锁，人间春老，玉妃曾坠。锦瑟繁弦，凤箫清响，九霄歌吹。问分香旧事，刘郎去後，知谁伴、风前醉。回首暝烟千里。但纷纷、落红如泪。多情易老，青鸾何许，诗成谁寄。斗转参横，半帘花影，一溪寒水。怅飞凫路杳，行云梦断，有三峰翠。"
            ]
        },
        {
            "title": "醉落魄/一斛珠",
            "content": [
                "霓裳弄月。冰肌不受人间热。分明密露枝枝结。碧树珊瑚，容易与君折。玉环旧事谁能说。迢迢驿路香风彻。故人莫恨东南别。不寄梅花，千里寄红雪。"
            ]
        },
        {
            "title": "南柯子/南歌子",
            "content": [
                "五月炎州路，千重扑地开。只疑标韵是江梅。不道薰风庭院、雪成堆。宝髻琼瑶缀，仙衣翡翠裁。一枝长伴荔枝来。付与玉人和笑、插鸾钗。"
            ]
        },
        {
            "title": "临江仙",
            "content": [
                "不恨绿阴桃李过，酴醿正向人开。一尊清夜月徘徊。花如人意好，月为此花来。未信人间香有许，却疑同住瑶台。纷纷残雪堕深杯。直教攀折尽，犹胜酒醒回。"
            ]
        },
        {
            "title": "薄幸",
            "content": [
                "送君南浦。对烟柳、青青万缕。更满眼、残红吹尽，叶底黄鹂自语。甚动人、多少离情，楼头水阔山无数。记竹里题诗，花边载酒，魂断江干春暮。都莫问、功名事，白发渐、星星如许。任鸡鸣起舞，乡关何在，凭高目尽孤鸿去。漫留君住。趁酴醿香暖，持杯且醉瑶台露。相思记取，愁绝西窗夜雨。"
            ]
        },
        {
            "title": "瑞鹤仙",
            "content": [
                "西风吹暮雨。正碧树凉生，送君南浦。蝉声带残暑。满高林斜照，暝烟横渚。故乡路阻。更秋入、江城雁渡。怅天涯、几许闲愁，对酒共成羁旅。休问功名何在，绿鬓吴霜，素衣尘土。离觞缓举。收玉箸，听金缕。叹凌云才调，乌丝阑上，省把清诗漫与。见洛阳、年少交游，倩君寄语。"
            ]
        },
        {
            "title": "水龙吟",
            "content": [
                "乱山深处逢春，断魂更入桃源路。双双翠羽，溅溅流水，濛濛香雾。花里莺啼，水边人去，落红无数。恨刘郎鬓点，星星华发，空回首、伤春暮。寂寞云间洞户。问当年、佳期何处。虹桥望断，琼楼深锁，如今谁住。绿满千岩，浣衣石上，倚风凝伫。料多情好在，也应笑我，却匆匆去。"
            ]
        },
        {
            "title": "念奴娇",
            "content": [
                "春来离思，正楼台灯火、香凝金戟。扬子江头嘶骑拥，杨柳花飞留客。枚乘声名，谪仙风韵，更赋长相忆。酒阑相顾，起看月堕寒壁。尊前谁唱新词，平林真有恨、寒烟如织。燕雁横空梅蕊乱，醉里隔江闻笛。白发逢春，湖山好在，一笑千金直。待君归诏，买船重话畴昔。"
            ]
        },
        {
            "title": "念奴娇",
            "content": [
                "湖山泥影，弄晴丝、目送天涯鸿鹄。春水移船花似雾，醉里题诗刻烛。离别经年，相逢犹健，底恨光阴速。壮怀浑在，浩然起舞相属。长记入洛声名，风流觞咏，有兰亭修竹。绝唱人间知不知，零落金貂谁续。北固烟锺，西州雪岸，且共杯中绿。紫台青琐，看君归上群玉。"
            ]
        },
        {
            "title": "念奴娇",
            "content": [
                "定交最早，叹西津几度，匆匆论别。世事浮云山万变，只有沧江横月。长忆追随，湖山好处，醉帽敧风雪。竹阴花径，兴来题尽桐叶。谁忆此地相逢，鬓毛君未白，眉添黄色。屈指烟霄归诏近，路入龙楼金碧。千载功名，一尊欢笑，会作他年说。倚天长剑，夜寒光透银阙。"
            ]
        },
        {
            "title": "念奴娇",
            "content": [
                "去年秋半，正都门结束，相将离别。潋潋双溪新雁过，重见当时明月。步转高楼，凄凉看镜，绿鬓纷成雪。晚晴烟树，傍人飞下洪叶。还记江浦潮生，云涛天际，涌金波一色。千里相望浑似梦，极目空山围碧。醉拍朱阑，满簪丹桂，细与姮娥说。倚风孤啸，恍然身在瑶阙。"
            ]
        },
        {
            "title": "醉蓬莱",
            "content": [
                "听清歌初转，翠岭云横，乍飞还驻。水落秋明，正千岩呈露。况有宾朋，飘然才调，尽凌空鵷鹭。步绕西畴，同寻南涧，郊原新雨。好客声名，郑庄风韵，松菊栽成，故侯瓜圃。燕去鸿来，笑人生离聚。老子偷闲，爱君三径，共一尊芳醑。待约梅仙，他年丹就，骑鲸飞去。"
            ]
        },
        {
            "title": "水调歌头",
            "content": [
                "落日澹芳草，烟际一鸥浮。西湖好处，君去千里为谁留。坐想敬亭山下，竹映一溪寒水，飞盖共追游。况有尊前客，相对两诗流。笑谈间，风满座，气横秋。平生壮志，长啸起舞看吴钩。红白山花开谢，半醉半醒时节，春去子规愁。梦绕水西寺，回首谢公楼。"
            ]
        },
        {
            "title": "水调歌头",
            "content": [
                "泽国又秋晚，天际有飞鸿。中原何在，极目千里暮云重。今古长干桥下，遗恨都随流水，西去几时东。斜日动歌管，萸菊舞西风。江南岸，淮南渡，草连空。石城潮落，寂寞烟树锁离宫。且斗尊前酒美，莫问楼头佳丽，往事有无中。却笑东山老，拥鼻与谁同。"
            ]
        },
        {
            "title": "水调歌头",
            "content": [
                "今日俄重九，莫负菊花开。试寻高处，携手蹑屐上崔嵬。放目苍岩千仞。云护晓霜成阵。知我与君来。古寺倚修竹，飞槛绝纤埃。笑谈间，风满座，酒盈杯。仙人跨海，休问随处是蓬莱。落日平原西望。鼓角秋深悲壮。戏马但荒台。细把茱萸看，一醉且徘徊。"
            ]
        },
        {
            "title": "水调歌头",
            "content": [
                "潋潋桂华满，摇落楚江秋。去年今夜，相望千里一扁舟。满目都门风露。离别凄凉几度。霜雪渐盈头。山水最佳处，常恨不同游。少年约，谈笑事，取封侯。田园归晚，休问适不用吾谋。身外功名何处。屈指如今老去。无梦到金瓯。剩买五湖月，吹笛下沧洲。"
            ]
        },
        {
            "title": "水调歌头",
            "content": [
                "明月照多景，一话九经年。故人何在，依约蜀道倚青天。豪气如今谁在。剩对岷峨山水。落纸起云烟。应有阳台女，来寿隐中仙。相如赋，王褒颂，子云玄。兰台麟阁，早晚飞诏下甘泉。梦绕神州归路。却趁鸡鸣起舞。馀事勒燕然。白首待君老，同泛五湖船。"
            ]
        },
        {
            "title": "水调歌头",
            "content": [
                "江路晓来雨，残暑夜全消。人言天上今夕，飞鹊渐成桥。杳杳云车何处。脉脉红蕖香度。瓜果趁良宵。推枕断虹卷，抚槛白鱼跳。无湖客，临风露，倚兰苕。云涛四起，极目人世有烟霄。我送君舟西渡。君望我帆南浦。明日恨迢迢。且醉吴淞月，重听浙江潮。"
            ]
        },
        {
            "title": "水调歌头",
            "content": [
                "世事不须问，我老但宜仙。南溪一曲，独对苍翠与孱颜。月白风清长夏。醉里相逢林下。欲辩已忘言。无客问生死，有竹报平安。少年期，功名事，觅燕然。如今憔悴，萧萧华发抱尘编。万里蓬莱归路。一醉瑶台风露。因酒得天全。笑指云阶梦，今夕是何年。"
            ]
        },
        {
            "title": "满江红",
            "content": [
                "江绕层城，重楼迥、依然山色。□□有、佳人犹记，旧家离别。把酒只如当日醉，挥毫剩欠尊前客。算平林、有恨寄伤心，烟如织。湖平树，花连陌。风景是，光阴易。叹新声浑在，断云难觅。暮雨不成巫峡梦，数峰还认湘波瑟。但与君、同看小槽红，真珠滴。"
            ]
        },
        {
            "title": "水龙吟",
            "content": [
                "五溪深锁烟霞，定知不是人间世。轩然九老，排云一笑，苍颜相对。星斗垂空，月华随步，酒醒无寐。□广寒已近，嫦娥起舞，天风动、摇丹桂。极目层霄如洗。正千岩、棱棱霜气。飞泉半落，苍崖百仞，珠翻玉碎。金衲松成，葛洪丹就，如今千载。叹谪仙诗在，骑驴未远，且留君醉。"
            ]
        },
        {
            "title": "满江红",
            "content": [
                "寂寞山城，春已半、好花都折。无奈向、阴晴不定，冷烟寒食。莫问花残风又雨，且须烂醉酬春色。叹使君、华发又重来，人应识。丹井畔，山桥侧。空翠里，烟如织。便直教马上，醉巾沾湿。丞相车茵端未惜，孟公好客聊无客。算明年、溪路海棠开，还应忆。"
            ]
        },
        {
            "title": "满江红",
            "content": [
                "梅欲开时，君欲去、花谁同折。应怅望、江津千树，晚烟明雪。花似故人相见好，人如塞雁多离别。待留君、重看水边花，花边月。台城路，山如阙。追往事，伤时节。但春风春雨，古人愁绝。多少扬州诗兴在，直须清梦翻胡蝶。问他年、谁记饮中仙，花应说。"
            ]
        },
        {
            "title": "江神子/江城子",
            "content": [
                "金银楼阁认蓬莱。晓烟开。上崔嵬。风引孤帆，谁道却船回。鹏翼倚天鳌背稳，惊浪起，雪成堆。翩翩黄鹤为谁来。醉持杯。共徘徊。四面江声，脚底隐晴雷。织女机头凭借问，何处更、有琼台。"
            ]
        },
        {
            "title": "江神子/江城子",
            "content": [
                "十年此地看花时。醉题诗。夜弹棋。湖海相逢，曾共惜芳菲。前度刘郎今度客，嗟老矣，鬓成丝。江梅吹尽柳桥西。雪纷飞。画船移。满眼青山，依旧带寒溪。往事如云无处问，云外月、也应知。"
            ]
        },
        {
            "title": "临江仙",
            "content": [
                "自古文章贤太守，江南只数苏州。而今太守更风流。熏香开画阁，迎月上西楼。见说宫妆高髻拥，司空却是遨头。五湖莫便具扁舟。玉堂红蕊在，还胜百花洲。"
            ]
        },
        {
            "title": "临江仙",
            "content": [
                "记得年时离别夜，都门强半清秋。今年想望只邻州。星连南极动，月满大江流。芸阁老仙多妙语，云阶清梦曾游。屐声还认庾公楼。金波摇酒面，河影堕帘钩。"
            ]
        },
        {
            "title": "一翦梅",
            "content": [
                "竹里疏枝总是梅。月白霜清，犹未全开。相逢聊与著诗催。要趁金波，满泛金杯。多病渐非作赋才。醉到花前，探得春回。明年公已在鸾台。看取春风，丹诏重来。"
            ]
        },
        {
            "title": "醉落魄/一斛珠",
            "content": [
                "菊花又折。今年真是龙山客。杯行潋滟新醅白。一醉相欢，莫便话离恻。从教破帽频敧侧。楼头霜树明秋色。凭高待把疏星摘。天近风情，不怕暮云隔。"
            ]
        },
        {
            "title": "醉落魄/一斛珠",
            "content": [
                "楼头晚鼓。佳人莫唱黄金缕。良宵镫火还三五。肠断扁舟，明日江南去。离觞欲醉谁能许。风前蝶闹蜂儿舞。明年此夜知何处。且插梅花，同听画檐雨。"
            ]
        },
        {
            "title": "南乡子",
            "content": [
                "细雨弄中秋。雨歇烟霄玉镜流。唤起佳人横玉笛，凝眸。收拾风光上小楼。烂醉拚扶头。明日阴晴且漫愁。二十四桥何处是，悠悠。忍对嫦娥说旧游。"
            ]
        },
        {
            "title": "南乡子",
            "content": [
                "江路木犀天。梨枣吹风树树悬。只道荔枝无驿使，依然。赢得骊珠万颗传。香露滴芳鲜。并蒂连枝照绮筵。惊走梧桐双睡鹊，应怜。腰底黄金作弹圆。"
            ]
        },
        {
            "title": "夜行船",
            "content": [
                "极目高亭横远岫。拂新晴、黛蛾依旧。策马重来，秋光如画，霜满翠梧高柳。菊美橙香还封酒。欢情似、那时重九。楼上清风，溪头明月，不道沈郎消瘦。"
            ]
        },
        {
            "title": "虞美人",
            "content": [
                "诏书昨夜催春到。绿野花争早。几枝先见海棠开。全胜陇头冲雪、寄江梅。破寒滴滴娇如醉。不比春饶睡。万红千紫莫嫌迟。看取满城花送、衮衣归。"
            ]
        },
        {
            "title": "虞美人",
            "content": [
                "烟霄脉脉停机杼。双鹊飞来语。踏歌声转玉钩斜。好是满天风露、一池花。离多会少从来有。不似人间久。欢情谁道隔年迟。须信仙家日月、未多时。"
            ]
        },
        {
            "title": "虞美人",
            "content": [
                "登临自古骚人事。惨栗天涯意。金华峰顶做重阳。月地千寻风里、万枝香。相君携客相应记。几处容狂醉。双溪明月乱山青。飞梦时时犹在、最高亭。"
            ]
        },
        {
            "title": "虞美人",
            "content": [
                "西风斜日兰皋路。碧嶂连红树。天公也有惜君行。小雨霏霏特地、不成晴。满城桃李春来处。我老君宜住。莫惊华发笑相扶。记取他年同姓、两尚书。"
            ]
        },
        {
            "title": "鹧鸪天",
            "content": [
                "老去休惊节物催。菊花端的为君开。携壶幸有齐山客，怀古还如单父台。松掩映，水萦回。使君强健得重来。不须细把茱萸看，且尽丰年酒一杯。"
            ]
        },
        {
            "title": "鹧鸪天",
            "content": [
                "不惜黄花插满头。花应却为老人羞。年年九日常拚醉，处处登高莫浪愁。酬美景，驻清秋。绿橙香嫩酒初浮。多情雨後双溪水，红满斜阳自在流。"
            ]
        },
        {
            "title": "鹧鸪天",
            "content": [
                "山绕江城腊又残。朔风垂地雪成团。莫将带雨梨花认，且作临风柳絮看。烟杳渺，路弥漫。千林犹待月争寒。凭君细酌羔儿酒，倚遍琼楼十二阑。"
            ]
        },
        {
            "title": "浪淘沙",
            "content": [
                "鶗鴂怨花残。谁道春阑。多情红药待君看。浓澹晓妆新意态，独占西园。风叶万枝繁。犹记平山。五云楼映玉成盘。二十四桥明月下，谁凭朱阑。"
            ]
        },
        {
            "title": "浪淘沙",
            "content": [
                "倦客怕离歌。春已无多。闲愁须倩酒消磨。风雨才晴今夜月，不醉如何。玉笋滟金荷。情在双蛾。二年能得几经过。花满碧蹊归棹远，回首烟波。"
            ]
        },
        {
            "title": "浪淘沙",
            "content": [
                "席地赏残红。少驻孤蓬。一春不奈风和雨。雨自无情风有恨，花片西东。云澹远峰浓。绿遍高桐。神仙知在此山中。万古消凝多少事，目尽晴空。"
            ]
        },
        {
            "title": "南柯子/南歌子",
            "content": [
                "野杏抟枝熟，戎葵抱叶开。村村箫鼓画船回。客里不知时节、又相催。角黍堆冰碗，兵符点翠钗。去年今日共传杯。应拈榴花独立、望归来。"
            ]
        },
        {
            "title": "南柯子/南歌子",
            "content": [
                "急雨朝来过，浓云晚半收。荷香便傍酒尊浮。极目澹烟斜照、满芳洲。消尽人间暑，翻成一段秋。使星南楚转东瓯。只恐禁林归诏、未容留。"
            ]
        },
        {
            "title": "燕归梁",
            "content": [
                "凉月圆时翠帐深。锁非雾沈沈。广寒宫里未归人。共结屋、住黄金。繁枝未老秋光澹，好风露、总关心。天香不奈远相寻。更翦巧、上瑶簪。"
            ]
        },
        {
            "title": "西江月",
            "content": [
                "山路冥冥雨暗，溪桥阵阵花飞。一年寂寂又春归。白发自惊尘世。不惜障泥渡水，且寻团扇题诗。杜鹃休绕暮烟啼。我欲风前重醉。"
            ]
        },
        {
            "title": "西江月",
            "content": [
                "一度难逢佳节，今年两度重阳。菊花犹折御衣黄。莫惜危亭更上。况有飞觞滟玉，从教醉帽吹香。兴来相与共清狂。频把新词细唱。"
            ]
        },
        {
            "title": "朝中措",
            "content": [
                "危亭崛起卧苍龙。绝景画图中。便作龙山高会，千年乐事能同。使君宴处，丹枫影澹，黄花香浓。不惜归鞍照月，直教破帽吹风。"
            ]
        },
        {
            "title": "秦楼月/忆秦娥",
            "content": [
                "莺声寂。春风欲去难踪迹。难踪迹。几枝红叶，万金消得。青铜镜里朱阑侧。照人也似倾城色。倾城色。一尊莫负，赏心良夕。"
            ]
        },
        {
            "title": "好事近",
            "content": [
                "秋意满芙蓉，红映小园丛竹。风里凤箫声扬，有新妆明玉。诗翁相对两悠然，一醉绕黄菊。目尽晚山横处，共修眉争绿。"
            ]
        },
        {
            "title": "好事近",
            "content": [
                "华屋翠云深，云外晚山千叠。眼底无穷春事，对杨枝桃叶。老来沈醉为花狂，霜鬓未须镊。几许夜阑清梦，任翻成胡蝶。"
            ]
        },
        {
            "title": "谒金门",
            "content": [
                "幽槛暑。又是一年重午。猎猎风蒲吹翠羽。楚天梅熟雨。往事潇湘南浦。魂断画船箫鼓。双叶石榴红半吐。倩君聊寄与。"
            ]
        },
        {
            "title": "谒金门",
            "content": [
                "春尚浅。谁把玉英裁翦。尽道梅梢开未遍。卷帘花满院。楼上酒融歌暖。楼下水平烟远。却似涌金门外见。絮飞波影乱。"
            ]
        },
        {
            "title": "诉衷情",
            "content": [
                "疏疏密密未开时。装点最繁枝。分明占断秋思，一任晓风吹。金屡细，翠绡垂。画阑西。嫦娥也道，一种幽香，几处相宜。"
            ]
        },
        {
            "title": "贺圣朝",
            "content": [
                "斜阳只向花梢驻。似愁君西去。清歌也便做阳关，更朝来风雨。佳人莫道，一杯须近，总眉峰偷聚。明年归诏上鸾台，记别离难处。"
            ]
        },
        {
            "title": "减字木兰花",
            "content": [
                "风梳雨洗。玉阙琼楼何处是。万里秋容。唤起嫦娥酒未中。相逢且醉。忙里偷闲知有几。况自丰年。须信金华别是天。"
            ]
        },
        {
            "title": "减字木兰花",
            "content": [
                "壶中春早。翦刻工夫天自巧。雨转风斜。吹作千林到处花。瑶池清浅。璧月琼枝朝暮见。莫上扁舟。且醉仙家白玉楼。"
            ]
        },
        {
            "title": "菩萨蛮",
            "content": [
                "梧桐叶上秋萧瑟。画阑桂树攒金碧。花底最风流。相逢不上楼。数枝添宝髻。滴滴香沾袂。杯到莫留残。雾窗疑广寒。"
            ]
        },
        {
            "title": "菩萨蛮",
            "content": [
                "墙根新笋看成竹。青梅老尽樱桃熟。幽墙几多花。落红成暮霞。闭门风又雨。只道春归去。媚脸笑持杯。却惊春思回。"
            ]
        },
        {
            "title": "菩萨蛮",
            "content": [
                "诏书昨夜先春到。留公一共梅花笑。青琐凤凰池。十年归已迟。灵溪霜後水。的的清无比。比似使君清。要知清更明。"
            ]
        },
        {
            "title": "菩萨蛮",
            "content": [
                "薄云卷雨凉成阵。雨晴陡觉荷香润。波影澹寒星。水边镫火明。白苹洲上路。几度来还去。敧枕恨茫茫。笛声依夜长。"
            ]
        },
        {
            "title": "菩萨蛮",
            "content": [
                "江南雪里花如玉。风流越样新装束。恰恰缕金裳。浓熏百和香。分明篱菊艳。却作妆梅面。无处奈君何。一枝春更多。"
            ]
        },
        {
            "title": "菩萨蛮",
            "content": [
                "春残日日风和雨。烟江目断春无处。山路有黄鹂。背人相唤飞。解鞍宿酒醒。敧枕残香冷。梦想小亭东。蔷薇何似红。"
            ]
        },
        {
            "title": "霜天晓角",
            "content": [
                "几声残角。月照梅花薄。花下有人同醉，风满槛、波明阁。夜寂香透幕。酒深寒未著。莫把玉肌相映，愁花见、也羞落。"
            ]
        },
        {
            "title": "霜天晓角",
            "content": [
                "倚天绝壁。直下江千尺。天际两蛾凝黛，愁与恨、几时极。怒潮风正急。酒醒闻塞笛。试问谪仙何处，青天外、远烟碧。"
            ]
        },
        {
            "title": "浣溪沙",
            "content": [
                "莫惜清尊领客同。已无花伴舞衣红。强歌归去莫匆匆。细雨弄烟烟弄日，断云黏水水黏空。酴醿飞下晚来风。"
            ]
        },
        {
            "title": "点绛唇",
            "content": [
                "木落霜浓，探春只道梅花未。嫩红相倚。灼灼新妆腻。莫问仙源，且问花前事。休辞醉。想君园□。总是生春地。"
            ]
        },
        {
            "title": "霜天晓角",
            "content": [
                "倚天绝壁，直下江千尺。",
                "天际两蛾凝黛，",
                "愁与恨，几时极！",
                "暮潮风正急，酒阑闻塞笛。",
                "试问谪仙何处？",
                "青山外，远烟碧。"
            ]
        },
        {
            "title": "好事近",
            "content": [
                "凝碧旧池头，一听管弦凄切。多少梨园声在，总不堪华发。",
                "　　杏花无处避春愁，也傍野烟发。惟有御沟声断，似知人呜咽。",
                ""
            ]
        }
    ]
}