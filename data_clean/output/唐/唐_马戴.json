{
    "dynasty": "唐",
    "author": "马戴",
    "intro": "马戴，字虞臣，生卒年不详，海州东海（今江苏连云港市\r\n西南）人。生活于中晚唐之交的动荡年代，会昌四年进士及第，\r\n终官太学博士。其诗很为时人及后世所推崇，尤以五言律诗著\r\n称。作品以《会昌进士集》之名行世。",
    "items": [
        {
            "title": "晚眺有怀",
            "content": [
                "默默抱离念，旷怀成怨歌。",
                "高台试延望，落照在寒波。",
                "此地芳草歇，旧山乔木多。",
                "悠然暮天际，但见鸟相过。"
            ]
        },
        {
            "title": "题女道士居　不饵芝术四十余年。[一作秦系",
            "content": [
                "不饵住云溪，休丹罢药畦。",
                "杏花虚结子，石髓任成泥。",
                "扫地青牛卧，栽松白鹤栖。",
                "共知仙女丽，莫是阮郎妻。"
            ]
        },
        {
            "title": "赠友人边游回　[一作薛能诗]",
            "content": [
                "游子新从绝塞回，自言曾上李陵台。",
                "尊前语尽北风起，秋色萧条胡雁来。"
            ]
        },
        {
            "title": "答鄜(田寺)友人同宿见示",
            "content": [
                "为客自堪悲，风尘日满衣。",
                "承明无计入，旧隐但怀归。",
                "雪积孤城暗，灯残晓角微。",
                "相逢喜同宿，此地故人稀。"
            ]
        },
        {
            "title": "夕发(分阝)宁寄从弟",
            "content": [
                "半酣走马别，别后锁边城。",
                "日落月未上，鸟栖人独行。",
                "方驰故国恋，复怆长年情。",
                "入夜不能息，何当闲此生。"
            ]
        },
        {
            "title": "秋日送僧志幽归山寺　[一作秦系诗]",
            "content": [
                "禅室绳床在翠微，松间荷笠一僧归。",
                "磬声寂历宜秋夜，手冷灯前自衲衣。"
            ]
        },
        {
            "title": "期王炼师不至　[一作秦系诗]",
            "content": [
                "黄精蒸罢洗琼杯，林下从留石上苔。",
                "昨日围棋未终局，多乘白鹤下山来。"
            ]
        },
        {
            "title": "题章野人山居　[一作秦系诗]",
            "content": [
                "带郭茅草诗兴饶，回看一曲倚危桥。",
                "门前山色能深浅，壁上湖光自动摇。",
                "闲花散落填书帙，戏鸟低飞碍柳条。",
                "向此隐来经几载，如今已是汉家朝。"
            ]
        },
        {
            "title": "题女道士居　不饵芝术四十余年。[一作秦系 ",
            "content": [
                ""
            ]
        },
        {
            "title": "题镜湖野老所居　[一作秦系诗]",
            "content": [
                "湖里寻君去，樵风往返吹。",
                "树喧巢鸟出，路细葑田移。",
                "沤苎成渔网，枯根是酒卮。",
                "老年唯自适，生事任群儿。"
            ]
        },
        {
            "title": "蛮家　[一作项斯诗]",
            "content": [
                "领得卖珠钱，还归铜柱边。",
                "看儿调小象，打鼓放新船。",
                "醉后眠神树，耕时语瘴烟。",
                "又逢衰蹇老，相问莫知年。"
            ]
        },
        {
            "title": "白鹿原晚望",
            "content": [
                "浐曲雁飞下，秦原人葬回。丘坟与城阙，草树共尘埃。"
            ]
        },
        {
            "title": "摅情留别并州从事",
            "content": [
                "浅学长自鄙，谬承贤达知。才希汉主召，玉任楚人疑。",
                "年长惭漂泊，恩深惜别离。秋光独鸟过，暝色一蝉悲。",
                "鹤发生何速，龙门上苦迟。雕虫羞朗鉴，干禄贵明时。",
                "故国诚难返，青云致未期。空将感激泪，一自洒临岐。"
            ]
        },
        {
            "title": "边将",
            "content": [
                "玉榼酒频倾，论功笑李陵。红缰跑骏马，金镞掣秋鹰。",
                "塞迥连天雪，河深彻底冰。谁言提一剑，勤苦事中兴。"
            ]
        },
        {
            "title": "送王道士　[一作秦系诗]",
            "content": [
                "真人俄整舄，双鹤屡飞翔。",
                "恐入壶中住，须传肘后方。",
                "霓裳云气润，石径术苗香。",
                "一去何时见，仙家日月长。"
            ]
        },
        {
            "title": "赠鄠县尉李先辈二首",
            "content": [
                "同人家鄠杜，相见罢官时。野坐苔生石，荒居菊入篱。",
                "听蝉临水久，送鹤背山迟。未拟还城阙，溪僧别有期。",
                "休官不到阙，求静匪营他。种药唯愁晚，看云肯厌多。",
                "渚边逢鹭下，林表伴僧过。闲检仙方试，松花酒自和。"
            ]
        },
        {
            "title": "宿王屋天坛",
            "content": [
                "星斗半沈苍翠色，红霞远照海涛分。折松晓拂天坛雪，",
                "投简寒窥玉洞云。绝顶醮回人不见，深林磬度鸟应闻。",
                "未知谁与传金箓，独向仙祠拜老君。"
            ]
        },
        {
            "title": "答太原从军杨员外送别",
            "content": [
                "君将海月珮，赠之光我行。见知言不浅，怀报意非轻。",
                "反照临岐思，中年未达情。河梁人送别，秋汉雁相鸣。",
                "衰柳摇边吹，寒云冒古城。西游还献赋，应许托平生。"
            ]
        },
        {
            "title": "寄广州杨参军",
            "content": [
                "南方春景好，念子缓归心。身方脱野服，冠未系朝簪。",
                "足恣平生赏，无虞外役侵。汀洲观鸟戏，向月和猿吟。",
                "税驾楚山广，扬帆湘水深。采奇搜石穴，怀胜即枫林。",
                "怅望极霞际，流情堕海阴。前朝杳难问，叹息洒鸣琴。"
            ]
        },
        {
            "title": "客行",
            "content": [
                "路岐长不尽，客恨杳难通。芦荻晚汀雨，柳花南浦风。",
                "乱钟嘶马急，残日半帆红。却羡渔樵侣，闲歌落照中。"
            ]
        },
        {
            "title": "晚眺有怀",
            "content": [
                "点点抱离念，旷怀成怨歌。高台试延望，落照在寒波。",
                "此地芳草歇，旧山乔木多。悠然暮天际，但见鸟相过。"
            ]
        },
        {
            "title": "断句",
            "content": [
                "申胥任向秦庭哭，靳尚终贻楚国忧。"
            ]
        },
        {
            "title": "相和歌辞·关山曲",
            "content": [
                "金锁耀兜鍪，黄云拂紫骝。叛羌旗下戮，陷壁夜中收。",
                "霜霰戎衣故，关河碛气秋。箭创殊未合，更遣击兰州。",
                "火发龙山北，中宵易左贤。勒兵临汉水，惊雁散胡天。",
                "木落防河急，军孤受敌偏。犹闻汉皇怒，按剑待开边。"
            ]
        },
        {
            "title": "秋日送僧志",
            "content": [
                "禅室绳床在翠微，松间荷笠一僧归。",
                "磬声寂历宜秋夜，手冷灯前自衲衣。"
            ]
        },
        {
            "title": "期王炼师不",
            "content": [
                "黄精蒸罢洗琼杯，林下从留石上苔。",
                "昨日围棋未终局，多乘白鹤下山来。"
            ]
        },
        {
            "title": "题章野人山",
            "content": [
                "带郭茅草诗兴饶，回看一曲倚危桥。",
                "门前山色能深浅，壁上湖光自动摇。",
                "闲花散落填书帙，戏鸟低飞碍柳条。",
                "向此隐来经几载，如今已是汉家朝。"
            ]
        },
        {
            "title": "无题",
            "content": [
                "真人俄整舄，双鹤屡飞翔。",
                "恐入壶中住，须传肘后方。",
                "霓裳云气润，石径术苗香。",
                "一去何时见，仙家日月长。"
            ]
        },
        {
            "title": "题女道士",
            "content": [
                "不饵住云溪，休丹罢药畦。",
                "杏花虚结子，石髓任成泥。",
                "扫地青牛卧，栽松白鹤栖。",
                "共知仙女丽，莫是阮郎妻。"
            ]
        },
        {
            "title": "题镜湖野老",
            "content": [
                "湖里寻君去，樵风往返吹。",
                "树喧巢鸟出，路细葑田移。",
                "沤苎成渔网，枯根是酒卮。",
                "老年唯自适，生事任群儿。"
            ]
        },
        {
            "title": "蛮家",
            "content": [
                "领得卖珠钱，还归铜柱边。",
                "看儿调小象，打鼓放新船。",
                "醉后眠神树，耕时语瘴烟。",
                "又逢衰蹇老，相问莫知年。"
            ]
        },
        {
            "title": "校猎曲",
            "content": [
                "楚子畋郊野，布罟笼天涯。",
                "浮云张作罗，万草结成罝。",
                "意在绝飞鸟，臂弓腰莫邪。",
                "远将射勾践，次欲诛夫差。",
                "壮志一朝尽，他囗囗繁华。",
                "当时能猎贤，保国兼保家。"
            ]
        },
        {
            "title": "送淮阳县令",
            "content": [
                "荒堤杨柳烟，孤棹正悠然。",
                "萧寺通淮戍，芜城枕楚田。",
                "鱼盐桥上市，灯火雨中船。",
                "故老青葭岸，先知宓子贤。"
            ]
        },
        {
            "title": "过潜岳",
            "content": [
                "塞上征兵久，淮南赋敛多。",
                "抱琴方此去，为县欲如何？",
                "潜岳积苍翠，皖溪生素波。",
                "真君松庙近，公退为谁过？"
            ]
        },
        {
            "title": "江中遇客",
            "content": [
                "危石江中起，孤云岭上还。",
                "相逢皆得意，何处是乡关？"
            ]
        },
        {
            "title": "送道友人天台山作",
            "content": [
                "却忆天台去，移居海岛空。",
                "观寒琪树碧，雪浅石桥通。",
                "漱齿飞泉外，餐霞早境中。",
                "终期赤城里，披氅与君同。"
            ]
        },
        {
            "title": "中秋夜坐有怀",
            "content": [
                "秋光动河汉，耿耿曙难分。",
                "堕露垂丛药，残星间薄云。",
                "心悬赤城峤，志向紫阳君。",
                "雁过海风起，萧萧时独闻。"
            ]
        },
        {
            "title": "寄金州姚使君员外",
            "content": [
                "老怀清净化，乞去守洵阳。",
                "废井人应满，空林虎自藏。",
                "迸泉疏石窦，残雨发椒香。",
                "山缺通巴峡，江流带楚樯。",
                "忧农生野思，祷庙结云装。",
                "覆局松移影，听琴月堕光。",
                "鸟鸣开郡印，僧去置禅床。",
                "罢贡金休凿，凌寒笋更长。",
                "退公披鹤氅，高步隔鹓行。",
                "相见朱门内，麾幢拂曙霜。"
            ]
        },
        {
            "title": "宿阳台观",
            "content": [
                "玉洞仙何在，炉香客自焚。",
                "醮坛围古木，石磬响寒云。",
                "曙月孤霞映，悬流峭壁分。",
                "心知人世隔，坐与鹤为群。"
            ]
        },
        {
            "title": "春日寻浐川王处士",
            "content": [
                "碧草径微断，白云扉晚开。",
                "罢琴松韵发，鉴水月光来。",
                "宿鸟排花动，樵童浇竹回。",
                "与君同露坐，涧石拂青苔。"
            ]
        },
        {
            "title": "失意书怀呈知己",
            "content": [
                "直道何由启圣君，非才谁敢议论文。",
                "心存黄箓与丹诀，家忆青山与白云。",
                "麋鹿幽栖闲可近，鸳鸾高举势宜分。",
                "微生不学刘琨辈，剑刃相交拟立勋。"
            ]
        },
        {
            "title": "送宗密上人",
            "content": [
                "门前九陌尘，石上定中身。",
                "近放辽天鹤，曾为南岳人。",
                "腊高松叶换，雪尽茗芽新。",
                "一自传香后，名山愿卜邻。"
            ]
        },
        {
            "title": "田氏南楼对月",
            "content": [
                "主人同露坐，明月在高台。",
                "咽咽阴虫叫，萧萧寒雁来。",
                "影摇疏木落，魄转曙钟开。",
                "幸免丹霞映，清光溢酒杯。"
            ]
        },
        {
            "title": "别灵武令狐校书",
            "content": [
                "北风吹别思，落月度关河。",
                "树隐流沙短，山平近塞多。",
                "雁池戎马饮，雕帐戍人过。",
                "莫虑行军苦，华夷道正和。"
            ]
        },
        {
            "title": "送皇甫协律淮南从事",
            "content": [
                "辟书丞相草，招作广陵行。",
                "隋柳疏淮岸，汀洲接海城。",
                "楚樯经雨泊，烟月隔潮生。",
                "谁与同尊俎，鹓鸾集虎营？"
            ]
        },
        {
            "title": "山中兴作",
            "content": [
                "高高丹桂枝，袅袅女萝衣。",
                "密叶浮云过，幽阴暮鸟归。",
                "月和风翠动，花落瀑泉飞。",
                "欲剪兰为佩，中林露未晞。"
            ]
        },
        {
            "title": "送柳秀才往连州看弟",
            "content": [
                "离人非逆旅，有弟谪连州。",
                "楚雨沾猿暮，湘云拂雁秋。",
                "蒹葭行广泽，星月棹寒流。",
                "何处江关锁，风涛阻客愁。"
            ]
        },
        {
            "title": "酬刑部姚郎中",
            "content": [
                "路歧人不见，尚得记心中。",
                "月忆潇湘渚，春生兰杜丛。",
                "鸟啼花半落，人散爵方空。",
                "所赠诚难答，泠然一榻风。"
            ]
        },
        {
            "title": "送李侍御福建从事",
            "content": [
                "晋安来越国，蔓草故宫迷。",
                "钓渚龙应在，琴台鹤乱栖。",
                "泛涛明月广，边海众山齐。",
                "宾府通兰棹，蛮僧接石梯。",
                "片云和瘴湿，孤屿映帆低。",
                "上客多诗兴，秋猿足夜啼。"
            ]
        },
        {
            "title": "新春闻赦　龙阳作。",
            "content": [
                "道在猜谗息，仁深疾苦除。",
                "尧聪能下听，汤网本来疏。"
            ]
        },
        {
            "title": "华下逢杨侍御",
            "content": [
                "巨灵掌上月，玉女盆中泉。",
                "柱史息车看，孤云心浩然。"
            ]
        },
        {
            "title": "赠道者",
            "content": [
                "深居白云穴，静注赤松经。",
                "往往龙潭上，焚香礼斗星。"
            ]
        },
        {
            "title": "闻瀑布冰折",
            "content": [
                "万仞冰峭折，寒声投白云。",
                "光摇山月堕，我向石床闻。"
            ]
        },
        {
            "title": "过亡友墓",
            "content": [
                "忆昨送君葬，今看坟树高。",
                "寻思后期者，只是益生劳。"
            ]
        },
        {
            "title": "秋思二首",
            "content": [
                "万木秋霖后，孤山夕照余。",
                "田园无岁计，寒尽忆樵渔。",
                "亭树霜霰满，野塘凫鸟多。",
                "蕙兰不可折，楚老徒悲歌。"
            ]
        },
        {
            "title": "赠前蔚州崔使君",
            "content": [
                "战回脱剑绾铜鱼，塞雁迎风避隼旟。",
                "欲识前时为郡政，校成上下考新书。"
            ]
        },
        {
            "title": "射雕骑",
            "content": [
                "蕃面将军著鼠裘，酣歌冲雪在边州。",
                "猎过黑山犹走马，寒雕射落不回头。"
            ]
        },
        {
            "title": "边上送杨侍御鞫狱回",
            "content": [
                "狱成冤雪晚云开，豸角威清塞雁回。",
                "飞将送迎遥避马，离亭不敢劝金杯。"
            ]
        },
        {
            "title": "高司马移竹",
            "content": [
                "丛居堂下幸君移，翠掩灯窗露叶垂。",
                "莫羡孤生在山者，无人看着拂云枝。"
            ]
        },
        {
            "title": "寄云台观田秀才",
            "content": [
                "云压松枝拂石窗，幽人独坐鹤成双。",
                "晚来漱齿敲冰渚，闲读仙书倚翠幢。"
            ]
        },
        {
            "title": "黄神谷纪事",
            "content": [
                "霹雳振秋岳，折松横洞门。",
                "云龙忽变化，但觉玉潭昏。"
            ]
        },
        {
            "title": "出塞词",
            "content": [
                "金带连环束战袍，马头冲雪度临洮。",
                "卷旗夜劫单于帐，乱斫胡儿缺宝刀。",
                ""
            ]
        },
        {
            "title": "山中作",
            "content": [
                "屐齿无泥竹策轻，莓苔梯滑夜难行。",
                "独开石室松门里，月照前山空水声。"
            ]
        },
        {
            "title": "赠友人边游",
            "content": [
                "游子新从绝塞回，自言曾上李陵台。",
                "尊前语尽北风起，秋色萧条胡雁来。"
            ]
        },
        {
            "title": "送僧二首",
            "content": [
                "亲在平阳忆久归，洪河雨涨出关迟。",
                "独过旧寺人稀识，一一杉松老别时。",
                "龛中破衲自持行，树下禅床坐一生。",
                "来往白云知岁久，满山猿鸟会经声。"
            ]
        },
        {
            "title": "易水怀古",
            "content": [
                "荆卿西去不复返，易水东流无尽期。",
                "落日萧条蓟城北，黄沙白草任风吹。"
            ]
        },
        {
            "title": "集宿姚侍御宅怀永乐宰殷侍御",
            "content": [
                "石田虞芮接，种树白云阴。",
                "穴闭神踪古，河流禹凿深。",
                "樵人应满郭，仙鸟几巢林。",
                "此会偏相语，曾供雪夜吟。"
            ]
        },
        {
            "title": "寄襄阳王公子",
            "content": [
                "君马勒金羁，君家贮玉笄。",
                "白云登岘首，碧树醉铜鞮。",
                "泽广荆州北，山多汉水西。",
                "鹿门知不隐，芳草自萋萋。"
            ]
        },
        {
            "title": "送客南游",
            "content": [
                "拟卜何山隐，高秋指岳阳。",
                "苇干云梦色，橘熟洞庭香。",
                "疏雨残虹影，回云背鸟行。",
                "灵均如可问，一为哭清湘。"
            ]
        },
        {
            "title": "哭京兆庞尹",
            "content": [
                "神州丧贤尹，父老泣关中。",
                "未尽群生愿，才留及物功。",
                "清光沉皎月，素业振遗风。",
                "履迹莓苔掩，珂声紫陌空。",
                "从来受知者，会葬汉陵东。"
            ]
        },
        {
            "title": "雪中送青州薛评事",
            "content": [
                "腊景不可犯，从戎难自由。",
                "怜君急王事，走马赴边州。",
                "岳雪明日观，海云冒营丘。",
                "惭无斗酒泻，敢望御重裘。"
            ]
        },
        {
            "title": "路旁树",
            "content": [
                "古树何人种，清阴减昔时。",
                "莓苔根半露，风雨节偏危。",
                "虫蠹心将穴，蝉催叶向衰。",
                "樵童不须翦，聊起邵公思。"
            ]
        },
        {
            "title": "酬田卿送西游",
            "content": [
                "华堂开翠簟，惜别玉壶深。",
                "客去当烦暑，蝉鸣复此心。",
                "废城乔木在，古道浊河侵。",
                "莫虑西游远，西关绝陇阴。"
            ]
        },
        {
            "title": "抒情留别并州从事",
            "content": [
                "浅学常自鄙，谬承贤达知。",
                "才希汉主召，玉任楚人疑。",
                "年长惭漂泊，恩深惜别离。",
                "秋光独鸟过，暝色一蝉悲。",
                "鹤发生何速，龙门上苦迟。",
                "雕虫羞朗鉴，干禄贵明时。",
                "故国诚难返，青云致未期。",
                "空将感激泪，一自洒临岐。"
            ]
        },
        {
            "title": "送和北虏使",
            "content": [
                "路始阴山北，迢迢雨雪天。",
                "长城人过少，沙碛马难前。",
                "日入流沙际，阴生瀚海边。",
                "刀环向月动，旌纛冒霜悬。",
                "逐兽孤围合，交兵一箭传。",
                "穹庐移斥候，烽火绝祁连。",
                "汉将行持节，胡儿坐控弦。",
                "明妃的回面，南送使君旋。"
            ]
        },
        {
            "title": "送春坊董正字浙右归觐",
            "content": [
                "去觐毗陵日，秋残建业中。",
                "莎垂石城古，山阔海门空。",
                "灌木寒樯远，层波皓月同。",
                "何当复雠校，春集少阳宫。"
            ]
        },
        {
            "title": "下第别令狐员外",
            "content": [
                "论文期雨夜，饮酒及芳晨。",
                "坐叹百花发，潜惊双鬓新。",
                "旧交多得路，别业远仍贫。",
                "便欲辞知己，归耕海上春。"
            ]
        },
        {
            "title": "赠户县尉李先辈二首",
            "content": [
                "同人家户杜，相见罢官时。",
                "野坐苔生石，荒居菊入篱。",
                "听蝉临水久，送鹤背山迟。",
                "未拟还城阙，溪僧别有期。",
                "休官不到阙，求静匪营他。",
                "种药唯愁晚，看云肯厌多？",
                "渚边逢鹭下，林表伴僧过。",
                "闲检仙方试，松花酒自和。"
            ]
        },
        {
            "title": "送武陵王将军",
            "content": [
                "河外今无事，将军有战名。",
                "艰难长剑缺，功业少年成。",
                "晓仗亲云陛，寒宵突禁营。",
                "朱旗身外色，玉漏耳边声。",
                "开阁谈宾至，调弓过雁惊。",
                "为儒多不达，见学请长缨。"
            ]
        },
        {
            "title": "送册东夷王使",
            "content": [
                "越海传金册，华夷礼命行。",
                "片帆秋色动，万里信潮生。",
                "日映孤舟出，沙连绝岛明。",
                "翳空翻大鸟，飞雪洒长鲸。",
                "旧鬓回应改，遐荒梦易惊。",
                "何当理风楫，天外问来程。"
            ]
        },
        {
            "title": "赠祠部令狐郎中",
            "content": [
                "官初执宪称雄才，省转为郎雅望催。",
                "待制松阴移玉殿，分宵露气静天台。",
                "算棋默向孤云坐，随鹤闲穷片云回。",
                "忽忆十年相识日，小儒新自海边来。"
            ]
        },
        {
            "title": "酬李景章先辈",
            "content": [
                "平生诗句忝多同，不得陪君奉至公。",
                "金镝自宜先中鹄，铅刀甘且学雕虫。",
                "莺啼细柳临关路，燕接飞花绕汉宫。",
                "九陌芳菲人竞赏，此时心在别离中。"
            ]
        },
        {
            "title": "赠杨先辈",
            "content": [
                "平生闲放久，野鹿许为群。",
                "居止邻西岳，轩窗度白云。",
                "斋心饭松子，话道接茅君。",
                "汉主思清净，休书谏猎文。"
            ]
        },
        {
            "title": "题静住寺钦用上人房",
            "content": [
                "寺近朝天路，多闻玉佩音。",
                "鉴人开慧眼，归鸟息禅心。",
                "磐接星河曙，窗连夏木深。",
                "此中能宴坐，何必在云林。"
            ]
        },
        {
            "title": "送朴山人归新罗",
            "content": [
                "浩渺行无极，扬帆但信风。",
                "云山过海半，乡树入舟中。",
                "波定遥天出，沙平远岸穷。",
                "离心寄何处，目断曙霞东。"
            ]
        },
        {
            "title": "谒仙观二首",
            "content": [
                "我生求羽化，斋沐造仙居。",
                "葛蔓没丹井，石函盛道书。",
                "寒松多偃侧，灵洞遍清虚。",
                "一就泉西饮，云中采药蔬。",
                "山空蕙气香，乳管折云房。",
                "愿值壶中客，亲传肘后方。",
                "三更礼星斗，寸匕服丹霜。",
                "默坐树阴下，仙经横石床。"
            ]
        },
        {
            "title": "题石瓮寺",
            "content": [
                "僧室并皇宫，云门辇路同。",
                "渭分双阙北，山迥五陵东。",
                "修绠悬林表，深泉汲洞中。",
                "人烟窥垤蚁，鸳瓦拂冥鸿。",
                "藓壁松生峭，龛灯月照空。",
                "稀逢息心侣，独礼竺乾公。"
            ]
        },
        {
            "title": "题庐山寺",
            "content": [
                "白茅为屋宇编荆，数处阶墀石叠成。",
                "东谷言笑西谷响，下方云雨上方晴。",
                "鼠惊樵客缘苍壁，猿戏山头撼紫柽。",
                "别有一条投涧水，竹筒斜引入茶铛。"
            ]
        },
        {
            "title": "赠禅僧",
            "content": [
                "弟子人天遍，童年在沃洲。",
                "开禅山木长，浣衲海沙秋。",
                "振锡摇汀月，持瓶接瀑流。",
                "赤城何日上，鄙愿从师游。"
            ]
        },
        {
            "title": "岐阳逢曲阳故人话旧",
            "content": [
                "异地还相见，平生分可知。",
                "壮年俱欲暮，往事尽堪悲。",
                "道路频艰阻，亲朋久别离。",
                "解兵逃白刃，谒帝值明时。",
                "淹疾生涯故，因官事业移。",
                "鸡鸣关月落，雁度朔风吹。",
                "客泪翻岐下，乡心落海湄。",
                "积愁何计遣，满酌浣相思。"
            ]
        },
        {
            "title": "宿王屋天坛",
            "content": [
                "星斗半沉苍翠色，红霞远照海涛分。",
                "折松晓拂天坛雪，投简寒窥玉洞云。",
                "绝顶醮回人不见，深林磐度鸟应闻。",
                "未知谁与传金箓，独向仙祠拜老君。"
            ]
        },
        {
            "title": "边馆逢贺秀才",
            "content": [
                "贫病无疏我与君，不知何事久离群！",
                "鹿裘共弊同为客，龙阙将移拟献文。",
                "空馆夕阳鸦绕树，荒城寒色雁和云。",
                "不堪吟断边笳晓，叶落东西客又分。"
            ]
        },
        {
            "title": "府试水始冰",
            "content": [
                "南池寒色动，北陆岁阴生。",
                "薄薄流澌聚，漓漓翠潋平。",
                "暗沾霜稍厚，回照日还轻。",
                "乳窦悬残滴，湘流减恨声。",
                "即堪金井贮，会映玉壶清。",
                "洁白心谁识，空期饮此明。"
            ]
        },
        {
            "title": "府试观开元皇帝东封图",
            "content": [
                "俨若翠华举，登封图乍开。",
                "冕旒明主立，冠剑侍臣陪。",
                "迹类飞仙去，光同拜日来。",
                "粉痕疑检玉，黛色讶生苔。",
                "挂壁云将起，陵风仗若回。",
                "何年复东幸，鲁叟望悠哉。"
            ]
        },
        {
            "title": "赠别空公",
            "content": [
                "云门秋却入，微径久无人。",
                "后夜中峰月，空林百衲身。",
                "寂聊寒磐尽，盥漱瀑泉新。",
                "履迹谁相见，松风扫石尘。"
            ]
        },
        {
            "title": "宿贾岛原居",
            "content": [
                "寒雁过原急，渚边秋色深。",
                "烟霞向海岛，风雨宿园林。",
                "俱住明时愿，同怀故国心。",
                "未能先隐迹，聊此一相寻。"
            ]
        },
        {
            "title": "集宿姚殿中宅期僧无可不至",
            "content": [
                "殿中日相命，开尊话旧时。",
                "余钟催鸟绝，积雪阻僧期。",
                "林静寒光远，天阴曙色迟。",
                "今夕复何夕，人谒去难追。"
            ]
        },
        {
            "title": "宿裴氏溪居怀厉玄先辈",
            "content": [
                "树下孤石坐，草间微有霜。",
                "同人不同北，云鸟自南翔。",
                "迢递夜山色，清冷泉月光。",
                "西风耿离抱，江海遥相望。"
            ]
        },
        {
            "title": "襄阳席上呈于司空",
            "content": [
                "花枝临水复临堤，也照清江也照泥。",
                "寄语东君好抬举，夜来曾伴凤凰栖。"
            ]
        },
        {
            "title": "幽上留别令狐侍郎",
            "content": [
                "自别丘中隐，频年哭路歧。",
                "辛勤今若是，少壮岂多时。",
                "露滴阴虫苦，秋声远客悲。",
                "晚营严鼓角，红叶拂旌旗。",
                "北阙虚延望，西林久见思。",
                "川流寒水急，云返故山迟。",
                "落照游人去，长空独鸟随。",
                "不堪风景隔，忠信寡相知。"
            ]
        },
        {
            "title": "送顾少府之永康",
            "content": [
                "婺女星边去，春生即有花。",
                "寒关云复雪，古渡草连沙。",
                "宿次吴江晚，行侵日徼斜。",
                "官传梅福政，县顾赤松家。",
                "烧起明山翠，潮回动海霞。",
                "清高宜阅此，莫叹近天涯。"
            ]
        },
        {
            "title": "送韩校书江西从事",
            "content": [
                "出关寒色尽，云梦草生新。",
                "雁背岳阳雨，客行江上春。",
                "遥程随水阔，枉路倒帆频。",
                "夕阳临孤馆，朝霞发广津。",
                "湖山潮半隔，郡壁岸斜邻。",
                "自此钟陵道，裁书有故人。"
            ]
        },
        {
            "title": "送从叔重赴海南从事",
            "content": [
                "又从连帅请，还作岭南行。",
                "穷海何时到，孤帆累月程。",
                "乱蝉吟暮色，哀狖落秋声。",
                "晚路潮波起，寒葭雾雨声。",
                "沙埋铜柱没，山簇瘴云平。",
                "念此别离苦，其如宗从情！"
            ]
        },
        {
            "title": "答太原从事杨员外送别",
            "content": [
                "君将海月佩，赠之光我行。",
                "见知言不浅，怀报意非轻。",
                "返照临歧思，中年未达情。",
                "河梁人送别，秋汉雁相鸣。",
                "衰柳摇边吹，寒云冒古城。",
                "西游还献赋，应许托平生。"
            ]
        },
        {
            "title": "寄广州杨参军",
            "content": [
                "甫方春景好，念子缓归心。",
                "身方脱野服，冠未系朝簪。",
                "足恣于生赏，无虞外役侵。",
                "汀洲观鸟戏，向月和猿吟。",
                "税驾楚山广，扬帆湘水深。",
                "采奇搜石穴，怀胜即枫林。",
                "怅望极霞际，流情堕海阴。",
                "前期杳难问，叹息洒鸣琴。"
            ]
        },
        {
            "title": "下第寄友人",
            "content": [
                "金门君待问，石室我思归。",
                "圣主尊黄屋，何人荐白衣？",
                "年来御沟柳，赠别雨霏霏。"
            ]
        },
        {
            "title": "中秋月",
            "content": [
                "阴魄出海上，望之增苦吟。",
                "冷搜俪颔重，寒彻蚌胎深。",
                "皓气笼诸夏，清光射万岑。",
                "悠然天地内，皎洁一般心。"
            ]
        },
        {
            "title": "山中寄姚合员外",
            "content": [
                "朝与城阙别，暮同糜鹿归。",
                "鸟鸣松观静，人过石桥稀。",
                "木叶摇山翠，泉痕入涧扉。",
                "敢招仙署客，暂此拂朝衣。"
            ]
        },
        {
            "title": "征妇叹",
            "content": [
                "稚子在我抱，送君登远道。",
                "稚于今已行，念君上边城。",
                "蓬根既无定，蓬子焉用生？",
                "但见请防胡，不闻言罢兵。",
                "及老能得归，少者还长征。"
            ]
        },
        {
            "title": "离夜二首",
            "content": [
                "东征辽水迥，北近单于台。",
                "戎衣挂宝剑，玉箸衔金杯。",
                "红烛暗将灭，翠蛾终不开。",
                "凝夜照离色，恐闻啼晚鸦。",
                "前年营雁塞，明月戍龙沙。",
                "曾与五陵子，休装孤剑花。"
            ]
        },
        {
            "title": "洛中寒夜姚侍御宅怀贾岛",
            "content": [
                "夜木动寒色，洛阳城阙深。",
                "如何异乡思，更抱故人心。",
                "微月关山远，闲阶霜霰侵。",
                "谁知石门路，待与子同寻。"
            ]
        },
        {
            "title": "题吴发原南居",
            "content": [
                "闲居谁厌僻，门掩汉祠前。",
                "山色夏云映，树阴幽草连。",
                "晴光分渚曲，绿气冒原田。",
                "何日远游罢，高枝已噪蝉。"
            ]
        },
        {
            "title": "送国子韦丞",
            "content": [
                "临水独相送，归期千里间。",
                "云回逢过雨，路转入连山。",
                "一骑行芳草，新蝉发故关。",
                "遥聆茂陵下，夜启竹扉闲。"
            ]
        },
        {
            "title": "旅次寄贾岛兼简无可上人",
            "content": [
                "相思边草长，回望水连空。",
                "雁过当行次，蝉鸣复客中。",
                "壮年看即改，羸病计多同。",
                "倘宿林中寺，深凭问远公。"
            ]
        },
        {
            "title": "寄剡中友人",
            "content": [
                "故人今在剡，秋草意如何？",
                "岭暮云霞杂，潮回岛屿多。",
                "沃洲僧几访，天姥客谁过。",
                "岁晚偏相忆，风生隔楚波。"
            ]
        },
        {
            "title": "江亭赠别",
            "content": [
                "长亭晚送君，秋色渡江濆。",
                "衰柳风难定，寒涛雪不分。",
                "猿声离楚峡，帆影入湘云。",
                "独泛扁舟夜，山钟可卧闻。"
            ]
        },
        {
            "title": "边城独望",
            "content": [
                "聊凭危堞望，倍起异乡情。",
                "霜落蒹葭白，山昏雾露生。",
                "河滩胡雁下，戎垒汉鼙惊。",
                "独树残秋色，狂歌泪满缨。"
            ]
        },
        {
            "title": "题青龙寺镜公房",
            "content": [
                "一室意何有，闲门为我开。",
                "炉香寒自灭，履雪饭初回。",
                "窗迥孤山入，灯残片月来。",
                "禅心方此地，不必访天台。"
            ]
        },
        {
            "title": "别家后次飞狐西即事",
            "content": [
                "远归从此别，亲爱失天涯。",
                "去国频回首，方秋不在家。",
                "鸣蛩闻塞路，冷雁背龙沙。",
                "西次桑干曲，洲中见荻花。"
            ]
        },
        {
            "title": "邯郸驿楼作",
            "content": [
                "芜没丛台久，清漳废御沟。",
                "蝉鸣河外树，人在驿西楼。",
                "云烧天中赤，山当日落秋。",
                "近郊经战后，处处骨成丘。"
            ]
        },
        {
            "title": "长安书怀",
            "content": [
                "歧路今如此，还堪恸哭频。",
                "关中成久客，海上老诸亲。",
                "谷口田应废，乡山草又春。",
                "年年销壮志，空作献书人。"
            ]
        },
        {
            "title": "陇上独望",
            "content": [
                "斜日挂边树，萧萧独望间。",
                "阴云藏汉垒，飞火照胡山。",
                "陇首行人绝，河源夕鸟还。",
                "谁为立勋者，可惜宝刀闲。"
            ]
        },
        {
            "title": "怀黄颇",
            "content": [
                "有客南浮去，平生与我同。",
                "炎州结遥思，芳杜采应空。",
                "秦雁归侵月，湘猿戏袅枫。",
                "期君翼明代，未可恋山中。"
            ]
        },
        {
            "title": "送杜秀才东游",
            "content": [
                "羁游年复长，去日值秋残。",
                "草出函关白，云藏野渡寒。",
                "鸿多霜雪重，山广道途难。",
                "心事何人识，斗牛应数看。"
            ]
        },
        {
            "title": "留别定襄卢军事",
            "content": [
                "行行与君别，路在雁门西。",
                "秋色见边草，军声闻戍鼙。",
                "酣歌击宝剑，跃马上金堤。",
                "归去咸阳里，平生志不迷。"
            ]
        },
        {
            "title": "河梁别",
            "content": [
                "河梁送别者，行哭半非亲。",
                "此路足征客，胡天多杀人。",
                "金罍照离思，宝瑟凝残春。",
                "早晚期相见，垂杨凋复新。"
            ]
        },
        {
            "title": "寄崇德里居作",
            "content": [
                "扫君园林地，泽我清凉襟。",
                "高乌云路晚，孤蝉杨柳深。",
                "风微汉宫漏，月迥秦城砧。",
                "光景坐如此，徒怀经济心。"
            ]
        },
        {
            "title": "怀故山寄贾岛",
            "content": [
                "心偶羡明代，学诗观国风。",
                "自从来阙下，未胜在山中。",
                "丹桂日应老，白云居久空。",
                "谁能谢时去，聊与此生同。"
            ]
        },
        {
            "title": "题僧禅院",
            "content": [
                "虚室焚香久，禅心悟几生。",
                "滤泉侵月起，扫径避虫行。",
                "树隔前朝在，苔滋废渚平。",
                "我来风雨夜，像设一灯明。"
            ]
        },
        {
            "title": "同州冬日陪吴常侍闲宴",
            "content": [
                "中天白云散，集客郡斋时。",
                "陶性聊飞爵，看山忽罢棋。",
                "雪花凝始散，木叶脱无遗。",
                "静理良多暇，招邀惬所思。"
            ]
        },
        {
            "title": "寄西岳白石僧",
            "content": [
                "挂锡中峰上，经行踏石梯。",
                "云房出定后，岳月在池西。",
                "峭壁残霞照，欹松积雪齐。",
                "年年着山屐，曾得到招提。"
            ]
        },
        {
            "title": "浙江夜宿",
            "content": [
                "落帆人更起，露草满汀洲。",
                "远狖啼荒峤，孤萤溺漫流。",
                "积阴开片月，爽气集高秋。",
                "去去胡为恋，搴芳时一游。"
            ]
        },
        {
            "title": "冬日寄河中杨少尹",
            "content": [
                "黄河岸柳衰，城下渡流澌。",
                "年长从公懒，天寒入府迟。",
                "家山望几遍，魏阙赴何时。",
                "怀古心谁识，应多谒舜祠。"
            ]
        },
        {
            "title": "经咸阳北原",
            "content": [
                "秦山曾共转，秦云自舒卷。",
                "古来争雄图，到此多不返。",
                "野狖穴孤坟，农人耕废苑。",
                "川长波又逝，日与岁俱晚。",
                "夜入咸阳中，悲吞不能饭。"
            ]
        },
        {
            "title": "寄远",
            "content": [
                "坐想亲爱远，行嗟天地阔。",
                "积疹甘毁颜，沉忧更销骨。",
                "迢迢游子心，望望归云没。",
                "乔木非故里，高楼共明月。",
                "夜深秋风多，闻雁来天末。"
            ]
        },
        {
            "title": "送僧归闽中旧寺",
            "content": [
                "寺隔海山遥，帆前落叶飘。",
                "断猿通楚塞，惊鹭出兰桡。",
                "星月浮波岛，烟萝渡石桥。",
                "钟声催野饭，秋色落寒潮。",
                "旧社人多老，闲房树半凋。",
                "空林容病士，岁晚待相招。"
            ]
        },
        {
            "title": "湘川吊舜",
            "content": [
                "伊予生好古，吊舜苍梧间。",
                "白日坐将没，游波疑不还。",
                "九疑云动影，旷野竹成斑。",
                "雁集蒹葭渚，猿啼雾露山。",
                "南风吹早恨，瑶瑟怨长闲。",
                "元化谁能问，天门恨久关。"
            ]
        },
        {
            "title": "寄贾岛",
            "content": [
                "海上不同来，关中俱久住。",
                "寻思别山日，老尽经行树。",
                "志业人未闻，时光鸟空度。",
                "风悲汉苑秋，雨滴秦城暮。",
                "佩玉与锵金，非亲亦非故。",
                "朱颜枉自毁，明代空相遇。",
                "岁晏各能归，心知旧歧路。"
            ]
        },
        {
            "title": "赠淮南将",
            "content": [
                "何事淮南将，功高业未成。",
                "风涛辞海郡，雷雨镇山营。",
                "度碛黄云起，防秋白发生。",
                "密机曾制敌，忧国更论兵。",
                "塞色侵旗动，寒光锁甲明。",
                "自怜心有作，独立望专征。"
            ]
        },
        {
            "title": "鹳雀楼晴望",
            "content": [
                "尧女楼西望，人怀太古时。",
                "海波通禹凿，山木闭虞祠。",
                "鸟道残虹挂，龙潭返照移。",
                "行云如可驭，万里赴心期。"
            ]
        },
        {
            "title": "同庄秀才宿镇星观",
            "content": [
                "的的星河落，沾苔复洒松。",
                "湿光微泛草，石翠澹摇峰。",
                "野观云和月，秋城漏间钟。",
                "知君亲此境，九陌少相逢。"
            ]
        },
        {
            "title": "旅次夏州",
            "content": [
                "嘶马发相续，行次夏王台。",
                "锁郡云阴暮，鸣笳烧色来。",
                "霜繁边上宿，鬓改碛中回。",
                "怅望胡沙晚，惊蓬朔吹催。"
            ]
        },
        {
            "title": "宿无可上人房",
            "content": [
                "稀逢息心侣，细话远山期。",
                "河汉秋深夜，杉梧露滴时。",
                "风传林磬久，月掩草堂迟。",
                "坐卧禅心在，浮生皆不知。"
            ]
        },
        {
            "title": "送人游蜀",
            "content": [
                "别离杨柳陌，迢递蜀门行。",
                "若听清猿后，应多白发生。",
                "红霓侵栈道，风雨杂江声。",
                "过尽愁人处，烟花是锦城。"
            ]
        },
        {
            "title": "广陵曲",
            "content": [
                "葱茏桂树枝，高系黄金羁。",
                "叶隐青蛾翠，花飘白玉墀。",
                "上鸣间关鸟，下醉游侠儿。",
                "炀帝国已破，此中都不知。"
            ]
        },
        {
            "title": "塞下曲二首",
            "content": [
                "旌旗倒北风，霜霰逐南鸿。",
                "夜救龙城急，朝焚虏帐空。",
                "骨销金镞在，鬓改玉关中。",
                "却想羲轩世，无人尚战功。",
                "广漠云凝惨，日斜飞霰生。",
                "烧山搜猛兽，伏道击回兵。",
                "风折旗竿曲，沙埋树杪平。",
                "黄云飞旦夕，偏奏苦寒声。"
            ]
        },
        {
            "title": "关山曲二首",
            "content": [
                "金甲耀兜鍪，黄云拂紫骝。",
                "叛羌旗下戳，陷壁夜中收。",
                "霜霰戎衣月，关河碛气秋。",
                "箭疮殊未合，更遣击兰州。",
                "火发龙山北，中宵易左贤。",
                "勒兵临汉水，惊雁散胡天。",
                "木落防河急，军孤受敌偏。",
                "犹闻汉皇怒，按剑待开边。"
            ]
        },
        {
            "title": "新秋雨霁宿王处士东郊",
            "content": [
                "夕阳逢一雨，夜木洗清阴。",
                "露气竹窗静，秋光云月深。",
                "煎尝灵药味，话及故山心。",
                "得意两不寐，微风生玉琴。"
            ]
        },
        {
            "title": "送僧归金山寺",
            "content": [
                "金陵山色里，蝉急向秋分。",
                "迥寺横洲岛，归僧渡水云。",
                "夕阳依岸尽，清磬隔潮闻。",
                "遥想禅林下，炉香带月焚。"
            ]
        },
        {
            "title": "霁后寄白阁僧",
            "content": [
                "苍翠霾高雪，西峰鸟外看。",
                "久披山衲坏，孤坐石床寒。",
                "盥手水泉滴，燃灯夜烧残。",
                "终期老云峤，煮药伴中餐。"
            ]
        },
        {
            "title": "宿翠微寺",
            "content": [
                "处处松阴满，樵开一径通。",
                "鸟归云壑静，僧语石楼空。",
                "积翠含微月，遥泉韵细风。",
                "经行心不厌，忆在故山中。"
            ]
        },
        {
            "title": "赠别江客",
            "content": [
                "湘中有岑穴，君去挂帆过。",
                "露细蒹葭广，潮回岛屿多。",
                "汀洲延夕照，枫叶坠寒波。",
                "应使同渔者，生涯许钓歌。"
            ]
        },
        {
            "title": "早发故园",
            "content": [
                "语别在中夜，登车离故乡。",
                "曙钟寒出岳，残月迥凝霜。",
                "风柳条多折，沙云气尽黄。",
                "行逢海西雁，零落不成行。"
            ]
        },
        {
            "title": "雀台怨",
            "content": [
                "魏宫歌舞地，蝶戏鸟还鸣。",
                "玉座人难到，铜台雨滴平。",
                "西陵树不见，漳浦草空生。",
                "万恨尽埋此，徒悬千载名。"
            ]
        },
        {
            "title": "送田使君牧蔡州",
            "content": [
                "主意思政理，牧人官不轻。",
                "树多淮右地，山远汝南城。",
                "望稼周田隔，登楼楚月生。",
                "悬知蒋亭下，渚鹤伴闲行。"
            ]
        },
        {
            "title": "巴江夜猿",
            "content": [
                "日饮巴江水，还啼巴岸边。",
                "秋声巫峡断，夜影楚云连。",
                "露滴青枫树，山空明月天。",
                "谁知泊船者，听此不能眠。"
            ]
        },
        {
            "title": "山行偶作",
            "content": [
                "缘危路忽穷，投宿值樵翁。",
                "鸟下山含暝，蝉鸣露滴空。",
                "石门斜月入，云窦暗泉通。",
                "寂寞生幽思，心疑旧隐同。"
            ]
        },
        {
            "title": "送吕郎中牧东海郡",
            "content": [
                "假道经淮泗，樯鸟集隼旟。",
                "芜城沙菼接，波岛石林疏。",
                "海鹤空庭下，夷人远岸居。",
                "山乡足遗老，伫听荐贤书。"
            ]
        },
        {
            "title": "夜下湘中",
            "content": [
                "洞庭人夜别，孤棹下湘中。",
                "露洗寒山遍，波摇楚月空。",
                "密林飞暗狖，广泽发鸣鸿。",
                "行值扬帆者，江分又不同。"
            ]
        },
        {
            "title": "赠别北客",
            "content": [
                "君生游侠地，感激气何高。",
                "饮尽玉壶酒，赠留金错刀。",
                "雁关飞霰雪，鲸海落云涛。",
                "决去如征鸟，离心空自劳。"
            ]
        },
        {
            "title": "远水",
            "content": [
                "荡漾空沙际，虚明入远天。",
                "秋光照不极，鸟影去无边。",
                "势引长云断，波轻片雪连。",
                "汀洲杳难别，万古覆苍烟。"
            ]
        },
        {
            "title": "宿崔邵池阳别墅",
            "content": [
                "杨柳色已改，郊原日复低。",
                "烟生寒渚上，霞散乱山西。",
                "待月人相对，惊风雁不齐。",
                "此心君莫问，旧国去将迷。"
            ]
        },
        {
            "title": "落照",
            "content": [
                "照曜天山外，飞鸦几共过。",
                "微红拂秋汉，片白透长波。",
                "影促寒汀薄，光残古木多。",
                "金霞与云气，散漫复相和。"
            ]
        },
        {
            "title": "过故人所迁新居",
            "content": [
                "金马诏何晚，茂陵居近修。",
                "客来云雨散，鸟下梧桐秋。",
                "迥汉衔天阙，遥泉响御沟。",
                "坐看凉月上，为子一淹留。"
            ]
        },
        {
            "title": "送狄参军赴杭州",
            "content": [
                "新官非次受，圣主宠前勋。",
                "关雪发车晚，风涛挂席闻。",
                "海门山叠翠，湖岸郡藏云。",
                "执简从公后，髯参岂胜君。"
            ]
        },
        {
            "title": "汧上劝旧友",
            "content": [
                "斗酒故人同，长歌起北风。",
                "斜阳高垒闭，秋角暮山空。",
                "雁叫寒流上，萤飞薄雾中。",
                "坐来生白发，况复久从戎。"
            ]
        },
        {
            "title": "送顾非熊下第归江南",
            "content": [
                "无成西别秦，返驾江南春。",
                "草际楚田雁，舟中吴苑人。",
                "残云挂绝岛，迥树入通津。",
                "想到长洲日，门前多白苹。"
            ]
        },
        {
            "title": "赠越客",
            "content": [
                "故国波涛隔，明时已久留。",
                "献书双阙晚，看月五陵秋。",
                "南棹何时返，长江忆共游。",
                "遥知钓船畔，相望在汀洲。"
            ]
        },
        {
            "title": "秋郊夕望",
            "content": [
                "度鸟向栖急，阴虫逢夜多。",
                "余霞媚秋汉，迥月濯沧波。",
                "蔓草将萎绝，流年其奈何。",
                "耿然摇落思，独酌不成歌。"
            ]
        },
        {
            "title": "寄终南真空禅师",
            "content": [
                "闲想白云外，了然清净僧。",
                "松门山半寺，夜雨佛前灯。",
                "此境可长住，浮生自不能。",
                "一从林下别，瀑布几成冰？"
            ]
        },
        {
            "title": "早发故山作",
            "content": [
                "云门夹峭石，石路荫长松。",
                "谷响云相应，山深水复重。",
                "餐霞人不见，采药客犹逢。",
                "独宿灵潭侧，时闻岳顶钟。"
            ]
        },
        {
            "title": "落日怅望",
            "content": [
                "孤云与归鸟，千里片时间。",
                "念我一何滞，辞家久未还。",
                "微阳下乔木，远色隐秋山。",
                "临水不敢照，恐惊平昔颜。"
            ]
        },
        {
            "title": "夕次淮口",
            "content": [
                "天涯秋光尽，木末群鸟还。",
                "夜久游子息，月明歧路闲。",
                "风生淮水上，帆落楚云间。",
                "此意竟谁见，行行非故关。"
            ]
        },
        {
            "title": "下第再过崔邵池阳居",
            "content": [
                "岂无故乡路，路远未成归。",
                "关内相知少，海边来信稀。",
                "离云空石穴，芳草偃郊扉。",
                "谢子一留宿，此心聊息机。"
            ]
        },
        {
            "title": "答光州王使君",
            "content": [
                "信来淮上郡，楚岫入秦云。",
                "自顾为儒者，何由答使君。",
                "蜕风蝉半失，阻雨雁频闻。",
                "欲识平生分，他时别纪勋。"
            ]
        },
        {
            "title": "过野叟居",
            "content": [
                "野人闲种树，树老野人前。",
                "居止白云内，渔樵沧海边。",
                "呼儿采山药，放犊饮溪泉。",
                "自著养生论，无烦忧暮年。"
            ]
        },
        {
            "title": "客行",
            "content": [
                "路歧长不尽，客恨杳难通。",
                "芦荻晚汀雨，柳花南浦风。",
                "乱钟嘶马急，残日半帆红。",
                "却羡渔樵侣，闲歌落照中。"
            ]
        },
        {
            "title": "将别寄友人",
            "content": [
                "帝乡归未得，辛苦事羁游。",
                "别馆一尊酒，客程千里秋。",
                "霜风红叶寺，夜雨白苹洲。",
                "长恐此时泪，不禁和恨流。"
            ]
        },
        {
            "title": "江行留别",
            "content": [
                "吴楚半秋色，渡江逢苇花。",
                "云侵帆影尽，风逼雁行斜。",
                "返照开岚翠，寒潮荡浦沙。",
                "余将何所往，海峤拟营家。"
            ]
        },
        {
            "title": "送从叔赴南海幕",
            "content": [
                "洞庭秋色起，哀狖更难闻。",
                "身往海边郡，帆悬天际云。",
                "炎州罗翠鸟，瘴岭控蛮军。",
                "信息来非易，堪悲此路分。"
            ]
        },
        {
            "title": "春思",
            "content": [
                "初日照杨柳，玉楼含翠阴。",
                "啼春独鸟思，望远佳人心。",
                "幽怨贮瑶瑟，韶光凝碧林。",
                "所思曾不见，芳草意空深。"
            ]
        },
        {
            "title": "楚江怀古",
            "content": [
                "露气寒光集，微阳下楚丘。",
                "猿啼洞庭树，人在木兰舟。",
                "广泽生明月，苍山夹乱流。",
                "云中君不见，竟夕自悲秋。",
                ""
            ]
        },
        {
            "title": "灞上秋居",
            "content": [
                "灞原风雨定，晚见雁行频。",
                "落叶他乡树，寒灯独夜人。",
                "空园白露滴，孤壁野僧邻。",
                "寄卧郊扉久，何年致此身？",
                ""
            ]
        },
        {
            "title": "长安寓居寄赠贾岛",
            "content": [
                "岁暮见华发，平生志半空。",
                "孤云不我弃，归隐与谁同。",
                "枉道紫宸谒，妨栽丹桂丛。",
                "何如随野鹿，栖止石岩中。"
            ]
        },
        {
            "title": "下第别郜扶",
            "content": [
                "穷途别故人，京洛泣风尘。",
                "在世即应老，他乡又欲春。",
                "平生空志学，晚岁拙谋身。",
                "静话归休计，唯将海上亲。"
            ]
        }
    ]
}