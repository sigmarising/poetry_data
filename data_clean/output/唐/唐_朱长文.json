{
    "dynasty": "唐",
    "author": "朱长文",
    "intro": "朱长文，大历间江南诗人。诗六首。",
    "items": [
        {
            "title": "华亭吴江道中偶作十绝",
            "content": [
                "贤哲多为贵势拘，人人空道爱江湖。",
                "谁将五鼎盈前食，肯换秋风一箸鲈。"
            ]
        },
        {
            "title": "知府司封见和喜雨诗次韵陈谢",
            "content": [
                "天意分明应鲁雩，高坛晨拜紫袍濡。",
                "禽窥旧井寒泉长，鱼泳新荷涸辙苏。",
                "敏政有余闲利刃，清诗无颣掷灵珠。",
                "夏畦蒙润秋皋稔，颜巷销忧卒岁娱。"
            ]
        },
        {
            "title": "次韵彦舍席上有作",
            "content": [
                "苍烟寒水满方塘，插架排签典籍场。",
                "喜对七贤闲把手，希逢四皓醉飞觞。",
                "林深回出千龄干，诗就俄成万丈光。",
                "逸兴欲寻丁氏宅。云间老鹤共昂昂。"
            ]
        },
        {
            "title": "次韵司封使君和程给事",
            "content": [
                "涌波是上几秋千，花接遥山柳接天。",
                "故里松楸沾雨露，神都池苑隔云烟。",
                "耕桑交劝红尘外，罗绮分游画舫边。",
                "暂歇甘棠随众望，不禁野岸更闻鹃。"
            ]
        },
        {
            "title": "元少保生日",
            "content": [
                "体貌方隆避政枢，归来衮绣耀东吴。",
                "骑鲸才格从天禀，化鹤风姿与从殊。",
                "经国文章垂睿想，济民德泽感神扶。",
                "堂边三寿高千丈，依旧扁舟泛五湖。"
            ]
        },
        {
            "title": "苏学十题·泮山",
            "content": [
                "山形拱泮宫，林壑意无穷。",
                "自得千岩秀，无亏九仞功。",
                "光延东岭月，清转青潭风。",
                "官冷真相称，婆娑一钓翁。"
            ]
        },
        {
            "title": "祖母生日",
            "content": [
                "挺生贤德对耆英，岁物皆新气淑清。",
                "年至七旬人已少，子为四品世称荣。",
                "紫泥屡捧门多庆，华发虽稠体益轻。",
                "欲比遐龄何所似，蟠校结实老仙京。"
            ]
        },
        {
            "title": "光禄生日",
            "content": [
                "舜庭新遣牧，汉寺旧名卿。",
                "致主丹心在，忧民素发生。",
                "鹫峰仙桂老，猿涧古松清。",
                "金简传真理，期颐休更轻。"
            ]
        },
        {
            "title": "郡牧李侍郎生日",
            "content": [
                "柱史仙翁旧指枝，生贤左右太平基。",
                "居留成就昭陵后，赐告从容故里时。",
                "筹策久为当世重，动劳方受两宫知。",
                "欲祈天锡公眉寿，更过芳莲叶上龟。"
            ]
        },
        {
            "title": "次韵俞子文南轩雨后",
            "content": [
                "农畴已种圃畦青，高卧丘园自放情。",
                "客少不嫌三径湿，年丰休汉一瓢清。",
                "残莺喜向内前啭，病鹤犹能月下鸣。",
                "千载令名如有得，莫愁轩冕老无成。"
            ]
        },
        {
            "title": "谒郭道冲唐师德登台偶作",
            "content": [
                "冲寒步郊原，烟水照林薄。",
                "雪余山色佳，浦浚湖波落。",
                "静可钓纶垂，清欲尘缨濯。",
                "相逢两俊友，辞义富金臒。",
                "携手登高台，谈笑有真乐。",
                "寸眸周远近，幽思腾寥廓。",
                "逝将飞片帆，直泛洞庭脚。",
                "絷维阻并游。搔首向城郭。"
            ]
        },
        {
            "title": "次韵司封使君和程给中越来溪三章",
            "content": [
                "忠魂自农沧波去，往恨空随茂苑春。",
                "若使吴王思后患，属镂只合赐谗人。"
            ]
        },
        {
            "title": "英宗皇帝挽词五首",
            "content": [
                "有德三宗后，无忧累圣间。",
                "凤当金粟翥，龙隔鼎湖攀。",
                "玉几言犹在，霓旌去不还。",
                "园陵饶瑞气。东接永昭山。"
            ]
        },
        {
            "title": "秋月乘兴游松江至垂虹亭登长桥夜泊南岸旦游",
            "content": [
                "银潢倒泻入沧溟，身近鱼龙夜不惊。",
                "呜舻空飞孤雁过，渔灯照浦一星明。",
                "",
                ""
            ]
        },
        {
            "title": "英宗皇帝挽词五首",
            "content": [
                "凤翣行将远，龙髯断莫寻。",
                "白云留穆御，黄屋岂尧心。",
                "虽享天龄浅，终成睿算深。",
                "垂鸿须万祀，累叶奉姜任。"
            ]
        },
        {
            "title": "彦和善谈性理子文继成偈句见要属和谨次韵",
            "content": [
                "万法都明一瞬中，可邻情膜久相蒙。",
                "浮云映月元非暗，病眼生花本是空。",
                "断想求真犹未悟，将心觅佛转相攻。",
                "谁能吸尽曹溪水，莫负当年祖道东。"
            ]
        },
        {
            "title": "次韵子文抱病幽居之作二首",
            "content": [
                "好闲不复爱轻肥，病起神清与道宜。",
                "药灶夜寒薪焰歇，书窗书寂竹阴移。",
                "坦怀莫学途穷哭，行已应无屋漏欺。",
                "里巷游从须勉强，相逢犹记是童儿。"
            ]
        },
        {
            "title": "元少保生日",
            "content": [
                "孟夏尧蓂六叶残，来从仙府瑞人寰。",
                "几年彩凤池中浴，此日神龟叶上闲。",
                "七老相欢非将相，二疏设宴欠湖山。",
                "羡公退自台衡地，长在烟霞缥缈间。"
            ]
        },
        {
            "title": "喜公权仲逢垂访",
            "content": [
                "高轩相约访柴关，潇洒如君会合难。",
                "雨径偕行穿履湿，风亭久伫袷衣寒。",
                "百忙好向闲中息，万动宜当静处看。",
                "公暇再来应不倦，东篱金蕊未凋残。"
            ]
        },
        {
            "title": "贺林承务还吴门",
            "content": [
                "朱颜充赋早，苍鬓拜恩归。",
                "烟水鹡鸰聚，霜穹鸿雁飞。",
                "传经金耻富，下笔玉藏辉。",
                "贵仕毋嫌晚，天门受赐衣。"
            ]
        },
        {
            "title": "喜雪上太守",
            "content": [
                "筑坛精祷意通神，零雨先期泽此民。",
                "骤作六花犹及腊，更迟一日即回春。",
                "斜飘燕寝初惊密，平压高楼渐喜匀。",
                "千里山河忘险秽。十门坊市绝埃尘。",
                "谢庭贺燕凌晨集，郢曲歌声遇景新。",
                "细入吟窗粘冻笔，轻随舞袖落花茵。",
                "膠舟渐进危墙远，汲井弥甘短绠伸。",
                "遍壅枯根苏杞柳，巧妆寒叶活松筠。",
                "终朝论息延佳客，几度年丰达紫宸。",
                "力可回天消旱暵，为霖岂独傅岩人。"
            ]
        },
        {
            "title": "咏斋偶书呈通无隐",
            "content": [
                "夙志在萧间，获此遁幽迹。",
                "乔林无冬春，苍霭异晨夕。",
                "旁窥疑好峰，俯瞰惊峭壁。",
                "浩然溪山兴，尽在陶潜宅。",
                "杖藜行水边，萍际湛空碧。",
                "良鱼不轻游，弱羽犹自惜。",
                "吟髭不禁霜，晓鉴见早白。",
                "古人已深叹，信是林园客。",
                "遣累假禅锋，陶情任诗格。",
                "寄声招友人，来看亭前柏。"
            ]
        },
        {
            "title": "公堂置酒群彦咸集作诗吴学中诸先辈且用叙别",
            "content": [
                "汉有郡文学，儒宫所宗师。",
                "稚圭虽叹滞，邓禹犹愿为。",
                "圣朝兴庠序，内外振新规。",
                "嗟余介且拙，性与丘壑宜。",
                "青衫起泮水，六见开辛夷。",
                "经术聊辩惑，文章非振奇。",
                "群英何济济，屈就董生帷。",
                "讲羽良可乐，教学交相资。",
                "但观芹藻长，不恤颜鬓衰。",
                "忽传太学命，飞诏下天涯。",
                "自省草茅贱，岂称廊庙知。",
                "亲友颇敦迫，黾勉趋官期。",
                "生平好古心，或冀伸此时。",
                "偶兹春奠毕，将与诸生辞。",
                "浊酒多如渑，颁贶自守麾。",
                "乡饮久不讲，礼意犹可追。",
                "高阁矗丹槛，公堂焕云楣。",
                "裒衣二百众，齿发叙尊卑。",
                "笾豆俨在列，鹓鸿来有仪。",
                "表饔荐瑶觞。虽醉尚肃祗。",
                "式燕固云喜，有行尤怆离。",
                "勉旃重勉旃，修业戒荒嬉。",
                "黼绣在德义，金玉惟书诗。",
                "豫章生拱把，群木共葳蕤。",
                "养之得其性。自有凌云枝。",
                "又如甽浍流，不息趋天池。",
                "居乡为闵参，得志慕皋夔。",
                "当令竹帛间，炳炳令名垂。"
            ]
        },
        {
            "title": "闰月丙子判府相公被制命升使弼越六月癸卯公",
            "content": [
                "武德阴功积在民，既生太姒复生申。",
                "手提将钺虽三世，身到台衡始二人。",
                "膝下龙驹环寿斝，日边凤使振恩纶。",
                "沙堤筑就朱衣引，富有青春尚四旬。",
                "",
                ""
            ]
        },
        {
            "title": "次韵蒲左丞游虎丘十首",
            "content": [
                "西溪风月宜真赏，东岭烟霞称苦吟。",
                "他日黄扉勤论道，秋风一梦到山林。"
            ]
        },
        {
            "title": "次韵杨彝甫见成甫装褾旧书之什",
            "content": [
                "儒者须看万卷书，古人精博固难如。",
                "残编莫惜装褫费，旧迹堪邻缮写初。",
                "轻拨蠹虫文未损，平齐缃帙架无虚。",
                "白头更且穷经艺，谁道忘筌便得鱼。"
            ]
        },
        {
            "title": "秋月乘兴游松江至垂虹亭登长桥夜泊南岸旦游",
            "content": [
                "彩衣几度醉江滨，今日重来泪满巾。",
                "惟有旧诗存屋壁，岂知投老负垂纶。",
                "",
                ""
            ]
        },
        {
            "title": "重九与子通游虎丘谒祖印大师三首",
            "content": [
                "绝境良辰少两全，支筇莫倦到山巅。",
                "清谈已可忘樽俎，真乐何劳听管弦。",
                "才子就题黄绢语，高僧多讽碧云篇。",
                "孤舟欲去更回首，天半楼台生晚烟。"
            ]
        },
        {
            "title": "次韵枢言龙图得请洞霄之作",
            "content": [
                "世间如幻此生浮，宁典仙祠不典州。",
                "决胜金城动烈茂，宣风玉垒治声优。",
                "远移遁迹无嘶马，旧得调元问喘牛。",
                "耆俊如公宜大用，行闻召节趣兰舟。"
            ]
        },
        {
            "title": "近承南康朝请使君宠访林圃小酌至夜公权特惠",
            "content": [
                "栝柏森森覆小台，凌风采菊共衔杯。",
                "东篱寂寞陶翁醉，连骑缤纷卫相来。",
                "放浪五湖渐钓客，均调玉烛仰璇魁。",
                "秋河半夜檐前转，谁泛仙槎去却回。",
                "",
                ""
            ]
        },
        {
            "title": "次韵公权子通唱酬诗四首·阊门怀古",
            "content": [
                "九曲堙沦茂苑荒，吴人谁复怨吴王。",
                "莫言故国千秋远，知是仙家几日长。",
                "湖上只夸浮海相，里中休笑佼颦娘。",
                "旧时芳径今犹在，但属渔樵自采香。"
            ]
        },
        {
            "title": "判府曹宣徽生日",
            "content": [
                "星杓指未月增弦，神选良时协半千。",
                "恭慎动遵长乐意，法清能绍冀王贤。",
                "缓垂相印淹公论，坚请州符避剧权。",
                "四十拥旄非不贵，更看黄发珥貂蝉。"
            ]
        },
        {
            "title": "春眺西上冈寄徐员外",
            "content": [
                "芜城西眺极沧流，漠漠春烟暗戍楼。",
                "瓜步早潮吞建业，蒜山晴日照扬州。",
                "隋家故事不能问，鹤在仙池斯我游。"
            ]
        },
        {
            "title": "归隐桥新成偶题三绝句书呈同志",
            "content": [
                "挂却簪缨裹幅巾，清流绕舍断红尘。",
                "小桥何用通来往，犹为凝冬病涉人。"
            ]
        },
        {
            "title": "苏学十题·多干柏",
            "content": [
                "古柏列重门，连枝若弟昆。",
                "参天分直干，得地共灵根。",
                "月照龙蛇影，风摧铁石痕。",
                "鸾凰期可宿，香叶向春繁。"
            ]
        },
        {
            "title": "归隐桥新成偶题三绝句书呈同志",
            "content": [
                "幽居处处映烟萝，归隐桥边月色多。",
                "蟾桂有情邻病叟，清光终夕照酣歌。"
            ]
        },
        {
            "title": "仲春上丁知府金部躬率僚宷释奠于先圣既而升",
            "content": [
                "天意绍斯文，成书在圣孙。",
                "一篇穷妙理，万古诵微言。",
                "美行敷华叶，精诚固本根。",
                "并明参日月，幽赞极乾坤。",
                "奥义谁鑽仰，真儒善讨论。",
                "披云观泰华，行水自昆仑。",
                "庠序非才处，诗书素志敦。",
                "崇朝羞倚席，暇日废窥园。",
                "辩惑开群听，潜心到大原。",
                "意将追往哲，学岂为专门。",
                "盛府连称治，耆英继典藩。",
                "始终临讲席，前后枉高轩。",
                "全帐罗金鼎，盈庭倒玉樽。",
                "旌旗来有庆，衿佩寂无喧。",
                "士识师资贵，民知道义尊。",
                "僖公史官颂，邓校相君存。",
                "芹藻欢欣意，陵阿长育恩。",
                "中材多杞梓，宝器列瑶琨。",
                "五纪登朝盛，群英著籍繁。",
                "美哉文正学，遗泽洽元元。",
                "",
                ""
            ]
        },
        {
            "title": "次韵司封使君和练推官再咏山茶",
            "content": [
                "珍木何年种，繁英满旧枝。",
                "开从残雪裹，盛过牡丹时。",
                "对日心全展，凌风干不欹。",
                "药阶如赋咏，欠此尚相思。"
            ]
        },
        {
            "title": "郡牧李侍郎生日",
            "content": [
                "当年弧矢设门阑，英气钟於曲阜间。",
                "名覆金瓯新品地，香盘密印旧家山。",
                "腰边龟组光华动，膝下龙驹礼法闲。",
                "五福俱全谁跂及及，流霞为寿日开颜。"
            ]
        },
        {
            "title": "重九与子通游虎丘谒祖印大师三首",
            "content": [
                "秋山寥旷景无涯，执手凭栏到日斜。",
                "地竦一丘容涧谷，天低四面纳云霞。",
                "凌风剧饮从吹帽，多病忘情懒插花。",
                "深羡二难兄弟好，共将岩壑占为家。"
            ]
        },
        {
            "title": "苏学十题·新杉",
            "content": [
                "弱植还生意，凌冬见后凋。",
                "尚低沾雨露，更长拂云霄。",
                "庭月摇疏影，檐风舞细条。",
                "他年逢匠石，宝构壮天朝。"
            ]
        },
        {
            "title": "华亭吴江道中偶作十绝",
            "content": [
                "烟暝重湖日欲明，轻篷遥递浦前声。",
                "良鱼好人深渊去，不为鸣榔到次惊。"
            ]
        },
        {
            "title": "次韵蒲左丞游虎丘十首",
            "content": [
                "层峦稍稍暮云归，乔木森森众鸟依。",
                "再踏石花寻去路，画船十只带斜晖。"
            ]
        },
        {
            "title": "秋月乘兴游松江至垂虹亭登长桥夜泊南岸旦游",
            "content": [
                "两山映日磨苍玉，万顷涵虚皱碧罗。",
                "不会乐天犹近俗，谩将弦管杂烟波。",
                "",
                ""
            ]
        },
        {
            "title": "秋月乘兴游松江至垂虹亭登长桥夜泊南岸旦游",
            "content": [
                "江裹鲈肥味不膻，江头酒美滑如泉。",
                "长桥为席云为幕，祗欠洪崖笑拍肩。",
                "",
                ""
            ]
        },
        {
            "title": "元厚之少保生日",
            "content": [
                "四纪勋荣动冕旒，倦趋黄阁傍沧洲。",
                "名如白傅身尤贵，才继微之德更优。",
                "千载神龟巢叶称，九霄老凤带雏游。",
                "蓬莱水浅公犹分歧，辉照东南对斗牛。"
            ]
        },
        {
            "title": "次韵蒲左丞游虎丘十首",
            "content": [
                "地近峰胝俗惯游，不知绝景冠吴州。",
                "从今合与名山等，左辖题诗翠岭头。"
            ]
        },
        {
            "title": "送曹县丞入京",
            "content": [
                "忠义家声久，夫群更美才。",
                "吏民愁既去，交友约重来。",
                "别岫浮云远，征帆晓月开。",
                "棣华同郡府，眷恋共衔杯。"
            ]
        },
        {
            "title": "判府蒲左丞宠赠佳篇谨次韵",
            "content": [
                "高文大册耀天衢，新句锵金掷隐居。",
                "廊庙方将归辅弼，江湖犹复念耕渔。",
                "百城草木知威望，一代贤能入荐书。",
                "近日东南兴节士，既旌吴子又褒徐。"
            ]
        },
        {
            "title": "答人见庆除博士",
            "content": [
                "幅巾短褐对江云，闲把群经自计论。",
                "鲁泮未能载后学，虞庠岂称讲微言。",
                "羸驹久绝腾骧望，病木犹沾化育恩。",
                "蒋径虽荒陶菊在，徘徊惟恐去吴门。"
            ]
        },
        {
            "title": "上运使陈兵部",
            "content": [
                "屈指西州当世英，我公杰出久知名。",
                "自从扬马奇才后，又得岷峨灵气清。",
                "刚者近仁今始见，惠而能政古难并。",
                "胸罗万象纵横有，目悦群情黑白明。",
                "已借牙筹安右辅，尚留金节压东瀛。",
                "片章驰上云霄动，一檄飞前草木惊。",
                "断割剧繁如简易，针砭瘦瘠使丰盈。",
                "此时阜俗资良策，匪夕畴庸在老成。",
                "窃愧衰姿毗太府，幸逢雅是庇寒生。",
                "欲忻阴施增仙算，几见蟠桃结子荣。"
            ]
        },
        {
            "title": "秋月乘兴游松江至垂虹亭登长桥夜泊南岸旦游",
            "content": [
                "人争轩冕安在哉，我爱烟霞归去来。",
                "鲁望有灵还见笑，更回城郭恋尘埃。",
                "",
                ""
            ]
        },
        {
            "title": "苏学十题·石楠",
            "content": [
                "昔年曾赏玩，移自碧山遥。",
                "古干磨文石，寒枝熨翠绡。",
                "虽殊楩梓用，终免雪霜凋。",
                "来者宜珍护，毋令困采樵。"
            ]
        },
        {
            "title": "求虎丘竹",
            "content": [
                "劲节难同众草看，深根更入白云蟠。",
                "园庐种此多余地，为向西南斸数竿。"
            ]
        },
        {
            "title": "送魏君致远之吴兴兼寄祝修中",
            "content": [
                "庠中今多材，灿若荆岫玉。",
                "琢磨观粹美，尤爱魏与祝。",
                "二子幼相友，共学横山麓。",
                "抱书来泮宫，美质异碌碌。",
                "文辞堪适用，光莹轻缣幅。",
                "前年掇高选，丽赋人争录。",
                "吴兴太守贤，好善下白屋。",
                "贻书勤聘礼，扫榻待英躅。",
                "伯乐过冀北，所顾皆骥騄。",
                "翩翩告别去，舟泛苕溪渌。",
                "南陔争亲养，聊以奉水菽。",
                "愧我不能留，嗈嗈想鸿鹄。",
                "良辰振六翮，一举耸群目。",
                "云汉期高翔，稻梁非所欲。"
            ]
        },
        {
            "title": "海贾",
            "content": [
                "千艘万货集江边，争较锥刀逐利迁。",
                "生理幸逃鱼腹馁，梦魂犹怕蜃楼烟。"
            ]
        },
        {
            "title": "奉谢司封使君宴公临顾园居",
            "content": [
                "闲卧林泉与世疏，使君三度枉旌旟。",
                "未陪徐孺升宾榻，敢屈文侯式敝闾。",
                "暂掷鱼竿丝半卷，旋开松径草新锄。",
                "愧无美酒拈巾漉，难得金波款绪余。"
            ]
        },
        {
            "title": "吴门比月不雨司封使君深闵而精祈俄有佳应谨",
            "content": [
                "一雨欢心几万家，预期春稻博流霞。",
                "低侵滬渎田交岸，高傍支山水满车。",
                "叶幄谩沾桃李实，是奁暗长芰荷花。",
                "丰年阖境浑无事，闲把诗毫放两衙。",
                "",
                ""
            ]
        },
        {
            "title": "苏学十题·玲珑石",
            "content": [
                "巨浪洗苍玉，一峰飞我前。",
                "凿开混沌窍，窥见沧浪天。",
                "洞敞延华月，岩虚生翠烟。",
                "幽轩相对久，古意日倏然。"
            ]
        },
        {
            "title": "秋月乘兴游松江至垂虹亭登长桥夜泊南岸旦游",
            "content": [
                "僧舍萧疏竹苇间，开轩处处面云山。",
                "诗家不及禅家乐，坐卧湖光百虑闲。",
                "",
                ""
            ]
        },
        {
            "title": "秋月乘兴游松江至垂虹亭登长桥夜泊南岸旦游",
            "content": [
                "云动鉴中只桨飞，天围林外片帆归。",
                "栏杆倚遍日云暮，坐看丹霞生翠微。",
                "",
                ""
            ]
        },
        {
            "title": "咏斋三绝",
            "content": [
                "泰伯祠边旧圃开，半栽蔬果半池台。",
                "闲门不放红尘入，门裹清流自在来。"
            ]
        },
        {
            "title": "华亭吴江道中偶作十绝",
            "content": [
                "川上飞桥处处横，几回经此阅平生。",
                "碧芦萧瑟风前韵，一似家林霰雪声。"
            ]
        },
        {
            "title": "佳雪应时呈司土使君三首",
            "content": [
                "炫晃天花著物新，壶中万景净无尘。",
                "光辉只欲饶寒士，清洁尤宜比古人。",
                "韦白吟时飘入砚，邹枚燕处舞回茵。",
                "明年霄汉横飞去，应踏繁霙拜玉宸。"
            ]
        },
        {
            "title": "次韵蒲左丞游虎丘十首",
            "content": [
                "群山处处尽凌空，未若奇峰隐寺中。",
                "一见便知名不叶，为传佳句满江东。"
            ]
        },
        {
            "title": "叠嶂楼有怀吴门",
            "content": [
                "虎邱换得敬亭山，句水松陵数舍间。",
                "天下难如两州好，君恩乞与一身闲。",
                "惭无牒诉烦敲扑，喜有林泉数往还。",
                "犹想朋云隐君子，思归时见鬓毛班。"
            ]
        },
        {
            "title": "黄朝散挽诗",
            "content": [
                "持心平厚胜浇浮，仕路徊翔四十秋。",
                "政事每於谈笑办，交亲多向急难收。",
                "命由真宰随穷达，身在劳生任去留。",
                "旧治昔年应画像，庞眉闻讣泪先流。"
            ]
        },
        {
            "title": "求筇杖",
            "content": [
                "霜筠来自蜀山遥，天骨轻清素节高。",
                "我若得之如佩玉，君应辍此似秋毫。"
            ]
        },
        {
            "title": "次韵公权灯花",
            "content": [
                "兰膏未耗结花新，花自无情喜在人。",
                "生向轻笼先得地，开从细焰别装春。",
                "飞蛾虽绕光难掩，梦蝶初回色尚匀。",
                "更待玉堂清夜直，赐来莲烛影相邻。"
            ]
        },
        {
            "title": "春秋终讲伏蒙知府谏议临视学舍宴劳诸生谨成",
            "content": [
                "泰山先生久冥寞，世把春秋束高阁。",
                "腐儒退隐三十年，独玩遗经思笔削。",
                "滥居师席愧匪才，日演微言更岁籥。",
                "欲遵广路视堂奥，誓辟浮云窥碧落。",
                "兹辰讲解告终篇，敢屈邦君旧是补衮才，",
                "忠论嘉谟动宸幄。密为福泽遍寰瀛，",
                "暂得麾符出京洛。爱民如子不忍伤，",
                "政用中和屏威虐。深惟教本在庠序，",
                "力助儒哕止奸恶。群材傥得就长育，",
                "百堵何为惮兴作。耽耽舍尽修严，",
                "翼翼公堂骤清廓。已知名人士华构将落成，",
                "肯枉只旌率僚幕。清晨初谒二公祠，",
                "重道严师致恭恪。更忘烦暑临讲席，",
                "自降威容听扬推。羜肥酒酾宴诸生，",
                "金印煌煌对褒博。传闻长幼相告语，",
                "争诵诗书亲教约。欢声四出屏阴沴，",
                "云雾俄收日华烁。文翁化蜀士皆成，",
                "鲁侯修泮民思乐。自惭传道竟何补，",
                "禄食充饥免藜藿。幸逢贤守善承流，",
                "喜与吴人醉优渥。",
                "",
                ""
            ]
        },
        {
            "title": "梅评事携诗过访欲求属和因次其韵",
            "content": [
                "筑室寻幽处，唯求水竹邻。",
                "心安何必贵，累少莫如贫。",
                "石裹求奇古，花中悟道新。",
                "不须多辙迹，猿鹤自为宾。"
            ]
        },
        {
            "title": "秋月乘兴游松江至垂虹亭登长桥夜泊南岸旦游",
            "content": [
                "前哲临流猛拂衣，身违忧患是先几。",
                "非才自合居闲旷，不泛五湖何处归。",
                "",
                ""
            ]
        },
        {
            "title": "和公权秋暑奉怀",
            "content": [
                "谁谓云中句，能移江上峰。",
                "清飙随玉楮，爽气袭尘容。",
                "剧暑婴多病，嘉招恨未从。",
                "眷言相与意，深荷故情浓。"
            ]
        },
        {
            "title": "蒙使君召预池光之会",
            "content": [
                "韦公池阁尚依然，宾主于今不乏贤。",
                "郡内欣逢两耆俊，樽前喜会四同年。",
                "清谈自可成珠玉，真常何须听管弦。",
                "宴罢旌旗摇暮霭，蔡经寂寞别群仙。"
            ]
        },
        {
            "title": "次韵俞子文感事",
            "content": [
                "我曾折桂向蟾宫，君有文华似彩虹。",
                "连蹇未酬平日愿，笑歌犹得故乡同。",
                "不才甘作耕岩叟，有志宜为结驷翁。",
                "穷达由来都似梦，几人曾是黑头公。"
            ]
        },
        {
            "title": "次韵蒲左丞游虎丘十首",
            "content": [
                "丘如蹲虎占吴西，应得佳名故国时。",
                "未必金精能变化，空传怪说使人疑。"
            ]
        },
        {
            "title": "邵湘母挽诗",
            "content": [
                "华屋辞荣养，佳城合旧封，",
                "浮生无定相，众善有遗踪。",
                "家盛金籯在，山长玉案重。",
                "浮图传胜事，宝殿壮天峰。"
            ]
        },
        {
            "title": "次梅评事韵",
            "content": [
                "瓶盂潇洒似禅家，任有籯金岂足夸。",
                "自入醉乡头不白，新诗何用祝苍华。"
            ]
        },
        {
            "title": "次韵公权子通唱酬诗四首·牡丹",
            "content": [
                "奇姿须赖接花工，未必妖华限洛中。",
                "应是春皇偏与色，却教仙女愧乘风。",
                "朱栏共约他年赏，翟幄休嗟数日空。",
                "谁就东吴为品第，清晨子细阅芳丛。"
            ]
        },
        {
            "title": "雪夕林亭小酌因成拙诗四十韵以贻坐客昔欧阳",
            "content": [
                "极望铺千顷，平观彻九霄。",
                "纵横随物象，合散委天飙。",
                "洒竹声微动，妆松势不摇。",
                "庭空飞鸟影，窗失远山椒。",
                "钓罢盈孤屿，行稀覆小桥。",
                "争先笼碧瓦，骋巧缀柔条。",
                "片片谁裁制，团团似琢琱。",
                "丘陵平坎险，草木起枯焦。",
                "皎洁那容染，轻清祗自飘。",
                "匊来便幼稚，披去羡渔樵。",
                "篷冷孤舟泊，蹄轻逸骥骄。",
                "危楼明皓皓，虚室静萧萧。",
                "余霰霏残夜，层冰结霁朝。",
                "界疑华藏见，境入洞天遥。",
                "向晦终难掩，居高却晚销。",
                "润滋甘井脉，寒减暮江潮。",
                "思妇啼红袖，征夫拥皂貂。",
                "履穿愁践足，心悟任齐腰。",
                "就映犹开卷。频餐愈病痟。",
                "袁公当强起，谢女尚能谣。",
                "旋取茶铛泛，多收药匕调。",
                "任令埋蜡屐，直欲鼓兰桡。",
                "扫处迷三径，吟余冻一瓢。",
                "因思良友至，急牧童邀。",
                "池馆增潇洒，杯盘奈寂寥。",
                "壶中闻笑语，物外睹风标。",
                "真乐非弦管，奇辞脱篆雕。",
                "红尘荡涤尽，宿酒等间消。",
                "烛映凝膏浅，香清切柏烧。",
                "谈围终易解，诗将可称骁。",
                "闻道群贤集，言从五马招。",
                "黄堂催盛宴，缇幕会英僚。",
                "海气连平野，岩光满丽谯。",
                "缤纷沾寿斝，炫晃照华镳。",
                "刘白才名重，枚邹笔力超。",
                "褥襦歌美政，牟麦庆新苗。",
                "畎亩深盈尺。风云会再宵。",
                "贺声周四境，瑞奏达中朝。",
                "郡国仁风远，乾坤协气饶。",
                "年年书大有，击壤望唐尧。",
                "",
                ""
            ]
        },
        {
            "title": "华亭吴江道中偶作十绝",
            "content": [
                "人间出鹤只云间，相合仙经得亦难。",
                "尘外应多随羽客，未教流俗等闲看。"
            ]
        },
        {
            "title": "程给事新第",
            "content": [
                "朱门不锁走朱轮，东省仙材书锦人。",
                "石上云轻林屋晓，花头露重洛阳春。",
                "谢公棋战乌巾静，裴令吟高绿野新。",
                "他日南园真可乞，满池烟水正相邻。"
            ]
        },
        {
            "title": "次韵公绍贺崇静之赐金紫",
            "content": [
                "久脱朝衣袭野裳，亲逢盛旦日重光。",
                "耕田凿井尧民事，垂组怀黄汉服章。",
                "诸老相欢陶圣治，两宫遥祝与天长。",
                "谪仙才调今谁是，肯解金龟燕夕阳。"
            ]
        },
        {
            "title": "再和",
            "content": [
                "乡校叨微禄，家林傍旧峰。",
                "散人那适用，逋客拙为容。",
                "良友幸不叶，华轩时肯从。",
                "早秋须命驾，荷叶露华浓。"
            ]
        },
        {
            "title": "少章过吴门宠示淳夫子瞻唱和并惠山寄少游什",
            "content": [
                "怀友对华月，身如匏系何。",
                "遥聆金玉音，怅望江湖波。",
                "忧来诵三篇，调饥饷嘉禾。",
                "苏范天下贤，阅士岁月多。",
                "邻君似兰芷，长育瑶山阿。",
                "良工得宝璧，韫椟加琢磨。",
                "发为惊人语，九曲倾洪河。",
                "蟠蜿寄短章，浩荡写长歌。",
                "一官得武林，万景尽包罗。",
                "又如弹音泉，余韵清且和。",
                "籍是师韩文，其则有代柯。",
                "俯视枳棘间，翔鸾岂蹉跎。",
                "圣朝颂声作，周雝与商那。",
                "二公且大用，岂得归岷沱。",
                "",
                ""
            ]
        },
        {
            "title": "次韵司封使君和推官早梅山茶二首",
            "content": [
                "嫩跗黏绛蜡，轻朵插珠钿。",
                "雪裹心偏苦，花中达最先。",
                "玉阶香馥郁，烟野蕊联娟。",
                "托植虽然别，黄金子并圆。"
            ]
        },
        {
            "title": "谢虎丘祖印相访",
            "content": [
                "支岭高风远，杼山佳句稀。",
                "云岩有开士，诗理到精微。",
                "不知蓬户隘，未倦凎钚飞。",
                "忘形任谈笑，敷衽评是非。",
                "近师宣城老，远慕苏州韦。",
                "我亦有吟痴，古人思与归。",
                "愿闻碧云篇，所得如珠玑。",
                "渔樵未晚出，乘兴叩禅扉。"
            ]
        },
        {
            "title": "送知府滕光禄",
            "content": [
                "榜登龙虎亚伦魁，一纪横飞长宪台。",
                "谟议轩昂开日月，辞章雄伟鼓风雷。",
                "朝端已庆明良会，庙论咸推将相才。",
                "一跌云衢成老大，几迁方面叹邅回。",
                "致君事业看霜鬓，经国风猷付玉杯。",
                "驱弩屡惊园令出，引章还喜买臣来。",
                "殿坟乍觉青松长，视学追怀绛帐开。",
                "荣满江山增气象，仁沾里闬舞儿鲐。",
                "齐云晚咏难留白，绿野新居欲继裴。",
                "淮海巨藩虽重寄，傅岩须起作盐梅。"
            ]
        },
        {
            "title": "次韵司封使君新岁喜雪",
            "content": [
                "玉烛均调应改元，贤侯喜雪望尧天。",
                "暗声撒竹高齐夜，瑞彩连支画戟前。",
                "千里湖山成洞府，万家觞咏展宾筵。",
                "应邻陋巷袁安卧，拥褐孤吟又过年。"
            ]
        },
        {
            "title": "佳雪应时呈司土使君三首",
            "content": [
                "藓台风雨名如期，太守精诚不待祈。",
                "万廪更为来岁计，六花故应腊晨飞。",
                "静装松桂仙枝老，深壅芝兰土脉肥。",
                "衡泌栖迟墙仞远，为公何晶赋缁衣。"
            ]
        },
        {
            "title": "奉谢司封使君宴公临顾园居",
            "content": [
                "未入柴扉即下车，茅斋挥尘缓论书。",
                "不知铜虎威权重，岂责荷衣礼貌疏。",
                "此日狂歌希鲁望，昔年能赋拟相如。",
                "箧中残藁如传后，虽枉朱轓亦不虚。"
            ]
        },
        {
            "title": "送荣子扬斋郎",
            "content": [
                "茹蔬酌水度清晨，自是浮生洁静身。",
                "好事频过三径晚，爱闲惜别五湖春。",
                "品泉暗识南零味，鉴茗多藏北苑真。",
                "且著青袍居膝下，少年未羡折腰人。"
            ]
        },
        {
            "title": "次韵蒲左丞宗孟游虎丘二首",
            "content": [
                "蓬岛奇峰水四环，何年涌出向人间。",
                "清池不测通沧海，宝玉长存润碧山。",
                "曾致神仙留欢咏，可令轩冕乐萧间。",
                "谢公芳为苍生起，恋恋烟萝日暮还。"
            ]
        },
        {
            "title": "游虎丘借前韵",
            "content": [
                "一丘虽小势巉然，自古登临历几贤。",
                "门惹白云常尽日，地藏灵剑不如年。",
                "清欢相与随只旆，幽趣谁能解七弦。",
                "每月来游存故事，郡中依旧有诗仙。"
            ]
        },
        {
            "title": "英宗皇帝挽词五首",
            "content": [
                "代邸推贤久，甘盘授学精。",
                "持盈周鼎重，立长禹谟明。",
                "仙馆灵芝秀，严祠宿潦平。",
                "历观唐汉盛，未若庙称英。"
            ]
        },
        {
            "title": "光禄生日",
            "content": [
                "卿寺方森棘，侯邦屡建旗。",
                "才锋周物理，智烛见神机。",
                "寿远眉毫秀，身康鬓雪稀。",
                "翠筠高挺节，古柏暗增围。",
                "云陛朝升对，铜符夕佩归。",
                "灌苗潜致茂，针瘼坐令肥。",
                "召杜名方重，松乔志所希。",
                "非才学诗礼，多幸奉庭闱。",
                "叶载神龟称，雏随彩凤飞。",
                "晨昏趋膝下，永着老莱衣。"
            ]
        },
        {
            "title": "次韵司封使君立春纪事",
            "content": [
                "碧瓦犹藏腊雪寒，东杓初向斗旁观。",
                "雪垂华旦天京远，雉舞条风野老欢。",
                "官柳嫩黄迎皂盖，园蔬新绿委金盘。",
                "诗才例作姑苏守，一曲阳春喜岁端。"
            ]
        },
        {
            "title": "施柏花开柖子通",
            "content": [
                "桃李芳时不肯来，俄随风雨落莓苔。",
                "斋前施柏花如锦，犹待诗仙醉眼开。"
            ]
        },
        {
            "title": "晓坐朋云斋怀公绍",
            "content": [
                "晓来乘兴步高冈，便就幽斋作醉乡。",
                "邻寺楼台分两面，一家池馆得中央。",
                "南坡嫩橘寒倾日，北牖疏筠小带霜。",
                "更待怪松擎积雪，莫辞访戴举瑶觞。"
            ]
        },
        {
            "title": "次韵公权庚中成咏",
            "content": [
                "坐局偷闲步小桥，风随秋叶过轩萧。",
                "愁多万斛量难尽，饮欠千钟困易销。",
                "笠泽狂歌方继陆，海门高隐莫如焦。",
                "昔时委吏犹堪处，谁道仓公厌寂寥。"
            ]
        },
        {
            "title": "华亭吴江道中偶作十绝",
            "content": [
                "独当家责性难堪，五女同孤已嫁三。",
                "更待人间了尘事，别寻云外结茅庵。"
            ]
        },
        {
            "title": "次韵虎丘祖印大师秋日怀寄",
            "content": [
                "不爱纷华爱寂寥，松风竹月共萧萧。",
                "因随野鹤过三径，每对江鸥洗一瓢。",
                "无复尘埃沾短褐，尚思烟水泛归桡。",
                "道人肯与羲之友，飞锡重来莫待招。"
            ]
        },
        {
            "title": "次韵送毛正仲太博赴召",
            "content": [
                "马周起布衣，一日见紫宸。",
                "献言中机会，数岁持衡钧。",
                "叹息慕前哲，谁能继清尘。",
                "毛公东南美，迥掩竹箭珍。",
                "高才与精识，卓尔出天真。",
                "论政明得失，谈兵到几神。",
                "天戈讨梅山，婉画昔忆伸。",
                "一官遇贤守，相与康吴民。",
                "孰云芙蓉幕，久卧五色麟。",
                "圣君驭群材，功业图日新。",
                "旌麾颇牧用，帷幄良平臻。",
                "奇士求即至，当世有传人。",
                "君今赴明诏，亨会在此辰。",
                "夕发碧江外，秋过清汴津。",
                "彤庭敞神丽，文陛高嶙刚。",
                "良筹上意合，深策庙谟亲。",
                "功名立少壮，富贵将迫身。",
                "我亦有志者，卧疾松陵滨。",
                "耰锄代长铗，韦带比华绅。",
                "高怀未遐弃，荒径杜朱轮。",
                "纚纚听君语，懦夫气益振。",
                "病骝观逸骥，举首嘶呜频。",
                "尚期居要路，回光及幽沦。"
            ]
        },
        {
            "title": "苏学十题·泮池",
            "content": [
                "怪石铺幽麓，芳塘倚茂林。",
                "冷光开玉镜，清景涤人心。",
                "芹藻无伤性，龟鱼各就深。",
                "泉源应不涸，何必傅岩霖。"
            ]
        },
        {
            "title": "苏学十题·百干黄阳",
            "content": [
                "宝干多材美，孤根一气同。",
                "春余花淡薄，雪裹叶青葱。",
                "蕃衍非人力，坚刚禀化工。",
                "寸枝裁玉轸，可助舜南风。"
            ]
        },
        {
            "title": "苏学十题·辛夷",
            "content": [
                "楚客曾流咏，吴都独擅奇。",
                "风霆存老干，桃李避芳时。",
                "名入文房梦，功资妙手医。",
                "紫微颜色好，先占凤凰池。"
            ]
        },
        {
            "title": "次韵司封使君和推官早梅山茶二首",
            "content": [
                "柏叶元同翠，桃颜未比红。",
                "留芳占春月，弄蕊耐秋风。",
                "自称阶庭玩，休烦帟幕笼。",
                "佳篇补韦白，流品重吴中。"
            ]
        },
        {
            "title": "次韵枢言龙图得请洞霄之作",
            "content": [
                "平生气节薄青云，不任机心只任真。",
                "金为散多虚越橐，衣从洗净远京尘。",
                "吟随猿鹤沧洲晚，醉赏莺花茂苑春。",
                "仰止高贤同里闬，扫门羞未效前人。"
            ]
        },
        {
            "title": "次韵蒲左丞游虎丘十首",
            "content": [
                "海涌当年有旧山，吴王侈葬倚层峦。",
                "谁知国破丘陵在，兄弟幽居属二难。"
            ]
        },
        {
            "title": "秋月乘兴游松江至垂虹亭登长桥夜泊南岸旦游",
            "content": [
                "漠漠秋烟幕故园，沉沉暮色暝渔船。",
                "月华未出诗翁远，乐事人间少十全。",
                "",
                ""
            ]
        },
        {
            "title": "次韵朱牧乐圃宴有感",
            "content": [
                "窃禄都无簿领迷，得钱邀客手频携。",
                "春来佳景回三径，雪后晴波满一溪。",
                "岁月易凋青鬓色，尘埃难上白云梯。",
                "烦君枉驾惭荒萦，空种梧桐待凤栖。"
            ]
        },
        {
            "title": "转运少卿生日",
            "content": [
                "昔在章圣朝，先君为名臣。",
                "入陪儒林老，出拥使者轮。",
                "忠漠与休烈，万世永不泯。",
                "惜哉未大任，天意昌后人。",
                "公生韫俊德，磊落幼绝伦。",
                "深林有条梅，不柔自可珍。",
                "外隅正以方，中府粹且仁。",
                "沛然施之事，迅若般之斤。",
                "自联金闺彦，颉颃三十春。",
                "牙筹析经费，龙节绥远民。",
                "朅来天畿东，威誉薄海垠。",
                "群情无遁照，众理日益勤。",
                "吏径皆敞辟，敝根悉锄耘。",
                "惸惸旧鳏寡，今也皆不贫。",
                "阖部数百城，膏泽一以均。",
                "正月方再浃。是日为生申。",
                "东人竞祝公，百福丛于身。",
                "同宗复荷德，善祷久所陈。",
                "况公方耆艾，百行郭明神。",
                "俾公永且康，笔端扶化钧。",
                "俾公炽而大，膝下林华绅。",
                "近得举之躅，前望伯虎尘。",
                "先阀期益显，蹇品庶可亲。"
            ]
        },
        {
            "title": "陆宝山",
            "content": [
                "陆家山色隐平芜，文彩如虹照碧虚。",
                "痛尔临刑思鹤泪，输他谢病食江鲈。"
            ]
        },
        {
            "title": "英宗皇帝挽词五首",
            "content": [
                "英断能承祖，慈襟善继仁。",
                "诗书教宗室，体貌待元臣。",
                "损已迟徽册，恭天彻步茵。",
                "昔年平水患，尽力在斯民。"
            ]
        },
        {
            "title": "林少卿挽诗",
            "content": [
                "寿考安荣遇圣朝，构成门户自勤劳。",
                "闺中莱妇皆华发，膝下荀龙尽绿袍。",
                "堂有金籯身更约，案披玉简道尤高。",
                "人间厚福终归尽，涨海难停一夜涛。"
            ]
        },
        {
            "title": "次韵公权子通唱酬诗四首·春日旅怀",
            "content": [
                "身在尘劳未免忧，伤春伫立碧江头。",
                "回肠办殢千里钟饮，方寸那容万斛愁。",
                "懒着锦袍凌巨浪，好乘黄犊傍高丘。",
                "池塘得句频相示，直把珠玑为暗投。"
            ]
        },
        {
            "title": "次韵蒲左丞游虎丘十首",
            "content": [
                "万丈澄潭挟两崖，削成奇壁自天开。",
                "龙泉一淬名因得，不待秦皇发冢来。"
            ]
        },
        {
            "title": "华亭吴江道中偶作十绝",
            "content": [
                "妖华倾国岂无情，忍复颦眉见越兵。",
                "若使将军犹好色，安能三徙更成名。"
            ]
        },
        {
            "title": "判府曹宣徽生日",
            "content": [
                "盛世高门福两全，星辰粹气萃为贤。",
                "钓璜韬略传三叶，斋钺风棱积十年。",
                "阴德在人宜寿考，清才脱俗恐神仙。",
                "寒儒欲继崧高颂，不独生申但美宣。"
            ]
        },
        {
            "title": "闰月丙子判府相公被制命升使弼越六月癸卯公",
            "content": [
                "宣制初闻下玉墀，又逢盛事协熊罢。",
                "青霄灵昂凝祥久，紫府蟠桃结实奇。",
                "养志增添龟鹤算，避权辞让凤凰池。",
                "从今若校中书考，屈指当如郭子仪。",
                "",
                ""
            ]
        },
        {
            "title": "吴门比月不雨司封使君深闵而精祈俄有佳应谨",
            "content": [
                "贤守忧劳鬓欲霜，通宵脉沐满吴疆。",
                "五湖水阔鱼龙喜，九曲尘清桧柏香。",
                "更入高乡多左禾右罢}稏，虽当浅处泛艅艎。",
                "为霖事业传家世，润泽应难限一方。",
                "",
                ""
            ]
        },
        {
            "title": "佳雪应时呈司土使君三首",
            "content": [
                "千里江山入郡楼，凭栏乍喜密云浮。",
                "冷光交映天峰色，余润遥随笠泽流。",
                "民叠褥襦看不厌，客丛簪履赏应留。",
                "野人乘兴狂吟外，引鹤披蓑上钓舟。"
            ]
        },
        {
            "title": "次韵子文抱病幽居之作二首",
            "content": [
                "几年彩笔擅辞场，鬓发相饶色更苍。",
                "千里旧闻称骥騄，九霄安得接鸾凰。",
                "醉凭净几抛乌帽，闲卷新诗置锦囊。",
                "治世莫将公干比，松陵风物胜清漳。"
            ]
        },
        {
            "title": "咏斋三绝",
            "content": [
                "尘冠寂寞更休弹，车辙荒芜书掩关。",
                "一片清晖长在眼，多情惟有四飞山。"
            ]
        },
        {
            "title": "华亭吴江道中偶作十绝",
            "content": [
                "吹散青云见好峰，家林祗在此山东。",
                "寄声猿鹤休悲怨，蕙帐今宵遂不空。"
            ]
        },
        {
            "title": "次韵司封使君和程给事",
            "content": [
                "胜地宽闲旧卜邻，耆年得意辟高门。",
                "中吴书锦如公少，好作坊名贲故园。"
            ]
        },
        {
            "title": "彦和与子文相期卜邻子文作诗以遗谨次韵",
            "content": [
                "仙才宣在道家山，却学幽人欲闭关。",
                "清燕曾陪明主问，群言已助相君删。",
                "谈围莫敌书盈腹，诗杜相过酒满颜。",
                "闻道卜邻同喜慰，亦开荒径待余闲。"
            ]
        },
        {
            "title": "华亭吴江道中偶作十绝",
            "content": [
                "舟去舟来阅古今，梦中忧乐累人深。",
                "凭将一匊松江水，未洗尘缨且洗心。"
            ]
        },
        {
            "title": "次韵公绍贺崇静之赐金紫",
            "content": [
                "北窗二纪傲羲皇，节比渊明事更光。",
                "共喜遐龄垂紫绶，莫嫌猛退弃铜章。",
                "文房句就心常佚，药鼎功成寿转长。",
                "七品官阶三品服，满斟绿醑醉春阳。"
            ]
        },
        {
            "title": "次韵徐中散丙寅二月见访之什",
            "content": [
                "数年解绂隐林扉，乘兴频来访羽池。",
                "老似乐天兼少病，官如叔夜又能诗。",
                "身闲幸与耆英接，学浅虚蒙国士如。",
                "白雪佳章难复继，策驽追骥自嫌疲。"
            ]
        },
        {
            "title": "次韵司封使君和程给中越来溪三章",
            "content": [
                "万舸连云载水犀，旌旗倒影蔽长堤。",
                "谁知数岁干戈后，不是吴溪是越溪。"
            ]
        },
        {
            "title": "次韵蒲左丞游虎丘十首",
            "content": [
                "扫石个萝向上行，门前坐见白云生。",
                "应思梦得多佳趣，独宿楼中待月明。"
            ]
        },
        {
            "title": "英宗皇帝挽词五首",
            "content": [
                "仁庙规模远，慈闱教爱隆。",
                "承平万世策，临御五千功。",
                "玉锁开天上，金滕纳匮中。",
                "乘云那复见，陵柏起悲风。"
            ]
        },
        {
            "title": "华亭吴江道中偶作十绝",
            "content": [
                "白日归来皆有意，平生事了最为难。",
                "可邻万顷烟波色，只属天随醉眼看。"
            ]
        },
        {
            "title": "次韵公权喜太守再留",
            "content": [
                "不为机巧不求新，坦坦襟怀任道真。",
                "揭节二方险布德，分符千里别生春。",
                "儿童共喜重迎伋，父老相欢许借恂。",
                "池阁逍遥无一事，清风入座转汀苹。"
            ]
        },
        {
            "title": "奉谢司封使君宴公临顾园居",
            "content": [
                "甘盘德业满天区，博学承家行有余。",
                "凤翥频观先帝诏，牙签新补相君书。",
                "晨羊不饮康衢静，夜犬无声狱犴虚。",
                "风绩已应推第一，螯峰深处列仙居。"
            ]
        },
        {
            "title": "梅公书齐挂衰笠钓纶船楫四物形於诗句余为和",
            "content": [
                "快楫轻纶笠与衣，闲将四物挂柴扉。",
                "江头夜雪好披去，湖上春光宜棹归。",
                "静处无忧嫌印绶，贫中有味胜轻肥。",
                "兴来愿借君毋吝，渺渺烟波一叶飞。",
                "",
                ""
            ]
        },
        {
            "title": "次韵蒲左丞宗孟游虎丘二首",
            "content": [
                "命相将乘傅说舟，爱山寻遍乐天游。",
                "先声汶北安千里，选胜吴西贲一丘。",
                "静见陇云生峭壁，寒知海气入危楼。",
                "锵金佳句留萧寺，剡纸朝来贵此州。"
            ]
        },
        {
            "title": "次韵司封使君和给事寒食城外感事",
            "content": [
                "花如步障草如茵，万景繁华在此旬。",
                "金印谁来夸故里，密章燔了贲慈亲。",
                "莫看白发兴千感，好共朱幡醉一春。",
                "俱是诗人兼富贵，只疑元白是前身。"
            ]
        },
        {
            "title": "苏学十题·公堂槐",
            "content": [
                "五纪栽培后，三春长育中。",
                "灵根蟠故国，密叶荫儒宫。",
                "患与般斤远，歌宜鲁藻同。",
                "先儒垂意远，期此出三公。"
            ]
        },
        {
            "title": "次梅评事韵",
            "content": [
                "满止红尘汩没深，谁能世事总无心。",
                "买松野老栽成径，觅竹山僧种满林。",
                "薄酒时斟资道气，好诗频讽涤烦襟。",
                "凤雏光显门庭喜，应笑陶潜责子吟。"
            ]
        },
        {
            "title": "奉和司封使君春日回文之作",
            "content": [
                "佳景更同民共乐，俊髦皆集盛飞觞。",
                "花随客醉还成句，柳赠人行欲断肠。",
                "斜月上时霞散绮，暖风来处寝凝香。",
                "华年惜过须心赏，富贵丛身逼鬓霜。"
            ]
        },
        {
            "title": "佳雨应祈因思昔年诸友作诗今再叙旧",
            "content": [
                "晏侯昔为州，岁旱庆霖雨。",
                "夫君与方子，吟思共清苦。",
                "不才辄继声，玉石愧同处。",
                "赓酬自邦君，高歌遍幕府。",
                "开编读英辞，风义恨修阻。",
                "历年屈指八，阅守今已五。",
                "温温刘苏州，扬仁美风士。",
                "篇章极清新，操行到淳古。",
                "去年掌膠庠，幸此阴德宇。",
                "遇君来自西，暂作皋桥旅。",
                "并游盍簪裾，良宴陪樽俎。",
                "辱顾眼俱青，言诗多见与。",
                "近当庚伏间，不雨病禾黍。",
                "田乾如龟裂，一溉劳远取。",
                "如惨沴气生，望岁群心沮。",
                "园居离间旷，何处逃蕴暑。",
                "使君忧悯深。雩祀以时举。",
                "精诚祷祠下，若与神告语。",
                "随车油云飞，阖境膏泽溥。",
                "槁苗兴朊原，涸辙通别浦。",
                "万轮水可汲，千笠草务去。",
                "籼禾与稏稻，指期入我庚。",
                "清晖登溪山，余润满林圃。",
                "中吴垂白叟，买酒相汴舞。",
                "扫石邀良朋，清风快谈尘。",
                "此时无一诗，欢意何以叙。",
                "朝家日隆平，二圣保其绪。",
                "施仁寒天渊，敷政皆尧禹。",
                "旧臣留旦奭，新相拜房杜。",
                "风和调舜琴，欲厚空周圄。",
                "销变召泰和，协气应律吕。",
                "吾侪夙承学，嘉庆幸亲睹。",
                "相期美康平，复见颂多余。"
            ]
        },
        {
            "title": "次韵练定公权垂访乐圃之什",
            "content": [
                "隐圃甚萧条，驱车岂惮劳。",
                "境从前代胜，冈封远山高。",
                "林晓猿抽臂，池秋鹤浴毛。",
                "兴来频就醉，奇句仆离骚。"
            ]
        },
        {
            "title": "黄朝散挽诗",
            "content": [
                "江湖尝佩左符归，一卧漳滨素愿违。",
                "平日华旌过里巷，此时丹旐下岩扉。",
                "群峰拱揖开新穴，万木森罗条旧围。",
                "伫看于门驱驷马，想应丘陇亦光辉。"
            ]
        },
        {
            "title": "次韵李子功留别之作",
            "content": [
                "采兰无复养，婴此终天悲。",
                "家空弱妹长，恐失桃夭时。",
                "翠蔓倚长松，之子得所随。",
                "衔杯款相遇，掺袂伤暂离。",
                "洞庭春风高，杨柳绿江湄。",
                "柴门归独掩，桂楫暮何之。",
                "眷眷厚有余，佳什犹在兹。",
                "散帙渴精论。言诗伫良规。",
                "惜哉片帆去，快若驷马驰，",
                "东皋多乐事，归计勿迟迟。"
            ]
        },
        {
            "title": "次韵司封使君和程给中越来溪三章",
            "content": [
                "溪色如蓝照舳舻，越王金璧献姑苏。",
                "馆娃宫裹长高枕，不觉舟师到国都。"
            ]
        },
        {
            "title": "秋月乘兴游松江至垂虹亭登长桥夜泊南岸旦游",
            "content": [
                "长虹称卧碧江心，梦寐频游览莫寻。",
                "欢友相逢清绝处，酣歌一夕抵千金。",
                "",
                ""
            ]
        },
        {
            "title": "华亭吴江道中偶作十绝",
            "content": [
                "千古鸱夷节独高，脱遗富贵一鸿毛。",
                "馆娃宫女曾亡国，岂独相携泛海涛。"
            ]
        },
        {
            "title": "奉送中散使君提举崇禧观",
            "content": [
                "方面威名久，朝端闻望隆。",
                "需章祈玉陛，宝诏与琳宫。",
                "睿奖均劳逸，高情保始终。",
                "他年黄发老，清世紫芝翁。",
                "迹放风波外，心安梦幻中。",
                "身轻随寿鹤，目极送冥鸿。",
                "祖帐群公集，啼婴万俗同。",
                "何缘留召父，无路达尧聪。",
                "挎里金龟重，荣先密印崇。",
                "高堂罗俎豆，幽径铲蒿蓬。",
                "趁健歌归去，因闲味道冲。",
                "谢庭常有庆，越橐任令空。",
                "醉帽欹华月，吟髭动好风。",
                "翠虬乔木老，锦障海棠红。",
                "平昔高轩过，深嗟陋巷穷。",
                "嘘枯言不绝，推毂赐尝蒙。",
                "载酒要彭泽，名乡表郑公。",
                "量材如断木，荷德重维崧。",
                "耆俊方图任，明廷正纳忠。",
                "剧藩如择将，犹恐起宗工。"
            ]
        },
        {
            "title": "苏学十题·并秀桧",
            "content": [
                "槃根几百龄，合干倚冥冥。",
                "偃蹇只虬耸，联翩两盖青。",
                "紫鳞霜外跃，绀叶雨余馨。",
                "左纽凭仙宇，何如拱泮亭。"
            ]
        },
        {
            "title": "次韵蒲左丞游虎丘十首",
            "content": [
                "玉常紫阁冠英游，身作三公未白头。",
                "须向凤凰池上浴，岂容萧散咏林丘。"
            ]
        },
        {
            "title": "次韵蒲左丞游虎丘十首",
            "content": [
                "云霞咫尺压吴郊，乘兴斯须棹小舠。",
                "欲往结庐嗟未得，羡他何氏有三高。"
            ]
        },
        {
            "title": "太守召陪诸公游虎丘",
            "content": [
                "海涌一小山，远视如陵丘。",
                "中藏天下奇，岩谷峻且幽。",
                "石壁老万古，剑池照千秋，",
                "蕞尔小吴会，隐然瞰瀛洲。",
                "能令轩冕客，到此忘沉忧。",
                "乐天拥各骑，一月常一游。",
                "高贤爱绝景，尘事莫可留。",
                "我公初下车，明断速如流。",
                "千里满和气，讼庭无击囚。",
                "三英皆肤使，金节憩南州。",
                "同声约真赏，相应如呜球。",
                "半刺富文雅，嘉宾张与刘。",
                "清晨出西阊，山翠逼兰舟。",
                "耕叟迎彩旆，佳禽和呜驺。",
                "凭阑共四顾，湖海入危楼。",
                "云低未作雨，万象围寸眸。",
                "宪老挥散隶，妙绝与古俦。",
                "河汉淡轻霭，天门跳惊虯。",
                "才名三十年，余事及银钩。",
                "兹游虽偶然，千载仰芳猷。",
                "日暮下危磴，玉杯相献酬。",
                "一篇间一局，豪放不自休。",
                "乐哉文字饮，相与喜贤侯。",
                "短篇春事胜，可与吴儿讴。"
            ]
        },
        {
            "title": "江浦",
            "content": [
                "一川吐纳五湖深，海裹三山何处寻。",
                "料得鸱夷从此去，古来烟水祗如今。"
            ]
        },
        {
            "title": "寄和晏守",
            "content": [
                "二年怀郡印，八度到柴扉。",
                "曾未陪珠履，频烦友布衣。",
                "水边孤鹤睡，天际片云归。",
                "拜德知何日，烟霞恋翠微。"
            ]
        },
        {
            "title": "奉陪太守及诸公游虎丘",
            "content": [
                "何必襄阳孟浩然，苦吟自可继前贤。",
                "虎丘合去十二度，熊轼再游三百年。",
                "云阁为君追旧额，霓裳从古播朱弦。",
                "此行不减唐人乐，畅饮惟无八酒仙。"
            ]
        },
        {
            "title": "青龙江上偶书两绝呈无逸监镇",
            "content": [
                "卷碇初来海客船，脱身鲸浪见吴天。",
                "千帆总约秋风至，应助关征额外钱。"
            ]
        },
        {
            "title": "次韵苏文饶见贻之什",
            "content": [
                "间钓松陵阅岁多，家林终日对烟萝。",
                "茹芝深隐惭商皓，献璧求知笑卞和。",
                "静送征鸿云外翼，吟看老桂月中柯。",
                "洛阳年少材惊俗，车马犹从陋巷过。"
            ]
        },
        {
            "title": "归隐桥新成偶题三绝句书呈同志",
            "content": [
                "逢人尚欲开松径，送客应休过笔溪。",
                "林下有谁频肯顾，春深好听子规啼。"
            ]
        },
        {
            "title": "重九与子通游虎丘谒祖印大师三首",
            "content": [
                "浮世谁如金石坚，吟须俄顷见皤然。",
                "登山未免怀千古，泛菊相期保百年。",
                "方外逸民犹有传，人间高爵岂知仙。",
                "良辰盛宴多遗迹，何似江南五柳贤。"
            ]
        },
        {
            "title": "次韵司封使君和练推官春望之什",
            "content": [
                "目极江湖近，心存象魏遥。",
                "未调金鼎餗，新泛玉觞椒。",
                "赋为凭栏得，忧从散帙消。",
                "高才方谢守，轻举羡王乔。",
                "桃结千年蕊，松抽百尺条。",
                "天涯舟一叶，风送逸渔樵。"
            ]
        },
        {
            "title": "青龙江上偶书两绝呈无逸监镇",
            "content": [
                "潮满沟塍稻满田，暑天不雨自丰年。",
                "海商有货官无扰，游子争来就一廛。"
            ]
        },
        {
            "title": "句",
            "content": [
                "夜静忽疑身是梦，更闻寒雨滴芭蕉。",
                "。",
                "第二百七十三卷"
            ]
        },
        {
            "title": "吴兴送梁补阙归朝赋得荻花",
            "content": [
                "柳家汀洲孟冬月，云寒水清荻花发。",
                "一枝持赠朝天人，愿比蓬莱殿前雪。"
            ]
        },
        {
            "title": "题虎丘山西寺",
            "content": [
                "王氏家山昔在兹，陆机为赋陆云诗。",
                "青莲香匝东西宇，日月与僧无尽时。"
            ]
        },
        {
            "title": "咏斋三绝",
            "content": [
                "非山非市且优游，尚有尘缘未自由。",
                "岩下结庐应更好，石门西去近松楸。"
            ]
        },
        {
            "title": "望中有怀",
            "content": [
                "龙向洞中衔雨出，鸟从花里带香飞。",
                "白云断处见明月，黄叶落时闻捣衣。"
            ]
        },
        {
            "title": "送李司直归浙东幕兼寄鲍将军（一作朱湾诗）",
            "content": [
                "翩翩书记早曾闻，二十年来愿见君。今日相逢悲白发，",
                "同时几许在青云。人从北固山边去，水到西陵渡口分。",
                "会作王门曳裾客，为余前谢鲍将军。"
            ]
        },
        {
            "title": "春眺扬州西上岗寄徐员外",
            "content": [
                "芜城西眺极苍流，漠漠春烟间曙楼。瓜步早潮吞建业，",
                "蒜山晴雪照扬州。隋家故事不能问，鹤在仙池期我游。"
            ]
        },
        {
            "title": "宿新安江深渡馆寄郑州王使君",
            "content": [
                "霜飞十月中，摇落众山空。孤馆闭寒木，大江生夜风。",
                "赋诗忙有意，沈约在关东。"
            ]
        },
        {
            "title": "次韵公权子通唱酬诗四首·春晚遣怀",
            "content": [
                "春华急似晓天星，谁得年年鬓发青。",
                "露濯浅深枝上锦，风吹离合水中萍。",
                "吟余金谷香随步，书罢兰亭酒欲醒。",
                "拟把冽泉同一酌，为君林下洗寒瓶。"
            ]
        },
        {
            "title": "张虞卿挽诗",
            "content": [
                "一卧东吴七十春，区区南北笑乡人。",
                "盛开黌舍招英俊，敞辟华堂待缙绅。",
                "婉婉重孙胜彩服，煌煌两婿拥朱轮。",
                "铭旌已去空回首，通德门前旧是邻。"
            ]
        }
    ]
}