{
    "dynasty": "魏晋",
    "author": "曹丕",
    "intro": "曹丕(187-226)字子恒，曹操次子，是建安文坛的领袖人物。操死，袭位为魏王，行九品中正制。建安二十五年汉帝即位，即魏文帝。都洛阳，国号魏。爱好文学，多与同时文人交往。其诗多反映贵族生活和感情，形式上则颇受民歌影响，语言通俗，描写也较细致；他的《燕歌行》是现存最早而且艺术上很完整的七言诗。所著《典论· 论文》，是我国较早的文学批评著作。有《魏文帝集》。",
    "items": [
        {
            "title": "歌",
            "content": [
                "长安城西双员阙。",
                "上有一双铜雀。",
                "一鸣五谷生。",
                "再鸣五谷熟。"
            ]
        },
        {
            "title": "东阁诗",
            "content": [
                "高山吐庆云。"
            ]
        },
        {
            "title": "诗",
            "content": [
                "兰芷生兮芙蓉披。"
            ]
        },
        {
            "title": "诗",
            "content": [
                "画舸覆堤。"
            ]
        },
        {
            "title": "诗",
            "content": [
                "绢绡白如雪。",
                "轻华比蝉翼。"
            ]
        },
        {
            "title": "诗",
            "content": [
                "回头四向堂。",
                "眼中无故人。"
            ]
        },
        {
            "title": "诗",
            "content": [
                "王韩独何人。",
                "翱翔随天涂。"
            ]
        },
        {
            "title": "诗",
            "content": [
                "酒人献三清。",
                "丝中列南厢。"
            ]
        },
        {
            "title": "诗",
            "content": [
                "蜘蛛网户牖。",
                "野草当阶生。"
            ]
        },
        {
            "title": "诗",
            "content": [
                "巾车出邺宫。",
                "校猎东桥津。",
                "重罝施密网。",
                "罒/干}筚飘如云。",
                "弯弓忽高驰。",
                "一发连双麕。"
            ]
        },
        {
            "title": "诗",
            "content": [
                "行行游且猎。",
                "且猎路南隅。",
                "弯我乌号弓。",
                "骋我纤骊驹。",
                "走者贯锋镝。",
                "伏者值戈殳。",
                "白日未及移。",
                "手获三十余。"
            ]
        },
        {
            "title": "见挽船士兄弟辞别诗",
            "content": [
                "郁郁河边树。",
                "青青野田草。",
                "舍我故乡客。",
                "将适万里道。",
                "妻子牵衣袂。",
                "抆泪沾怀抱。",
                "还附幼童子。",
                "顾托兄与嫂。",
                "辞诀未及终。",
                "严驾一何早。",
                "负笮引文舟。",
                "饱渴常不饱。",
                "谁令尔贫贱。",
                "咨嗟何所道。"
            ]
        },
        {
            "title": "夏日诗",
            "content": [
                "夏时饶温和。",
                "避暑就清凉。",
                "比坐高阁下。",
                "延宾作名倡。",
                "弦歌随风厉。",
                "吐羽含征商。",
                "嘉肴重叠来。",
                "珍果在一傍。",
                "棊局纵横陈。",
                "博奕合双扬。",
                "巧拙更胜负。",
                "欢美乐人肠。",
                "从朝至日夕。",
                "安知夏节长。"
            ]
        },
        {
            "title": "令诗",
            "content": [
                "丧乱悠悠过纪。",
                "白骨从横万里。",
                "哀哀下民靡恃。",
                "吾将以时整理。",
                "复子明辟致仕。"
            ]
        },
        {
            "title": "寡妇诗",
            "content": [
                "霜露纷兮交下。",
                "木叶落兮凄凄。",
                "候鴈叫兮云中。",
                "归燕翩兮徘徊。",
                "妾心感兮惆怅。",
                "白日急兮西颓。",
                "守长夜兮思君。",
                "魂一夕兮九乖。",
                "怅延伫兮仰视。",
                "星月随兮天回。",
                "徒引领兮入房。",
                "窃自怜兮孤栖。",
                "愿从君兮终没。",
                "愁何可兮久怀。"
            ]
        },
        {
            "title": "黎阳作诗",
            "content": [
                "奉辞罚罪遐征。",
                "晨过黎山巉峥。",
                "东济黄河金营。",
                "北观故宅顿倾。",
                "中有高楼亭亭。",
                "荆棘绕蕃丛生。",
                "南望果园青青。",
                "霜露惨凄宵零。",
                "彼桑梓兮伤情。"
            ]
        },
        {
            "title": "代刘勋妻王氏杂诗",
            "content": [
                "翩翩床前帐。",
                "张以蔽光辉。",
                "昔将尔同去。",
                "今将尔同归。",
                "缄藏箧笥里。",
                "当复何时披。"
            ]
        },
        {
            "title": "清河作诗",
            "content": [
                "方舟戏长水。",
                "湛澹自浮沉。",
                "弦歌发中流。",
                "悲响有余音。",
                "音声入君怀。",
                "凄怆伤人心。",
                "心伤安所念。",
                "但愿恩情深。",
                "愿为晨风鸟。",
                "双飞翔北林。"
            ]
        },
        {
            "title": "于明津作诗",
            "content": [
                "遥遥山上亭。",
                "皎皎云间星。",
                "远望使心怀。",
                "游子恋所生。",
                "驱车出北门。",
                "遥望河阳城。"
            ]
        },
        {
            "title": "广陵于马上作诗",
            "content": [
                "观兵临江水。",
                "水流何汤汤。",
                "戈矛成山林。",
                "玄甲耀日光。",
                "猛将怀暴怒。",
                "胆气正纵横。",
                "谁云江水广。",
                "一苇可以航。",
                "不战屈敌虏。",
                "戢兵称贤良。",
                "古公宅岐邑。",
                "实始剪殷商。",
                "孟献营虎牢。",
                "郑人惧稽颡。",
                "充国务耕殖。",
                "先零自破亡。",
                "兴农淮泗间。",
                "筑室都徐方。",
                "量宜运权略。",
                "六军咸悦康。",
                "岂如东山诗。",
                "悠悠多忧伤。"
            ]
        },
        {
            "title": "于玄武陂作诗",
            "content": [
                "兄弟共行游。",
                "驱车出西城。",
                "野田广开辟。",
                "川渠互相经。",
                "黍稷何郁郁。",
                "流波激悲声。",
                "菱芡覆绿水。",
                "芙蓉发丹荣。",
                "柳垂重荫绿。",
                "向我池边生。",
                "乘渚望长洲。",
                "羣鸟讙哗鸣。",
                "萍藻泛滥浮。",
                "澹澹随风倾。",
                "忘忧共容与。",
                "畅此千秋情。"
            ]
        },
        {
            "title": "芙蓉池作诗",
            "content": [
                "乘辇夜行游。",
                "逍遥步西园。",
                "双渠相溉灌。",
                "嘉木绕通川。",
                "卑枝拂羽盖。",
                "修条摩苍天。",
                "惊风扶轮毂。",
                "飞鸟翔我前。",
                "丹霞夹明月。",
                "华星出云间。",
                "上天垂光彩。",
                "五色一何鲜。",
                "寿命非松乔。",
                "谁能得神仙。",
                "遨游快心意。",
                "保己终百年。"
            ]
        },
        {
            "title": "孟津诗",
            "content": [
                "良辰启初节。",
                "高会构欢娱。",
                "通天拂景云。",
                "俯临四达衢。",
                "羽爵浮象樽。",
                "珍膳盈豆区。",
                "清歌发妙曲。",
                "乐正奏笙竽。",
                "曜灵忽西迈。",
                "炎烛继望舒。",
                "翊日浮黄河。",
                "长驱旋邺都。"
            ]
        },
        {
            "title": "于谯作诗",
            "content": [
                "清衣延贵客。",
                "明烛发高光。",
                "丰膳漫星陈。",
                "旨酒盈玉觞。",
                "弦歌奏新曲。",
                "游响拂丹梁。",
                "余音赴迅节。",
                "慷慨时激扬。",
                "献酬纷交错。",
                "雅舞何锵锵。",
                "罗缨从风飞。",
                "长剑自低昂。",
                "穆穆众君子。",
                "和合同乐康。"
            ]
        },
        {
            "title": "黎阳作诗",
            "content": [
                "千骑随风靡。",
                "万骑正龙骧。",
                "金鼓震上下。",
                "干戚纷纵横。",
                "白旄若素霓。",
                "丹旗发朱光。",
                "追思太王德。",
                "胥字识足臧。",
                "经历万岁林。",
                "行行到黎阳。"
            ]
        },
        {
            "title": "黎阳作诗",
            "content": [
                "殷殷其雷。",
                "蒙蒙其雨。",
                "我徒我车。",
                "涉此艰阻。",
                "遵彼洹湄。",
                "言刈其楚。",
                "班之中路。",
                "涂潦是御。",
                "辚辚大车。",
                "载低载昂。",
                "嗷嗷仆夫。",
                "载仆载僵。",
                "蒙涂冒雨。",
                "沾衣濡裳。"
            ]
        },
        {
            "title": "黎阳作诗",
            "content": [
                "朝发邺城。",
                "夕宿韩陵。",
                "霖雨载涂。",
                "舆人困穷。",
                "载驰载驱。",
                "沐雨栉风。",
                "舍我高殿。",
                "何为泥中。",
                "在昔周武。",
                "爰暨公旦。",
                "载主而征。",
                "救民涂炭。",
                "彼此一时。",
                "唯天所赞。",
                "我独何人。",
                "能不靖乱。"
            ]
        },
        {
            "title": "折杨柳行",
            "content": [
                "端居若无悰。",
                "驾游博望山。"
            ]
        },
        {
            "title": "董逃行",
            "content": [
                "晨背大河南辕。",
                "跋涉遐路漫漫。",
                "师徒百万哗諠。",
                "戈矛若林成山。",
                "旌旗拂日蔽天。"
            ]
        },
        {
            "title": "饮马长城窟行",
            "content": [
                "浮舟横大江。",
                "讨彼犯荆虏。",
                "武将齐贯錍。",
                "征人伐金鼓。",
                "长戟十万队。",
                "幽冀百石弩。",
                "发机若雷电。",
                "一发连四五。"
            ]
        },
        {
            "title": "月重轮行",
            "content": [
                "三辰垂光。",
                "照临四海。",
                "焕哉何煌煌。",
                "悠悠与天地久长。",
                "愚见目前。",
                "圣覩万年。",
                "明闇相绝。",
                "何可胜言。"
            ]
        },
        {
            "title": "艳歌何尝行",
            "content": [
                "何尝快。",
                "独无忧。",
                "但当饮醇酒。",
                "炙肥牛。",
                "长兄为二千石。",
                "中兄被貂裘。",
                "小弟虽无官爵。",
                "鞍马马反}马反}。",
                "往来王侯长者游。",
                "但当在王侯殿上。",
                "快独摴蒲六博。",
                "对坐弹棋。",
                "男儿居世。",
                "各当努力。",
                "?戚}迫日暮。",
                "殊不久留。",
                "少小相触抵。",
                "寒苦常相随。",
                "忿恚安足诤。",
                "吾中道与卿共别离。",
                "约身奉事君。",
                "礼节不可亏。",
                "上惭沧浪之天。",
                "下顾黄中小儿。",
                "奈何复老心皇皇。",
                "独悲谁能知。"
            ]
        },
        {
            "title": "大墙上蒿行",
            "content": [
                "阳春无不长成。",
                "草木羣类随大风起。",
                "零落若何翩翩。",
                "中心独立一何茕。",
                "四时舍我驱驰。",
                "今我隐约欲何为。",
                "人生居天壤间。",
                "忽如飞鸟栖枯枝。",
                "我今隐约欲何为。",
                "适君身体所服。",
                "何不恣君口腹所尝。",
                "冬被貂鼲温瞹。",
                "夏当服绮罗轻凉。",
                "行力自苦。",
                "我将欲何为。",
                "不及君少壮之时。",
                "乘坚车。",
                "策肥马良。",
                "上有沧浪之天。",
                "今我难得久来视。",
                "下有蠕蠕之地。",
                "今我难得久来履。",
                "何不恣意遨游。",
                "从君所喜。",
                "带我宝剑。",
                "今尔何为自低卬。",
                "悲丽平壮观。",
                "白如积雪。",
                "利如秋霜。",
                "驳犀标首。",
                "玉琢中央。",
                "帝王所服。",
                "辟除凶殃。",
                "御左右奈何致福祥。",
                "吴之辟闾。",
                "越之步光。",
                "楚之龙泉。",
                "韩有墨阳。",
                "苗山之铤。",
                "羊头之钢。",
                "知名前代。",
                "咸自谓丽且美。",
                "曾不如君剑良。",
                "绮难忘。",
                "冠青云之崔嵬。",
                "纤罗为缨。",
                "饰以翠翰。",
                "既美且轻。",
                "表容仪。",
                "俯仰垂光荣。",
                "宋之章甫。",
                "齐之高冠。",
                "亦自谓美。",
                "盖何足观。",
                "排金铺。",
                "坐玉堂。",
                "风尘不起。",
                "天气清凉。",
                "奏桓瑟。",
                "舞赵倡。",
                "女娥长歌。",
                "声协宫商。",
                "感心动耳。",
                "荡气回肠。",
                "酌桂酒。",
                "鲙鲤鲂。",
                "与佳人期为乐康。",
                "前奉玉巵。",
                "为我行觞。",
                "今日乐不可忘。",
                "乐未央。",
                "为乐常苦迟。",
                "岁月逝。",
                "忽若飞。",
                "何为自苦。",
                "使我心悲。"
            ]
        },
        {
            "title": "上留田行",
            "content": [
                "居世一何不同。",
                "上留田。",
                "富人食稻粱。",
                "上留田。",
                "贫子食糟与糠。",
                "上留田。",
                "贫贱亦何伤。",
                "上留田。",
                "禄命悬在苍天。",
                "上留田。",
                "今尔叹息将欲谁怨。",
                "上留田。"
            ]
        },
        {
            "title": "陌上桑",
            "content": [
                "弃故乡。",
                "离室宅。",
                "远从军旅万里客。",
                "披荆棘。",
                "求阡陌。",
                "侧足独窘步。",
                "路局苲。",
                "虎豹嘷动。",
                "鸡惊禽失。",
                "羣鸣相索。",
                "登南山。",
                "奈何蹈盘石。",
                "树木丛生郁差错。",
                "寝蒿草。",
                "荫松柏。",
                "涕泣雨面沾枕席。",
                "伴旅单。",
                "稍稍日零落。",
                "惆怅窃自怜。",
                "相痛惜。"
            ]
        },
        {
            "title": "临高台",
            "content": [
                "临台行高。",
                "高以轩。",
                "下有水。",
                "清且寒。",
                "中有黄鹄往且翻。",
                "行为臣。",
                "当尽忠。",
                "愿令皇帝陛下三千岁。",
                "宜居此宫。",
                "鹄欲南游。",
                "雌不能随。",
                "我欲躬衔汝。",
                "口噤不能开。",
                "我欲负之。",
                "毛衣摧颓。",
                "五里一顾。",
                "六里徘徊。"
            ]
        },
        {
            "title": "燕歌行",
            "content": [
                "别日何易会日难。",
                "山川悠远路漫漫。",
                "郁陶思君未敢言。",
                "寄书浮云往不还。",
                "涕零雨面毁形颜。",
                "谁能怀忧独不叹。",
                "耿耿伏枕不能眠。",
                "披衣出户步东西。",
                "展诗清歌聊自宽。",
                "乐往哀来摧心肝。",
                "悲风清厉秋气寒。",
                "罗帷徐动经秦轩。",
                "仰戴星月观云间。",
                "飞鸟晨鸣。",
                "声气可怜。",
                "留连怀顾不自存。"
            ]
        },
        {
            "title": "折杨柳行",
            "content": [
                "西山一何高。",
                "高高殊无极。",
                "上有两仙僮。",
                "不饮亦不食。",
                "与我一丸药。",
                "光耀有五色。",
                "服药四五日。",
                "身体生羽翼。",
                "轻举乘浮云。",
                "倐忽行万亿。",
                "流览观四海。",
                "茫茫非所识。",
                "彭祖称七百。",
                "悠悠安可原。",
                "老聃适西戎。",
                "于今竟不还。",
                "王乔假虚辞。",
                "赤松垂空言。",
                "达人识真伪。",
                "愚夫好妄传。",
                "追念往古事。",
                "愦愦千万端。",
                "百家多迂怪。",
                "圣道我所观。"
            ]
        },
        {
            "title": "善哉行",
            "content": [
                "朝游高台观。",
                "夕宴华池阴。",
                "大酋奉甘醪。",
                "狩人献嘉宾。",
                "齐倡发东舞。",
                "秦筝奏西音。",
                "有客从南来。",
                "为我弹清琴。",
                "五音纷繁会。",
                "拊者激微吟。",
                "淫鱼乘波听。",
                "踊跃自浮沉。",
                "飞鸟翻翔舞。",
                "悲鸣集北林。",
                "乐极哀情来。",
                "寥亮摧肝心。",
                "清角岂不妙。",
                "德薄所不任。",
                "大哉子野言。",
                "弭弦且自禁。"
            ]
        },
        {
            "title": "善哉行",
            "content": [
                "朝日乐相乐。",
                "酣饮不知醉。",
                "悲弦激新声。",
                "长笛吐清气。",
                "弦歌感人肠。",
                "四坐皆欢悦。",
                "寥寥高堂上。",
                "凉风入我室。",
                "持满如不盈。",
                "有德者能卒。",
                "君子多苦心。",
                "所愁不但一。",
                "慊慊下白屋。",
                "吐握不可失。",
                "众宾饱满归。",
                "主人苦不悉。",
                "比翼翔云汉。",
                "罗者安所羇。",
                "冲静得自然。",
                "荣华何足为。"
            ]
        },
        {
            "title": "猛虎行",
            "content": [
                "与君媾新欢。",
                "托配于二仪。",
                "充列于紫微。",
                "升降焉可知。",
                "梧桐攀凤翼。",
                "云雨散洪池。"
            ]
        },
        {
            "title": "十五",
            "content": [
                "登山而远望。",
                "溪谷多所有。",
                "楩柟千余尺。",
                "众草之盛茂。",
                "华叶耀人目。",
                "五色难可纪。",
                "雉雊山鸡鸣。",
                "虎啸谷风起。",
                "号罴当我道。",
                "狂顾动牙齿。"
            ]
        },
        {
            "title": "钓竿行",
            "content": [
                "东越河济水。",
                "遥望大海涯。",
                "钓竿何珊珊。",
                "鱼尾何簁簁。",
                "行路之好者。",
                "芳饵欲何为。"
            ]
        },
        {
            "title": "煌煌京洛行",
            "content": [
                "夭夭园桃。",
                "无子空长。",
                "虚美难假。",
                "偏轮不行。",
                "淮阴五刑。",
                "鸟尽弓藏。",
                "保身全名。",
                "独有子房。",
                "大愤不收。",
                "大愤不收。",
                "襃衣无带。",
                "多言寡诚。",
                "祇令事败。",
                "苏秦之说。",
                "六国以亡。",
                "倾侧卖主。",
                "车裂固当。",
                "贤矣陈轸。",
                "忠而有谋。",
                "楚怀不从。",
                "祸卒不救。",
                "祸夫吴起。",
                "智小谋大。",
                "西河何健。",
                "伏尸何劣。",
                "嗟彼郭生。",
                "古之雅人。",
                "智矣燕昭。",
                "可谓得臣。",
                "峨峨仲连。",
                "齐之高士。",
                "北辞千金。",
                "东蹈沧海。"
            ]
        },
        {
            "title": "丹霞蔽日行",
            "content": [
                "丹霞蔽日。",
                "采虹垂天。",
                "谷水潺潺。",
                "木落翩翩。",
                "孤禽失羣。",
                "悲鸣云间。",
                "月盈则冲。",
                "华不再繁。",
                "古来有之。",
                "嗟我何言。"
            ]
        },
        {
            "title": "善哉行",
            "content": [
                "有美一人，婉如清扬。",
                "妍姿巧笑，和媚心肠。",
                "知音识曲，善为乐方。",
                "哀弦微妙，清气含芳。",
                "流郑激楚，度宫中商。",
                "感心动耳，绮丽难忘。",
                "离鸟夕宿，在彼中洲。",
                "延颈鼓翼，悲鸣相求。",
                "眷然顾之，使我心愁。",
                "嗟尔昔人，何以忘忧。"
            ]
        },
        {
            "title": "秋胡行",
            "content": [
                "泛泛绿池。",
                "中有浮萍。",
                "寄身流波。",
                "随风靡倾。",
                "芙蓉含芳。",
                "菡萏垂荣。",
                "夕佩其英。",
                "采之遗谁。",
                "所思在庭。",
                "双鱼比目。",
                "鸳鸯交颈。",
                "有美一人。",
                "婉如清扬。",
                "知音识曲。",
                "善为乐方。"
            ]
        },
        {
            "title": "秋胡行",
            "content": [
                "尧任舜禹。",
                "当复何为。",
                "百兽率舞。",
                "凤凰来仪。",
                "得人则安。",
                "失人则危。",
                "唯贤知贤。",
                "人不易知。",
                "歌以咏言。",
                "诚不易移。",
                "鸣条之役。",
                "万举必全。",
                "明德通灵。",
                "降福自天。"
            ]
        },
        {
            "title": "短歌行",
            "content": [
                "仰瞻帷幕。",
                "俯察几筵。",
                "其物如故。",
                "其人不存。",
                "神灵倐忽。",
                "弃我遐迁。",
                "靡瞻靡恃。",
                "泣涕连连。",
                "呦呦游鹿。",
                "衔草鸣麑。",
                "翩翩飞鸟。",
                "挟子巢栖。",
                "我独孤茕。",
                "怀此百离。",
                "忧心孔疚。",
                "莫我能知。",
                "人亦有言。",
                "忧令人老。",
                "嗟我白发。",
                "生一何早。",
                "长吟永叹。",
                "怀我圣考。",
                "曰仁者寿。",
                "胡不是保。"
            ]
        },
        {
            "title": "杂诗",
            "content": [
                "西北有浮云，",
                "亭亭如车盖。",
                "惜哉时不遇，",
                "适与飘风会。",
                "吹我东南行，",
                "行行至吴会。",
                "吴会非我乡，",
                "安得久留滞。",
                "弃置勿复陈，",
                "客子常畏人。"
            ]
        },
        {
            "title": "杂诗",
            "content": [
                "漫漫秋夜长，烈烈北风凉。",
                "辗转不能寐，披衣起彷徨。",
                "彷徨忽已久，白露沾我裳。",
                "俯视清水波，仰看明月光。",
                "天汉回西流，三五正纵横。",
                "草虫鸣何悲，孤雁独南翔。",
                "郁郁多悲思，绵绵思故乡。",
                "愿飞安得翼，欲济河无梁。",
                "向风长叹息，断绝我中肠。"
            ]
        },
        {
            "title": "燕歌行",
            "content": [
                "秋风萧瑟天气凉，草木摇落露为霜。",
                "群燕辞归雁南翔，念君客游思断肠。",
                "慊慊思归恋故乡，君何淹留寄他方？",
                "贱妾茕茕守空房，忧来思君不敢忘，不觉泪下沾衣裳。",
                "援琴鸣弦发清商，短歌微吟不能长。",
                "明月皎皎照我床，星汉西流夜未央。",
                "牵牛织女摇踵望，尔独何辜限河梁？",
                ""
            ]
        },
        {
            "title": "善哉行",
            "content": [
                "上山采薇，薄暮苦饥。",
                "溪谷多风，霜露沾衣。",
                "野雉群雊，猿猴相追。",
                "还望故乡，郁何垒垒！",
                "高山有崖，林木有枝。",
                "忧来无方，人莫之知。",
                "人生如寄，多忧何为？",
                "今我不乐，岁月如驰。",
                "汤汤川流，中有行舟。",
                "随波转薄，有似客游。",
                "策我良马，被我轻裘。",
                "载驰载驱，聊以忘忧。"
            ]
        },
        {
            "title": "秋胡行",
            "content": [
                "朝与佳人期，日夕殊不来。嘉肴不尝，旨酒停杯。",
                "寄言飞鸟，告余不能。俯折兰英，仰结桂枝。",
                "佳人不在，结之何为？从尔何所之？",
                "乃在大诲隅。灵若道言，贻尔明珠。",
                "企予望之，步立踟蹰。",
                "佳人不来，何得斯须。",
                ""
            ]
        }
    ]
}