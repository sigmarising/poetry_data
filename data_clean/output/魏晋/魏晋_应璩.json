{
    "dynasty": "魏晋",
    "author": "应璩",
    "intro": "190--252） 三国魏文学家。字休琏，汝南（郡治今河南汝南东南）人。 应瑒（德琏）之弟。官至侍中。博学工文，善为书奏。其诗语言通俗，今存《百一诗》等数篇，原有集，已散佚，明人辑有《应休琏集》。",
    "items": [
        {
            "title": "诗",
            "content": [
                "酌彼春酒。",
                "上得供养亲老。",
                "下得温饱妻子。"
            ]
        },
        {
            "title": "诗",
            "content": [
                "不悮牵朱丝。",
                "三署来相寻。"
            ]
        },
        {
            "title": "诗",
            "content": [
                "城狐不可掘。",
                "社鼠不可熏。"
            ]
        },
        {
            "title": "诗",
            "content": [
                "治化贵简易。",
                "法令不欲多。"
            ]
        },
        {
            "title": "诗",
            "content": [
                "郡国贪慕将。",
                "驰骋习弓戟。",
                "虽妙未更事。",
                "难用应卒迫。"
            ]
        },
        {
            "title": "诗",
            "content": [
                "丈夫要雄戟。",
                "更来宿紫庭。",
                "今者宅四海。",
                "谁复有不幷。"
            ]
        },
        {
            "title": "诗",
            "content": [
                "放戈释甲胄。",
                "乘轩入紫微。",
                "从容侍帷幄。",
                "光辅日月辉。"
            ]
        },
        {
            "title": "诗",
            "content": [
                "京师何缤纷。",
                "车马相奔起。",
                "借问乃尔为。",
                "将欲要其仕。",
                "孝廉经述通。",
                "谁能应此举。"
            ]
        },
        {
            "title": "诗",
            "content": [
                "司隶鹰扬吏。",
                "爪牙徒擢空。",
                "折翅跃毛距。",
                "宛鵛还入笼。",
                "世人指为武。",
                "谁复励严冬。"
            ]
        },
        {
            "title": "杂诗",
            "content": [
                "贫子语穷儿。",
                "无钱可把撮。",
                "耕自不得粟。",
                "采彼北山葛。",
                "箪瓢恒日在。",
                "无用相呵喝。"
            ]
        },
        {
            "title": "百一诗 二十五",
            "content": [
                "小儿抚尘。"
            ]
        },
        {
            "title": "百一诗 二十四",
            "content": [
                "沟渎皆决溢。"
            ]
        },
        {
            "title": "百一诗 二十三",
            "content": [
                "山风寒折骨。",
                "目面尽生疮。"
            ]
        },
        {
            "title": "百一诗 二十二",
            "content": [
                "革带绳为续。",
                "履舄穿无底。"
            ]
        },
        {
            "title": "百一诗 二十一",
            "content": [
                "有酒流如川。",
                "有肉积如岑。"
            ]
        },
        {
            "title": "百一诗 二十",
            "content": [
                "槥车在道路。",
                "征夫不得休。"
            ]
        },
        {
            "title": "百一诗 十九",
            "content": [
                "茍欲娱耳目。",
                "快心乐腹肠。",
                "我躬不悦欢。",
                "安能虑死亡。"
            ]
        },
        {
            "title": "百一诗 十八",
            "content": [
                "丰隆赐美味。",
                "受嚼方呥呥。",
                "鹿鸣吐野华。",
                "独食有何甘。"
            ]
        },
        {
            "title": "百一诗 十七",
            "content": [
                "洛水禁罾罟。",
                "鱼鳖不为殖。",
                "空令自相啖。",
                "吏民不得食。"
            ]
        },
        {
            "title": "百一诗 十六",
            "content": [
                "太官有余厨。",
                "大小无不卖。",
                "岂徒脯与糗。",
                "醯醢及塩豉。"
            ]
        },
        {
            "title": "百一诗 十五",
            "content": [
                "茫茫九州内。",
                "莫作帝者民。",
                "民有忠信行。",
                "莫非帝者臣。"
            ]
        },
        {
            "title": "百一诗 十四",
            "content": [
                "人才不能备。",
                "各有偏短长。",
                "稽可小人中。",
                "便辟必知芒。"
            ]
        },
        {
            "title": "百一诗 十三",
            "content": [
                "大魏承衰弊。",
                "复欲密其罗。",
                "蚍蜉犹见得。",
                "何云鳅与虾。",
                "狴犴既已备。",
                "歘复置黄沙。"
            ]
        },
        {
            "title": "百一诗 十一",
            "content": [
                "平生居□郭。",
                "宁丁忧贫贱。",
                "出门见富贵。",
                "□□□□□。",
                "灶下炊牛矢。",
                "甑中装豆饭。"
            ]
        },
        {
            "title": "百一诗 十",
            "content": [
                "十室称忠信。",
                "观过必党里。"
            ]
        },
        {
            "title": "百一诗 九",
            "content": [
                "百郡立中正。",
                "九州置都士。",
                "州闾与郡县。",
                "希疏如马齿。",
                "生不相识面。",
                "何缘别义理。"
            ]
        },
        {
            "title": "百一诗 八",
            "content": [
                "汉末桓帝时。",
                "郎有马子侯。",
                "自谓识音律。",
                "请客鸣笙竽。",
                "为作陌上桑。",
                "反言凤将雏。",
                "左右伪称善。",
                "亦复自摇头。"
            ]
        },
        {
            "title": "百一诗 七",
            "content": [
                "古有行道人。",
                "陌上见三叟。",
                "年各百余岁。",
                "相与锄禾莠。",
                "住车问三叟。",
                "何以得此寿。",
                "上叟前致辞。",
                "室内妪貌丑。",
                "中叟前置辞。",
                "量腹节所受。",
                "下叟前致辞。",
                "夜卧不覆首。",
                "要哉三叟言。",
                "所以能长久。"
            ]
        },
        {
            "title": "百一诗 六",
            "content": [
                "少壮面目泽。",
                "长大色丑麄。",
                "丑麄人所恶。",
                "拔白自洗苏。",
                "平生发完全。",
                "变化似浮屠。",
                "醉酒巾帻落。",
                "秃顶赤如壶。"
            ]
        },
        {
            "title": "百一诗 五",
            "content": [
                "散骑常师友。",
                "朝夕进规献。",
                "侍中主喉舌。",
                "万机无不乱。",
                "尚书统庶事。",
                "官人乘法宪。",
                "彤管珥纳言。",
                "貂珰表武弁。",
                "出入承明庐。",
                "车服一何焕。",
                "三寺齐荣秩。",
                "百僚所瞻愿。"
            ]
        },
        {
            "title": "百一诗 四",
            "content": [
                "细微可不慎。",
                "堤溃自蚁穴。",
                "腠理早从事。",
                "安复劳针石。",
                "哲人覩未形。",
                "愚夫闇明白。",
                "曲突不见宾。",
                "燋烂为上客。",
                "思愿献良规。",
                "江海倘不逆。",
                "狂言虽寡善。",
                "犹有如鸡跖。",
                "鸡跖食不已。",
                "齐王为肥泽。"
            ]
        },
        {
            "title": "百一诗 三",
            "content": [
                "子弟可不慎。",
                "慎在选师友。",
                "师友必良德。",
                "中才可进诱。"
            ]
        },
        {
            "title": "百一诗 二",
            "content": [
                "年命在桑榆。",
                "东岳与我期。",
                "长短有常会。",
                "迟速不得辞。",
                "斗酒当为乐。",
                "无为待来兹。",
                "室广致凝阴。",
                "台高来积阳。",
                "奈何季世人。",
                "侈靡在宫墙。",
                "饰巧无穷极。",
                "土木被朱光。",
                "征求倾四海。",
                "雅意犹未康。"
            ]
        },
        {
            "title": "百一诗 一",
            "content": [
                "下流不可处。",
                "君子慎厥初。",
                "名高不宿着。",
                "易用受侵诬。",
                "前者隳官去。",
                "有人适我闾。",
                "田家无所有。",
                "酌醴焚枯鱼。",
                "问我何功德。",
                "三入承明庐。",
                "所占于此土。",
                "是谓仁智居。",
                "文章不经国。",
                "筐箧无尺书。",
                "用等称才学。",
                "往往见叹誉。",
                "避席跪自陈。",
                "贱子实空虚。",
                "宋人遇周客。",
                "惭媿靡所如。"
            ]
        },
        {
            "title": "百一诗 十二",
            "content": [
                "野田何纷纷。",
                "城郭何落落。",
                "埋葬嫁娶家。",
                "皆是商旅客。",
                "丧侧食不饱。",
                "酒肉纷狼籍。"
            ]
        },
        {
            "title": "杂诗",
            "content": [
                "秋日苦促短。",
                "遥夜邈绵绵。",
                "贫士感此时。",
                "慷慨不能眠。"
            ]
        }
    ]
}