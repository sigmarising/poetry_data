{
    "dynasty": "魏晋",
    "author": "曹植",
    "intro": "曹植(192-232)字子建，曹操子，曹丕弟，封陈王。他以诗的成就最高，现存诗九十多首，绝大部分是五言诗。他的诗歌比较全面地反映了建安文学的成就和特色，在五言诗的发展上有突出功绩。有《曹子建集》。",
    "items": [
        {
            "title": "诗",
            "content": [
                "秋商气转微凉。"
            ]
        },
        {
            "title": "洛神赋",
            "content": [
                "黄初三年，余朝京师，还济洛川。",
                "古人有言，斯水之神，名曰宓妃。",
                "感宋玉对楚王神女之事，遂作斯赋。",
                "其辞曰：余从京域，言归东藩。",
                "背伊阙，越轘辕，经通谷，陵景山。",
                "日既西倾，车殆马烦。",
                "尔乃税驾乎蘅皋，秣驷乎芝田，容与乎阳林，流眄乎洛川。",
                "于是精移神骇，忽焉思散。",
                "俯则末察，仰以殊观，睹一丽人，于岩之畔。",
                "乃援御者而告之曰：“尔有觌于彼者乎？彼何人斯？若此之艳也！”御者对曰：“臣闻河洛之神，名曰宓妃。",
                "然则君王所见，无乃日 乎？其状若何？臣愿闻之。",
                "”余告之曰：“其形也，翩若惊鸿，婉若游龙。",
                "荣曜秋菊，华茂春松。",
                "仿佛兮若轻云之蔽月，飘摇兮若流风之回雪。",
                "远而望之，皎若太阳升朝霞；迫而察之，灼若芙蕖出渌波。",
                "秾纤得衷，修短合度。",
                "肩若削成，腰如约素。",
                "延颈秀项，皓质呈露。",
                "芳泽无加，铅华弗御。",
                "云髻峨峨，修眉联娟。",
                "丹唇外朗，皓齿内鲜，明眸善睐，靥辅承权。",
                "瑰姿艳逸，仪静体闲。",
                "柔情绰态，媚于语言。",
                "奇服旷世，骨像应图。",
                "披罗衣之璀粲兮，珥瑶碧之华琚。",
                "戴金翠之首饰，缀明珠以耀躯。",
                "践远游之文履，曳雾绡之轻裾。",
                "微幽兰 之芳蔼兮，步踟蹰于山隅。",
                "于是忽焉纵体，以遨以嬉。",
                "左倚采旄，右荫桂旗。",
                "壤皓腕于神浒兮，采湍濑之玄芝。",
                "余情悦其淑美兮，心振荡而不怡。",
                "无良媒以接欢兮，托微波而通辞。",
                "愿诚素之先达兮，解玉佩以要之。",
                "嗟佳人之信修，羌习礼而明诗。",
                "抗琼［王弟］以和予兮，指潜渊而为期。",
                "执眷眷之款实兮，惧斯灵之我欺。",
                "感交甫之弃言兮，怅犹豫而狐疑。",
                "收和颜而 静志兮，申礼防以自持。",
                "于是洛灵感焉，徙倚彷徨，神光离合，乍阴乍阳。",
                "竦轻躯以鹤立，若将飞而未翔。",
                "践椒涂之郁烈，步蘅薄而流芳。",
                "超长吟以永慕兮，声哀厉而弥长。",
                "尔乃众灵杂遢，命俦啸侣，或戏清流，或翔神渚，或采明珠，或拾翠羽。",
                "从南湘之二妃，携汉滨之游女。",
                "叹匏瓜之无匹兮，咏牵牛之独处。",
                "扬轻袿之猗靡兮，翳修袖以延伫。",
                "休迅飞凫，飘忽若神，陵波微步，罗袜生尘。",
                "动无常则，若危若安。",
                "进止难期，若往 若还。",
                "转眄"
            ]
        },
        {
            "title": "寡妇诗",
            "content": [
                "高坟郁兮巍巍。",
                "松柏森兮成行。"
            ]
        },
        {
            "title": "诗",
            "content": [
                "长铗鸣鞘中。"
            ]
        },
        {
            "title": "述仙诗",
            "content": [
                "游将升云烟。"
            ]
        },
        {
            "title": "诗",
            "content": [
                "弹筝奋逸响。",
                "新声好入神。"
            ]
        },
        {
            "title": "诗",
            "content": [
                "一顾千金重。",
                "何必珠玉钱。"
            ]
        },
        {
            "title": "离别诗",
            "content": [
                "人远精魂近。",
                "寤寐梦容光。"
            ]
        },
        {
            "title": "七哀诗",
            "content": [
                "膏沐谁为容。",
                "明镜闇不治。"
            ]
        },
        {
            "title": "七哀诗",
            "content": [
                "南方有障气。",
                "晨鸟不得飞。"
            ]
        },
        {
            "title": "诗",
            "content": [
                "君王礼英贤。",
                "不吝千金璧。",
                "从容冰井台。",
                "清池映华薄。"
            ]
        },
        {
            "title": "诗",
            "content": [
                "游鸟翔故巢。",
                "狐死反邱穴。",
                "我信归故乡。",
                "安得惮离别。"
            ]
        },
        {
            "title": "言志诗",
            "content": [
                "庆云未时兴。",
                "云龙潜作鱼。",
                "神鸾失其俦。",
                "还从燕雀居。"
            ]
        },
        {
            "title": "芙蓉池诗",
            "content": [
                "逍遥芙蓉池。",
                "翩翩戏轻舟。",
                "南阳栖双鹄。",
                "北柳有鸣鸠。"
            ]
        },
        {
            "title": "诗",
            "content": [
                "身被轻暖。"
            ]
        },
        {
            "title": "四言诗",
            "content": [
                "高谈虚论。",
                "问彼道原。"
            ]
        },
        {
            "title": "四言诗",
            "content": [
                "华屏列曜。",
                "藻帐垂阴。"
            ]
        },
        {
            "title": "妬诗",
            "content": [
                "嗟尔同衾。",
                "曾不是志。",
                "宁彼冶容。",
                "安此妬忌。"
            ]
        },
        {
            "title": "离友诗",
            "content": [
                "日匿影兮天微阴。",
                "经逈路兮造北林。"
            ]
        },
        {
            "title": "离友诗",
            "content": [
                "凉风肃兮白露滋。",
                "木感气兮条叶辞。",
                "临渌水兮登崇基。",
                "折秋华兮采灵芝。",
                "寻永归兮赠所思。",
                "感离隔兮会无期。",
                "伊郁悒兮情不怡。"
            ]
        },
        {
            "title": "离友诗",
            "content": [
                "小序乡人有夏侯威者。",
                "少有成人之风。",
                "余尚其为人。",
                "与之昵好。",
                "王师振旅。",
                "送余于魏邦。",
                "心有眷然。",
                "为之陨涕。",
                "乃作离友之诗。",
                "其辞曰。",
                "王旅旋兮背故乡。",
                "彼君子兮笃人纲。",
                "媵余行兮归朔方。",
                "驰原隰兮寻旧疆。",
                "车载奔兮马繁骧。",
                "涉浮济兮泛轻航。",
                "迄魏都兮息兰房。",
                "展宴好兮惟乐康。"
            ]
        },
        {
            "title": "诗",
            "content": [
                "双鹤俱遨游。",
                "相失东海傍。",
                "雄飞窜北朔。",
                "雌惊赴南湘。",
                "弃我交颈欢。",
                "离别各异方。",
                "不惜万里道。",
                "但恐天网张。"
            ]
        },
        {
            "title": "喜雨诗",
            "content": [
                "天覆何弥广。",
                "苞育此羣生。",
                "弃之必憔悴。",
                "惠之则滋荣。",
                "庆云从北来。",
                "郁述西南征。",
                "时雨中夜降。",
                "长雷周我庭。",
                "嘉种盈膏壤。",
                "登秋毕有成。"
            ]
        },
        {
            "title": "怨诗行",
            "content": [
                "明月照高楼。",
                "流光正徘徊。",
                "上有愁思妇。",
                "悲叹有余哀。",
                "借问叹者谁。",
                "自云宕子妻。",
                "夫行踰十载。",
                "贱妾常独栖。",
                "念君过于渴。",
                "思君剧于饥。",
                "君作高山柏。",
                "妾为浊水泥。",
                "北风行萧萧。",
                "烈烈入吾耳。",
                "心中念故人。",
                "泪堕不能止。",
                "浮沈各异路。",
                "会合当何谐。",
                "愿作东北风。",
                "吹我入君怀。",
                "君怀常不开。",
                "贱妾当何依。",
                "恩情中道绝。",
                "流止任东西。",
                "我欲竟此曲。",
                "此曲悲且长。",
                "今日乐相乐。",
                "别后莫相忘。"
            ]
        },
        {
            "title": "杂诗",
            "content": [
                "美玉生盘石。",
                "宝剑出龙渊。",
                "帝王临朝服。",
                "秉此威百蛮。",
                "历刀不见贵。",
                "杂糅刀刃间。"
            ]
        },
        {
            "title": "杂诗",
            "content": [
                "悠悠远行客。",
                "去家千余里。",
                "出亦无所之。",
                "入亦无所止。",
                "浮云翳日光。",
                "悲风动地起。"
            ]
        },
        {
            "title": "杂诗（七首其七）",
            "content": [
                "揽衣出中闺，逍遥步两楹。",
                "闲房何寂寞，绿草被阶庭。",
                "空室自生风，百鸟翩南征。",
                "春思安可忘，忧戚与我幷。",
                "佳人在远遁，妾身单且茕。",
                "欢会难再遇，芝兰不重荣。",
                "人皆弃旧爱，君岂若平生。",
                "寄松为女萝，依水如浮萍。",
                "赍身奉衿带，朝夕不堕倾。",
                "倘终顾盻恩，永副我中情。"
            ]
        },
        {
            "title": "游仙诗",
            "content": [
                "人生不满百。",
                "戚戚少欢娱。",
                "意欲奋六翮。",
                "排雾陵紫虚。",
                "虚蜕同松乔。",
                "翻迹登鼎湖。",
                "翱翔九天上。",
                "骋辔远行游。",
                "东观扶桑曜。",
                "西临弱水流。",
                "北极登玄渚。",
                "南翔陟丹邱。"
            ]
        },
        {
            "title": "弃妇诗",
            "content": [
                "石榴植前庭。",
                "绿叶摇缥青。",
                "丹华灼烈烈。",
                "璀彩有光荣。",
                "光荣晔流离。",
                "可以戏淑灵。",
                "有鸟飞来集。",
                "拊翼以悲鸣。",
                "悲鸣夫何为。",
                "丹华实不成。",
                "拊心长叹息。",
                "无子当归宁。",
                "有子月经天。",
                "无子若流星。",
                "天月相终始。",
                "流星没无精。",
                "栖迟失所宜。",
                "下与瓦石幷。",
                "忧怀从中来。",
                "叹息通鸡鸣。",
                "反侧不能寐。",
                "逍遥于前庭。",
                "踟蹰还入房。",
                "肃肃帷幕声。",
                "搴帷更摄带。",
                "抚节弹鸣筝。",
                "慷慨有余音。",
                "要妙悲且清。",
                "收泪长叹息。",
                "何以负神灵。",
                "招摇待霜露。",
                "何必春夏成。",
                "晚获为良实。",
                "愿君且安宁。"
            ]
        },
        {
            "title": "代刘勋妻王长杂诗",
            "content": [
                "谁言去妇薄。",
                "去妇情更重。",
                "千里不唾井。",
                "况乃昔所奉。",
                "远望未为遥。",
                "踟蹰不得共。"
            ]
        },
        {
            "title": "三良诗",
            "content": [
                "功名不可为。",
                "忠义我所安。",
                "秦穆先下世。",
                "三臣皆自残。",
                "生时等荣乐。",
                "既没同忧患。",
                "谁言捐躯易。",
                "杀身诚独难。",
                "揽涕登君墓。",
                "临穴仰天叹。",
                "长夜何冥冥。",
                "一往不复还。",
                "黄鸟为悲鸣。",
                "哀哉伤肺肝。"
            ]
        },
        {
            "title": "赠丁翼诗",
            "content": [
                "嘉宾填城阙。",
                "丰膳出中厨。",
                "吾与二三子。",
                "曲宴此城隅。",
                "秦筝发西气。",
                "齐瑟扬东讴。",
                "肴来不虚归。",
                "觞至反无余。",
                "我岂狎异人。",
                "朋友与我俱。",
                "大国多良材。",
                "譬海出明珠。",
                "君子义休偫。",
                "小人德无储。",
                "积善有余庆。",
                "荣枯立可须。",
                "滔荡固大节。",
                "时俗多所拘。",
                "君子通大道。",
                "无愿为世儒。"
            ]
        },
        {
            "title": "赠丁仪王粲诗",
            "content": [
                "从军度函谷。",
                "驱马过西京。",
                "山岑高无极。",
                "泾渭扬浊清。",
                "壮或帝王居。",
                "佳丽殊百城。",
                "员阙出浮云。",
                "承露槩泰清。",
                "皇佐扬天惠。",
                "四海无交兵。",
                "权家虽爱胜。",
                "全国为令名。",
                "君子在末位。",
                "不能歌德声。",
                "丁生怨在朝。",
                "王子欢自营。",
                "欢怨非贞则。",
                "中和诚可经。"
            ]
        },
        {
            "title": "离友诗",
            "content": [
                "灵鉴无私。"
            ]
        },
        {
            "title": "赠王粲诗",
            "content": [
                "端坐苦愁思。",
                "揽衣起西游。",
                "树木发春华。",
                "清池激长流。",
                "中有孤鸳鸯。",
                "哀鸣求匹俦。",
                "我愿执此鸟。",
                "惜或无轻舟。",
                "欲归忘故道。",
                "顾望但怀愁。",
                "悲风鸣我侧。",
                "羲和逝不留。",
                "重阴润万物。",
                "何惧泽不周。",
                "谁令君多念。",
                "自使怀百忧。"
            ]
        },
        {
            "title": "赠丁仪诗",
            "content": [
                "初秋凉气发。",
                "庭树微销落。",
                "凝霜依玉除。",
                "清风飘飞阁。",
                "朝云不归山。",
                "霖雨成川泽。",
                "黍稷委畴陇。",
                "农夫安所获。",
                "在贵多忘贱。",
                "为恩谁能博。",
                "狐白足御冬。",
                "焉念无衣客。",
                "思慕延陵子。",
                "宝剑非所惜。",
                "子其宁尔心。",
                "亲交义不薄。"
            ]
        },
        {
            "title": "赠徐干诗",
            "content": [
                "惊风飘白日。",
                "忽然归西山。",
                "圆景光未满。",
                "众星灿以繁。",
                "志士营世业。",
                "小人亦不闲。",
                "聊且夜行游。",
                "游彼双阙间。",
                "文昌郁云兴。",
                "迎风高中天。",
                "春鸠鸣飞栋。",
                "流猋激棂轩。",
                "顾念蓬室士。",
                "贫贱诚足怜。",
                "薇藿弗充虚。",
                "皮褐犹不全。",
                "慷慨有悲心。",
                "兴文自成篇。",
                "宝弃怨何人。",
                "和氏有其愆。",
                "弹冠俟知己。",
                "知己谁不然。",
                "良田无晚岁。",
                "膏泽多丰年。",
                "亮怀璠玙美。",
                "积久德愈宣。",
                "亲交义在敦。",
                "申章复何言。"
            ]
        },
        {
            "title": "斗鸡诗",
            "content": [
                "游目极妙伎。",
                "清听厌宫商。",
                "主人寂无为。",
                "众宾进乐方。",
                "长筵坐戏客。",
                "斗鸡间观房。",
                "群雄正翕赫。",
                "双翘自飞扬。",
                "挥羽激清风。",
                "悍目发朱光。",
                "觜落轻毛散。",
                "严距往往伤。",
                "长鸣入青云。",
                "扇翼独翱翔。",
                "愿蒙狸膏助。",
                "常得擅此场。"
            ]
        },
        {
            "title": "诗",
            "content": [
                "皇考建世业。",
                "余从征四方。",
                "栉风而沐雨。",
                "万里蒙露霜。",
                "剑戟不离手。",
                "铠甲为衣裳。"
            ]
        },
        {
            "title": "侍太子坐诗",
            "content": [
                "白日曜青春。",
                "时雨静飞尘。",
                "寒冰辟炎景。",
                "凉风飘我身。",
                "清醴盈金觞。",
                "肴馔纵横陈。",
                "齐人进奇乐。",
                "歌者出西秦。",
                "翩翩我公子。",
                "机巧忽若神。"
            ]
        },
        {
            "title": "公燕诗",
            "content": [
                "公子敬爱客。",
                "终宴不知疲。",
                "清夜游西园。",
                "飞盖相追随。",
                "明月澄清影。",
                "列宿正参差。",
                "秋兰被长坂。",
                "朱华冒绿池。",
                "潜鱼跃清波。",
                "好鸟鸣高枝。",
                "神飚接丹毂。",
                "轻辇随风移。",
                "飘飖放志意。",
                "千秋长若斯"
            ]
        },
        {
            "title": "正会诗",
            "content": [
                "初岁元祚。",
                "吉日惟良。",
                "乃为嘉会。",
                "燕此高堂。",
                "尊卑列叙。",
                "典而有章。",
                "衣裳鲜洁。",
                "黼黻玄黄。",
                "清酤盈爵。",
                "中坐腾光。",
                "珍膳杂沓。",
                "充溢圆方。",
                "笙磬既设。",
                "筝瑟俱张。",
                "悲歌厉响。",
                "咀嚼清商。",
                "俯视文轩。",
                "仰瞻华梁。",
                "愿保兹善。",
                "千载为常。",
                "欢笑尽娱。",
                "乐哉未央。",
                "皇室荣贵。",
                "寿若东王。"
            ]
        },
        {
            "title": "矫志诗",
            "content": [
                "仁虎匿爪。",
                "神龙隐鳞。"
            ]
        },
        {
            "title": "矫志诗",
            "content": [
                "芝桂虽芳。",
                "难以饵鱼。",
                "尸位素餐。",
                "难以成居。",
                "磁石引铁。",
                "于金不连。",
                "大朝举士。",
                "愚不闻焉。",
                "抱璧涂乞。",
                "无为贵宝。",
                "履仁遘祸。",
                "无为贵道。",
                "鹓雏远害。",
                "不羞卑栖。",
                "灵虬避难。",
                "不耻污泥。",
                "都蔗虽甘。",
                "杖之必折。",
                "巧言虽美。",
                "用之必灭。",
                "济济唐朝。",
                "万邦作孚。",
                "逢蒙虽巧。",
                "必得良弓。",
                "圣主虽知。",
                "必得英雄。",
                "螳螂见叹。",
                "齐士轻战。",
                "越王轼蛙。",
                "国以死献。",
                "道远知骥。",
                "世伪知贤。",
                "覆之帱之。",
                "顺天之矩。",
                "泽如凯风。",
                "惠如时雨。",
                "口为禁闼。",
                "舌为发机。",
                "门机之闿。",
                "楛矢不追。"
            ]
        },
        {
            "title": "朔风诗",
            "content": [
                "弦歌荡思。",
                "谁与销忧。",
                "临川慕思。",
                "何为泛舟。",
                "岂无和乐。",
                "游非我邻。",
                "谁忘泛舟。",
                "愧无榜人。"
            ]
        },
        {
            "title": "闺情诗",
            "content": [
                "有美一人。",
                "被服纤罗。",
                "妖姿艳丽。",
                "蓊若春华。",
                "红颜韡烨。",
                "云髻嵯峨。",
                "弹琴抚节。",
                "为我弦歌。",
                "清浊齐均。",
                "既亮且和。",
                "取乐今日。",
                "遑恤其它。"
            ]
        },
        {
            "title": "朔风诗",
            "content": [
                "子好芳草。",
                "岂忘尔贻。",
                "繁华将茂。",
                "秋霜悴之。",
                "君不垂眷。",
                "岂云其诚。",
                "秋兰可喻。",
                "桂树冬荣。"
            ]
        },
        {
            "title": "朔风诗",
            "content": [
                "四气代谢。",
                "悬景运周。",
                "别如俯仰。",
                "脱若三秋。",
                "昔我初迁。",
                "朱华未晞。",
                "今我旋止。",
                "素雪云飞。"
            ]
        },
        {
            "title": "朔风诗",
            "content": [
                "仰彼朔风。",
                "用怀魏都。",
                "愿骋代马。",
                "倏忽北徂。",
                "凯风永至。",
                "思彼蛮方。",
                "愿随越鸟。",
                "翻飞南翔。"
            ]
        },
        {
            "title": "责躬",
            "content": [
                "小序臣植言。",
                "臣自抱亹归藩。",
                "刻肌刻骨。",
                "追思罪戾。",
                "昼分而食。",
                "夜分而寝。",
                "诚以天网不可重罹。",
                "圣恩难可再恃。",
                "窃感相鼠之篇。",
                "无礼遄死之义。",
                "形影相吊。",
                "五情愧赤皮}。",
                "以罪弃生。",
                "则违昔贤夕改之劝。",
                "忍垢茍全。",
                "则犯诗人胡颜之讥。",
                "伏惟陛下。",
                "德象天地。",
                "恩隆父母。",
                "施畅春风。",
                "泽如时雨。",
                "是以不别荆棘者。",
                "庆云之惠也。",
                "七子均养者。",
                "鸤鸠之仁也。",
                "舍罪贵功者。",
                "明君之举也。",
                "矜愚爱能者。",
                "慈父之恩也。",
                "是以愚臣徘徊于恩泽而不敢自弃者也。",
                "前奉诏书。",
                "臣等绝朝。",
                "心离志绝。",
                "自分黄耈永无执珪之望。",
                "不图圣诏猥垂齿召。",
                "至止之日。",
                "驰心辇毂。",
                "僻处西馆。",
                "未奉阙庭。",
                "踊跃之怀。",
                "瞻望反侧。",
                "不胜犬马恋主之情。",
                "谨奉表并献诗二篇。",
                "词旨浅末。",
                "不足采览。",
                "贵露下情。",
                "冒颜以闻。",
                "臣植诚惶诚恐。",
                "顿首顿首。",
                "死罪死罪。",
                "于穆显考。",
                "时惟武皇。",
                "受命于天。",
                "宁济四方。",
                "朱旗所拂。",
                "九土披攘。",
                "玄化滂流。",
                "荒服来王。",
                "超商越周。",
                "与唐比踪。",
                "笃生我皇。",
                "奕世载聪。",
                "武则肃烈。",
                "文则时雍。",
                "受禅于汉。",
                "君少万邦。",
                "率由旧则。",
                "广命懿亲。",
                "以藩王国。",
                "帝日尔侯。",
                "君兹青土。",
                "奄有海滨。",
                "方周于鲁。",
                "车服有辉。",
                "旗章有叙。",
                "济济隽乂。",
                "我弼我辅。",
                "伊予小子。",
                "恃宠骄盈。",
                "举挂时网。",
                "作藩作屏。",
                "先轨是隳。",
                "傲我皇使。",
                "犯我朝仪。",
                "国有典刑。",
                "我削我绌。",
                "将寘于理。",
                "元凶是率。",
                "明明天子。",
                "时惟笃类。",
                "不忍我刑。",
                "暴之朝肆。",
                "违彼执宪。",
                "哀予小臣。",
                "改封兖邑。",
                "于河之滨。",
                "股肱弗置。",
                "有君无臣。",
                "荒淫之阙。",
                "谁弼予身。",
                "茕茕仆夫。",
                "于彼冀方。",
                "嗟予小子。",
                "盈罹"
            ]
        },
        {
            "title": "木连理讴",
            "content": [
                "皇树嘉德。",
                "风靡云披。",
                "有木连理。",
                "别干同枝。",
                "将承大同。",
                "应天之规。"
            ]
        },
        {
            "title": "白鸠讴",
            "content": [
                "班班者鸠。",
                "爰素其质。",
                "昔翔殷邦。",
                "今为魏出。",
                "朱目丹趾。",
                "灵姿诡类。",
                "载飞载鸣。",
                "彰我皇懿。"
            ]
        },
        {
            "title": "白鹊讴",
            "content": [
                "鹊之强强。",
                "诗人取喻。",
                "今存圣世。",
                "呈质见素。",
                "饥食苕华。",
                "渴饮清露。",
                "异于畴匹。",
                "众鸟是慕。"
            ]
        },
        {
            "title": "嘉禾讴",
            "content": [
                "猗猗嘉禾。",
                "惟谷之精。",
                "其洪盈箱。",
                "协穗殊茎。",
                "昔生周朝。",
                "今植魏庭。",
                "献之庙堂。",
                "以昭厥灵。"
            ]
        },
        {
            "title": "时雨讴",
            "content": [
                "于穆圣皇。",
                "仁畅惠渥。",
                "辞献减膳。",
                "以服鳏独。",
                "和气致祥。",
                "时雨渗漉。",
                "野草萌变。",
                "化成喜谷。"
            ]
        },
        {
            "title": "甘露讴",
            "content": [
                "玄德洞幽。",
                "飞化上承。",
                "甘露以降。",
                "蜜淳冰凝。",
                "覩阳弗晞。",
                "琼爵是承。",
                "献之帝庙。",
                "以明圣征。"
            ]
        },
        {
            "title": "歌",
            "content": [
                "望云际兮有好仇。",
                "天路长兮往无由。",
                "佩兰蕙兮为谁修。",
                "宴婉绝兮我心愁。"
            ]
        },
        {
            "title": "乐府",
            "content": [
                "金樽玉杯不能使薄酒更厚。"
            ]
        },
        {
            "title": "乐府",
            "content": [
                "所赍千金剑。",
                "通犀间碧玙。",
                "翡翠饰鸡必。",
                "标首明月珠。"
            ]
        },
        {
            "title": "乐府",
            "content": [
                "巢许蔑四海。",
                "商贾争一钱。"
            ]
        },
        {
            "title": "乐府",
            "content": [
                "墨出青松烟。",
                "笔出狡兔翰。",
                "古人感鸟迹。",
                "文字有改判。"
            ]
        },
        {
            "title": "乐府",
            "content": [
                "橙橘枇杷。",
                "甘蔗代出。"
            ]
        },
        {
            "title": "乐府",
            "content": [
                "□鸟起舞。",
                "凤凰吹笙。"
            ]
        },
        {
            "title": "乐府",
            "content": [
                "鲂月隽}熊掌。",
                "豹胎龟肠。"
            ]
        },
        {
            "title": "乐府",
            "content": [
                "市肉取肥。",
                "酤酒取醇。",
                "交觞接杯。",
                "以致殷懃。"
            ]
        },
        {
            "title": "乐府",
            "content": [
                "胶漆至坚。",
                "浸之则离。",
                "皎皎素丝。",
                "溺色染移。",
                "君不我弃。",
                "谗人所为。"
            ]
        },
        {
            "title": "朔风诗",
            "content": [
                "俯降千仞。",
                "仰登天阻。",
                "风飘蓬飞。",
                "载离寒暑。",
                "千仞易陟。",
                "天阻可越。",
                "昔我同袍。",
                "今永乖别。"
            ]
        },
        {
            "title": "对酒行",
            "content": [
                "蒲鞭苇杖示有刑。"
            ]
        },
        {
            "title": "秋胡行",
            "content": [
                "歌以咏言。",
                "大魏承天玑。"
            ]
        },
        {
            "title": "两仪篇",
            "content": [
                "帝者化八极。",
                "养万物。",
                "和阴阳。",
                "阴阳和。",
                "凤至河洛翔。"
            ]
        },
        {
            "title": "陌上桑",
            "content": [
                "望云际。",
                "有真人。",
                "安得轻举继清尘。",
                "执电鞭。",
                "骋飞驎。"
            ]
        },
        {
            "title": "艳歌行",
            "content": [
                "夏节纯和天清凉。",
                "百草滋殖舒兰芳。"
            ]
        },
        {
            "title": "妾薄相行",
            "content": [
                "辎軿飞毂交轮。"
            ]
        },
        {
            "title": "妾薄相行",
            "content": [
                "齐讴楚舞纷纷。",
                "歌声上彻青云。"
            ]
        },
        {
            "title": "妾薄幸",
            "content": [
                "还行秋殿层楼。",
                "御辇从□好仇。",
                "排玉闼□椒房。",
                "丹帷楚组连纲。"
            ]
        },
        {
            "title": "亟出行",
            "content": [
                "蒙雾犯风尘。"
            ]
        },
        {
            "title": "长歌行",
            "content": [
                "尺蠖知屈伸。",
                "体道识穷达。"
            ]
        },
        {
            "title": "天地篇",
            "content": [
                "复为时所拘。",
                "覊绁作微臣。"
            ]
        },
        {
            "title": "结客篇",
            "content": [
                "利剑鸣手中。",
                "一击而尸僵。"
            ]
        },
        {
            "title": "结客篇",
            "content": [
                "结客少年场。",
                "报怨洛北芒。"
            ]
        },
        {
            "title": "艳歌行",
            "content": [
                "长者赐颜色。",
                "泰山可动移。"
            ]
        },
        {
            "title": "艳歌行",
            "content": [
                "出自蓟北门。",
                "遥望胡地桑。",
                "枝枝自相值。",
                "叶叶自相当。"
            ]
        },
        {
            "title": "苦热行",
            "content": [
                "行游到日南。",
                "经历交址乡。",
                "苦热但曝露。",
                "越夷水中藏。"
            ]
        },
        {
            "title": "对酒行",
            "content": [
                "含生蒙泽。",
                "草木茂延。"
            ]
        },
        {
            "title": "乐府",
            "content": [
                "口厌常珍鹿曤。",
                "愿□百品异方。"
            ]
        },
        {
            "title": "远游篇",
            "content": [
                "夜光明珠。",
                "下隐金沙。",
                "采之谁遗。",
                "汉女湘娥。"
            ]
        },
        {
            "title": "飞龙篇",
            "content": [
                "芝盖翩翩。"
            ]
        },
        {
            "title": "飞龙篇",
            "content": [
                "南经丹穴。",
                "积阳所生。",
                "煎石流铄。",
                "品物无形。"
            ]
        },
        {
            "title": "苦思行",
            "content": [
                "绿萝缘玉树。",
                "光曜粲相晖。",
                "下有两真人。",
                "举翅翻高飞。",
                "我心何踊跃。",
                "思欲攀云追。",
                "郁郁西岳巅。",
                "石室青葱与天连。",
                "中有耆年一隐士。",
                "须发皆皓然。",
                "策杖从吾游。",
                "教我要忘言。"
            ]
        },
        {
            "title": "当车已驾行",
            "content": [
                "欢坐玉殿。",
                "会诸贵客。",
                "侍者行觞。",
                "主人离席。",
                "顾视东西厢。",
                "丝竹与鞞铎。",
                "不醉无归来。",
                "明灯以继夕。"
            ]
        },
        {
            "title": "当事君行",
            "content": [
                "人生有所贵尚。",
                "出门各异情。",
                "朱紫更相夺色。",
                "雅郑异音声。",
                "好恶随所爱憎。",
                "追举逐虚名。",
                "百心可事一君。",
                "巧诈宁拙诚。"
            ]
        },
        {
            "title": "当墙欲高行",
            "content": [
                "龙欲升天须浮云。",
                "人之仕进待中人。",
                "众口可以铄金。",
                "谗言三至。",
                "慈母不亲。",
                "愤愤俗间。",
                "不辩伪真。",
                "愿欲披心自说陈。",
                "君门以九重。",
                "道远河无津。"
            ]
        },
        {
            "title": "桂之树行",
            "content": [
                "桂之树。",
                "桂之树。",
                "桂生一何丽佳。",
                "扬朱华而翠叶。",
                "流芳布天涯。",
                "上有栖鸾。",
                "下有盘螭。",
                "桂之树。",
                "得道之真人咸来会讲仙。",
                "教尔服食日精。",
                "要道甚省不烦。",
                "淡泊无为自然。",
                "乘蹻万里之外。",
                "去留随意所欲存。",
                "高高上际于众外。",
                "下下乃穷极地天。"
            ]
        },
        {
            "title": "当来日大难",
            "content": [
                "日苦短。",
                "乐有余。",
                "乃置玉樽办东厨。",
                "广情故。",
                "心相于。",
                "阖门置酒。",
                "和乐欣欣。",
                "游马后来。",
                "辕车解轮。",
                "今日同堂。",
                "出门异乡。",
                "别易会难。",
                "各尽杯觞。"
            ]
        },
        {
            "title": "平陵东行",
            "content": [
                "阊阖开。",
                "天衢通。",
                "被我羽衣乘飞龙。",
                "乘飞龙。",
                "与僊期。",
                "东上蓬莱采灵芝。",
                "灵芝采之可服食。",
                "年若王父无终极。"
            ]
        },
        {
            "title": "妾薄命行",
            "content": [
                "携玉手。",
                "喜同车。",
                "北上云阁飞除。",
                "钓台蹇产清虚。",
                "池塘观沼可娱。",
                "仰泛龙舟绿波。",
                "俯擢神草枝柯。",
                "想彼宓妃洛河。",
                "退咏汉女湘娥。",
                "日既逝矣西藏。",
                "更会兰室洞房。",
                "华镫步障舒光。",
                "皎若日出扶桑。",
                "促樽合坐行觞。",
                "主人起舞娑盘。",
                "能者穴触别端。",
                "腾觚飞爵阑干。",
                "同量等色齐颜。",
                "任意交属所欢。",
                "朱颜发外形兰。",
                "袖随礼容极情。",
                "妙舞僊僊体轻。",
                "裳解履遗绝缨。",
                "俛仰笑喧无呈。",
                "览持佳人玉颜。",
                "齐举金爵翠盘手形罗袖良难。",
                "腕弱不胜珠环。",
                "坐者叹息舒颜。",
                "御巾裛粉君傍。",
                "中有霍纳都梁。",
                "鸡舌五味杂香。",
                "进者何人齐姜。",
                "恩重爱深难忘。",
                "召延亲好宴私。",
                "但歌杯来何迟。",
                "客赋既醉言归。",
                "主人称露未晞。"
            ]
        },
        {
            "title": "种葛篇",
            "content": [
                "种葛南山下。",
                "葛藟自成阴。",
                "与君初婚时。",
                "结发恩义深。",
                "欢爱在枕席。",
                "宿昔同衣衾。",
                "窃慕棠棣篇。",
                "好乐和瑟琴。",
                "行年将晚暮。",
                "佳人怀异心。",
                "恩纪旷不接。",
                "我情遂抑沉。",
                "出门当何顾。",
                "徘徊步北林。",
                "下有交颈兽。",
                "仰有双栖禽。",
                "攀枝长叹息。",
                "泪下沾罗襟。",
                "良马知我悲。",
                "延颈对我吟。",
                "昔为同池鱼。",
                "今为商与参。",
                "往古皆欢遇。",
                "我独困于今。",
                "弃置委天命。",
                "悠悠安可任。"
            ]
        },
        {
            "title": "驱车篇",
            "content": [
                "驱车掸驽马。",
                "东到奉高城。",
                "神哉彼泰山。",
                "五岳专其名。",
                "隆高贯云霓。",
                "嵯峨出太清。",
                "周流二六候。",
                "间置十二亭。",
                "上有涌醴泉。",
                "玉石扬华英。",
                "东北望吴野。",
                "西眺观日精。",
                "魂神所系属。",
                "逝者感斯征。",
                "王者以归天。",
                "效厥元功成。",
                "历代无不遵。",
                "礼记有品程。",
                "探策或长短。",
                "唯德享利贞。",
                "封者七十帝。",
                "轩皇元独灵。",
                "餐霞漱沆瀣。",
                "毛羽被身形。",
                "发举蹈虚廓。",
                "径庭升窈冥。",
                "同寿东父年。",
                "旷代永长生。"
            ]
        },
        {
            "title": "盘石篇",
            "content": [
                "盘盘山巅石。",
                "飘飖涧底蓬。",
                "我本太山人。",
                "何为客淮东。",
                "蒹葭弥斥土。",
                "林木无分重。",
                "岸岩若崩缺。",
                "湖水何汹汹。",
                "蚌蛤被滨涯。",
                "光彩如锦虹。",
                "高彼凌云霄。",
                "浮气象螭龙。",
                "鲸脊若丘陵。",
                "须若山上松。",
                "呼吸吞船欐。",
                "澎濞戏中鸿。",
                "方舟寻高价。",
                "珍宝丽以通。",
                "一举必千里。",
                "乘飔举帆幢。",
                "经危履险阻。",
                "未知命所钟。",
                "常恐沉黄垆。",
                "下与鼋鳖同。",
                "南极苍梧野。",
                "游眄穷九江。",
                "中夜指参辰。",
                "欲师当定从。",
                "仰天长太息。",
                "思想怀故邦。",
                "乘桴何所志。",
                "吁嗟我孔公。"
            ]
        },
        {
            "title": "远游篇",
            "content": [
                "远游临四海。",
                "俯仰观洪波。",
                "大鱼若曲陵。",
                "承浪相经过。",
                "灵鳌戴方丈。",
                "神岳俨嵯峨。",
                "仙人翔其隅。",
                "玉女戏其阿。",
                "琼蕋可疗饥。",
                "仰首吸朝霞。",
                "昆仑本吾宅。",
                "中州非我家。",
                "将归谒东父。",
                "一举超流沙。",
                "鼓翼舞时风。",
                "长啸激清歌。",
                "金石固易敝。",
                "日月同光华。",
                "齐年与天地。",
                "万乘安足多。"
            ]
        },
        {
            "title": "五游咏",
            "content": [
                "九州不足步。",
                "愿得凌云翔。",
                "逍遥八纮外。",
                "游目历遐荒。",
                "披我丹霞衣。",
                "袭我素霓裳。",
                "华盖芬晻蔼。",
                "六龙仰天骧。",
                "曜灵未移景。",
                "倏忽造昊苍。",
                "阊阖启丹扉。",
                "双阙曜朱光。",
                "徘徊文昌殿。",
                "登陟太微堂。",
                "上帝休西棂。",
                "羣后集东厢。",
                "带我琼瑶佩。",
                "漱我沆瀣浆。",
                "踟蹰玩灵芝。",
                "徙倚弄华芳。",
                "王子奉仙药。",
                "羡门进奇方。",
                "服食享遐纪。",
                "延寿保无疆。"
            ]
        },
        {
            "title": "升天行",
            "content": [
                "扶桑之所出。",
                "乃在朝阳溪。",
                "中心陵苍昊。",
                "布叶盖天涯。",
                "日出登东干。",
                "既夕没西枝。",
                "愿得纡阳辔。",
                "回日使东驰。"
            ]
        },
        {
            "title": "仙人篇",
            "content": [
                "仙人揽六着。",
                "对博太山隅。",
                "湘娥拊琴瑟。",
                "秦女吹笙竽。",
                "玉樽盈桂酒。",
                "河伯献神鱼。",
                "四海一何局。",
                "九州安所知。",
                "韩终与王乔。",
                "要我于天衢。",
                "万里不足步。",
                "轻举凌太虚。",
                "飞腾踰景云。",
                "高风吹我躯。",
                "回驾观紫薇。",
                "与帝合灵符。",
                "阊阖正嵯峨。",
                "双阙万丈余。",
                "玉树扶道生。",
                "白虎夹门枢。",
                "驱风游四海。",
                "东过王母庐。",
                "俯观五岳闲。",
                "人生如寄居。",
                "潜光养羽翼。",
                "进趋且徐徐。",
                "不见轩辕氏。",
                "乘龙出鼎湖。",
                "徘徊九天上。",
                "与尔长相须。"
            ]
        },
        {
            "title": "升天行",
            "content": [
                "乘蹻追术士。",
                "远之蓬莱山。",
                "灵液飞素波。",
                "兰桂上参天。",
                "玄豹游其下。",
                "翔鹍戏其巅。",
                "乘风忽登举。",
                "彷佛见众仙。"
            ]
        },
        {
            "title": "当欲游南山行",
            "content": [
                "东海广且深。",
                "由卑下百川。",
                "五岳虽高大。",
                "不逆垢与尘。",
                "良木不十围。",
                "洪条无所因。",
                "长者能博爱。",
                "天下寄其身。",
                "大匠无弃材。",
                "船车用不均。",
                "锥刀各异能。",
                "何所独却前。",
                "嘉善而矜愚。",
                "大圣亦同然。",
                "仁者各寿考。",
                "四坐咸万年。"
            ]
        },
        {
            "title": "孟冬篇",
            "content": [
                "孟冬十月。",
                "阴气厉清。",
                "武官诫田。",
                "讲旅统兵。",
                "元龟袭吉。",
                "元光着明。",
                "蚩尤跸路。",
                "风弭雨停。",
                "乘舆启行。",
                "鸾鸣幽轧。",
                "虎贲采骑。",
                "飞象珥鹖。",
                "钟鼓铿锵。",
                "箫管嘈喝。",
                "万骑齐镳。",
                "千乘等盖。",
                "夷山填谷。",
                "平林涤薮。",
                "张罗万里。",
                "尽其飞走。",
                "趯趯狡兔。",
                "扬白跳翰。",
                "猎以青骹。",
                "掩以修竿。",
                "韩卢宋鹊。",
                "呈才骋足。",
                "噬不尽绁。",
                "牵麋掎鹿。",
                "魏氏发机。",
                "养基抚弦。",
                "都卢寻高。",
                "搜索猴猨。",
                "庆忌孟贲。",
                "蹈谷超峦。",
                "张目决眦。",
                "发怒穿冠。",
                "顿熊扼虎。",
                "蹴豹搏貙。",
                "气有余势。",
                "负象而趋。",
                "获车既盈。",
                "日侧乐终。",
                "罢役解徒。",
                "大飨离宫。",
                "乱曰。",
                "圣皇临飞轩。",
                "论功校猎徒。",
                "死禽积如京。",
                "流血成沟渠。",
                "明诏大劳赐。",
                "大官供有无。",
                "走马行酒醴。",
                "驱车布肉鱼。",
                "鸣鼓举觞爵。",
                "击钟釂无余。",
                "绝纲纵麟麑。",
                "弛罩出凤雏。",
                "收功在羽校。",
                "威灵振鬼区。",
                "陛下长欢乐。",
                "永世合天符。"
            ]
        },
        {
            "title": "精微篇",
            "content": [
                "精微烂金石。",
                "至心动神明。",
                "杞妻哭死夫。",
                "梁山为之倾。",
                "子丹西质秦。",
                "乌白马角生。",
                "邹衍囚燕市。",
                "繁霜为夏零。",
                "关东有贤女。",
                "自字苏来卿。",
                "壮年报父仇。",
                "身没垂功名。",
                "女休逢赦书。",
                "白刃几在颈。",
                "俱上列仙籍。",
                "去死独就生。",
                "太仓令有罪。",
                "远征当就拘。",
                "自悲居无男。",
                "祸至无与俱。",
                "缇萦痛父言。",
                "荷担西上书。",
                "盘桓北阙下。",
                "泣泪何涟如。",
                "乞得幷姊弟。",
                "没身赎父躯。",
                "汉文感其义。",
                "肉刑法用除。",
                "其父得以免。",
                "辩义在列图。",
                "多男亦何为。",
                "一女足成居。",
                "简子南渡河。",
                "津吏废舟船。",
                "执法将加刑。",
                "女娟拥棹前。",
                "妾父闻君来。",
                "将涉不测渊。",
                "畏惧风波起。",
                "祷祝祭名川。",
                "备礼飨神祇。",
                "为君求福先。",
                "不胜釂祀诚。",
                "至令犯罚艰。",
                "君必欲加诛。",
                "乞使知罪諐。",
                "妾愿以身代。",
                "至诚感苍天。",
                "国君高其义。",
                "其父用赦原。",
                "河激奏中流。",
                "简子知其贤。",
                "归聘为夫人。",
                "荣宠超后先。",
                "辩女解父命。",
                "何况健少年。",
                "黄初发和气。",
                "明堂德教施。",
                "治道致太平。",
                "礼乐风俗移。",
                "刑措民无枉。",
                "怨女复何为。",
                "圣皇长寿考。",
                "景福常来仪。"
            ]
        },
        {
            "title": "大魏篇",
            "content": [
                "大魏应灵符。",
                "天禄方甫始。",
                "圣德致泰和。",
                "神明为驱使。",
                "左右宜供养。",
                "中殿宜皇子。",
                "陛下长寿考。",
                "羣臣拜贺咸悦喜。",
                "积善有余庆。",
                "宠禄固天常。",
                "众喜填门至。",
                "臣子蒙福祥。",
                "无患及阳遂。",
                "辅翼我圣皇。",
                "众吉咸集会。",
                "凶邪奸恶并灭亡。",
                "黄鹄游殿前。",
                "神鼎周四阿。",
                "玉马充乘舆。",
                "芝盖树九华。",
                "白虎戏西除。",
                "含利从辟邪。",
                "骐骥蹑足舞。",
                "凤皇拊翼歌。",
                "丰年大置酒。",
                "玉樽列广庭。",
                "乐饮过三爵。",
                "朱颜暴己形。",
                "式宴不违礼。",
                "君臣歌鹿鸣。",
                "乐人舞鼙鼓。",
                "百官雷抃赞若惊。",
                "储礼如江海。",
                "积善若陵山。",
                "皇嗣繁且炽。",
                "孙子列曾玄。",
                "羣臣咸称万岁。",
                "陛下长寿乐年。",
                "御酒停未饮。",
                "贵戚跪东厢。",
                "侍人承颜色。",
                "奉进金玉觞。",
                "此酒亦真酒。",
                "福禄当圣皇。",
                "陛下临轩笑。",
                "左右咸欢康。",
                "杯来一何迟。",
                "羣僚以次行。",
                "赏赐累千亿。",
                "百官并富昌。"
            ]
        },
        {
            "title": "灵芝篇",
            "content": [
                "灵芝生王地。",
                "朱草被洛滨。",
                "荣华相晃耀。",
                "光采晔若神。",
                "古时有虞舜。",
                "父母顽且嚚。",
                "尽孝于田垄。",
                "烝烝不违仁。",
                "伯瑜年七十。",
                "彩衣以娱亲。",
                "慈母笞不痛。",
                "歔欷涕沾巾。",
                "丁兰少失母。",
                "自伤早孤茕。",
                "刻木当严亲。",
                "朝夕致三牲。",
                "暴子见陵悔。",
                "犯罪以亡形。",
                "丈人为泣血。",
                "免戾全其名。",
                "董永遭家贫。",
                "父老财无遗。",
                "举假以供养。",
                "佣作致甘肥。",
                "责家填门至。",
                "不知何用归。",
                "天灵感至德。",
                "神女为秉机。",
                "岁月不安居。",
                "呜呼我皇考。",
                "生我既已晚。",
                "弃我何其早。",
                "蓼莪谁所兴。",
                "念之令人老。",
                "退咏南风诗。",
                "洒泪满袆抱。",
                "乱曰。",
                "圣皇君四海。",
                "德教朝夕宣。",
                "万国咸礼让。",
                "百姓家肃虔。",
                "庠序不失仪。",
                "孝悌处中田。",
                "户有曾闵子。",
                "比屋皆仁贤。",
                "髫齓无夭齿。",
                "黄发尽其年。",
                "陛下三万岁。",
                "慈母亦复然。"
            ]
        },
        {
            "title": "圣皇篇",
            "content": [
                "圣皇应历数。",
                "正康帝道休。",
                "九州咸宾服。",
                "威德洞八幽。",
                "三公奏诸公。",
                "不得久淹留。",
                "蕃位任至重。",
                "旧章咸率由。",
                "侍臣省文奏。",
                "陛下体仁慈。",
                "沉吟有爱恋。",
                "不忍听可之。",
                "迫有官典宪。",
                "不得顾恩私。",
                "诸王当就国。",
                "玺绶何累缞。",
                "便时舍外殿。",
                "宫省寂无人。",
                "主上增顾念。",
                "皇母怀苦辛。",
                "何以为赠赐。",
                "倾府竭宝珍。",
                "文钱百亿万。",
                "采帛若烟云。",
                "乘舆服御物。",
                "锦罗与金银。",
                "龙旗垂九旒。",
                "羽盖参班轮。",
                "诸王自计念。",
                "无功荷厚德。",
                "思一効筋力。",
                "糜躯以报国。",
                "鸿胪拥节卫。",
                "副使随经营。",
                "贵戚并出送。",
                "夹道交辎軿。",
                "车服齐整设。",
                "韡晔耀天精。",
                "武骑卫前后。",
                "鼓吹箫笳声。",
                "祖道魏东门。",
                "泪下沾冠缨。",
                "扳盖因内顾。",
                "俛仰慕同生。",
                "行行将日暮。",
                "何时还阙庭。",
                "车轮为徘徊。",
                "四马踌躇鸣。",
                "路人尚酸鼻。",
                "何况骨肉情。"
            ]
        },
        {
            "title": "善哉行",
            "content": [
                "如彼翰鸟。",
                "或飞戾天。"
            ]
        },
        {
            "title": "怨歌行",
            "content": [
                "为君既不易。",
                "为臣良独难。",
                "忠信事不显。",
                "乃有见疑患。",
                "周公佐成王。",
                "金縢功不刊。",
                "推心辅王室。",
                "二叔反流言。",
                "待罪居东国。",
                "泣涕常流连。",
                "皇灵大动变。",
                "震雷风且寒。",
                "拔树偃秋稼。",
                "天威不可干。",
                "素服开金縢。",
                "感悟求其端。",
                "公旦事既显。",
                "成王乃哀叹。",
                "吾欲竟此曲。",
                "此曲悲且长。",
                "今日乐相乐。",
                "别后莫相忘。"
            ]
        },
        {
            "title": "泰山梁甫行",
            "content": [
                "八方各异气。",
                "千里殊风雨。",
                "剧哉边海民。",
                "寄身于草墅。",
                "妻子象禽兽。",
                "行止依林阻。",
                "柴门何萧条。",
                "狐兔翔我宇。"
            ]
        },
        {
            "title": "门有万里客",
            "content": [
                "门有万里客。",
                "问君何乡人。",
                "褰裳起从之。",
                "果得心所亲。",
                "挽裳对我泣。",
                "太息前自陈。",
                "本是朔方士。",
                "今为吴越民。",
                "行行将复行。",
                "去去适西秦。"
            ]
        },
        {
            "title": "浮萍篇",
            "content": [
                "浮萍寄清水。",
                "随风东西流。",
                "结发辞严亲。",
                "来为君子仇。",
                "恪勤在朝夕。",
                "无端获罪尤。",
                "在昔蒙恩惠。",
                "和乐如瑟琴。",
                "何意今摧颓。",
                "旷若商与参。",
                "茱萸自有芳。",
                "不若桂与兰。",
                "新人虽可爱。",
                "无若故所欢。",
                "行云有返期。",
                "君恩傥中还。",
                "慊慊仰天叹。",
                "愁心将何愬。",
                "日月不恒处。",
                "人生忽若寓。",
                "悲风来入怀。",
                "泪下如垂露。",
                "发箧造裳衣。",
                "裁缝纨与素。"
            ]
        },
        {
            "title": "豫章行",
            "content": [
                "鸳鸯自朋亲，不若比翼连。",
                "他人虽同盟，骨肉天性然。",
                "周公穆康叔，管蔡则流言。",
                "子臧让千乘，季札慕其贤。"
            ]
        },
        {
            "title": "豫章行",
            "content": [
                "穷达难豫图，祸福信亦然。",
                "虞舜不逢尧，耕耘处中田。",
                "太公未遭文，渔钓终渭川。",
                "不见鲁孔丘，穷困陈蔡间。",
                "周公下白屋，天下称其贤。"
            ]
        },
        {
            "title": "吁嗟篇",
            "content": [
                "吁嗟此转蓬，居世何独然。",
                "长去本根逝，宿夜无休闲。",
                "东西经七陌，南北越九阡。",
                "卒遇回风起，吹我入云间。",
                "自谓终天路，忽然下沉渊。",
                "惊飚接我出，故归彼中田。",
                "当南而更北，谓东而反西。",
                "宕宕当何依，忽亡而复存。",
                "飘飖周八泽，连翩历五山。",
                "流转无恒处，谁知吾苦艰。",
                "愿为中林草，秋随野火燔。",
                "糜灭岂不痛，愿与根荄连。",
                ""
            ]
        },
        {
            "title": "鰕{鱼旦}篇",
            "content": [
                "鰕鱼旦}游潢潦。",
                "不知江海流。",
                "燕雀戏藩柴。",
                "安识鸿鹄游。",
                "世士此诚明。",
                "大德固无俦。",
                "驾言登五岳。",
                "然后小陵丘。",
                "俯观上路人。",
                "势利惟是谋。",
                "雠高念皇家。",
                "远怀柔九州。",
                "抚剑而雷音。",
                "猛气纵横浮。",
                "泛泊徒嗷嗷。",
                "谁知壮士忧。"
            ]
        },
        {
            "title": "惟汉行",
            "content": [
                "太极定二仪。",
                "清浊如以形。",
                "三光照八极。",
                "天道甚着明。",
                "为人立君长。",
                "欲以遂其生。",
                "行仁章以瑞。",
                "变故诫骄盈。",
                "神高而听卑。",
                "报若响应声。",
                "明主敬细微。",
                "三季瞢天经。",
                "二皇称至化。",
                "盛哉唐虞庭。",
                "禹汤继厥德。",
                "周亦致太平。",
                "在昔怀帝京。",
                "日昃不敢宁。",
                "济济在公朝。",
                "万载驰其名。"
            ]
        },
        {
            "title": "薤露行",
            "content": [
                "天地无穷极，阴阳转相因。",
                "人居一世间，忽若风吹尘。",
                "愿得展功勤，轮力于明君。",
                "怀此王佐求，慷慨独不羣。",
                "鳞介尊神龙，走兽宗麒麟。",
                "虫兽犹知德，何况于士人。",
                "孔氏删诗书，王业粲已分。",
                "骋我径寸翰，流藻垂华芳。"
            ]
        },
        {
            "title": "飞龙篇",
            "content": [
                "晨游泰山，云雾窈窕。",
                "忽逢二童，颜色鲜好。",
                "乘彼白鹿，手翳芝草。",
                "我知真人，长跪问道。",
                "西登玉台，金楼复道。",
                "授我仙药，神皇所造。",
                "教我服食，还精补脑。",
                "寿同金石，永世难老。"
            ]
        },
        {
            "title": "丹霞蔽日行",
            "content": [
                "纣为昏乱，虐残忠正。",
                "周室何隆，一门三圣。",
                "牧野致功，天亦革命。",
                "汉祚之兴，阶秦之衰。",
                "虽有南面，王道陵夷。",
                "炎光再幽，殄灭无遗。"
            ]
        },
        {
            "title": "赠白马王彪",
            "content": [
                "序曰：黄初四年五月，白马王、任城王与余俱朝师，会节气。到洛阳，任城王薨。至七月与白马王还国。后有司以二王归藩，道路宜异宿止。意毒恨之。盖以大别在数日，是用自剖，与王辞焉。愤而成篇。",
                "",
                "谒帝承明庐，逝将归旧疆。",
                "清晨发皇邑，日夕过首阳。",
                "伊洛广且深，欲济川无梁。",
                "泛舟越洪涛，怨彼东路长。",
                "顾瞻恋城阙，引领情内伤。",
                "",
                "太谷何寥廓，山树郁苍苍。",
                "霖雨泥我涂，流潦浩纵横。",
                "中逵绝无轨，改辙登高冈。",
                "修坂造云日，我马玄以黄。",
                "",
                "玄黄犹能进，我思郁以纾。",
                "郁纾将何念？亲爱在离居。",
                "本图相与偕，中更不克俱。",
                "鸱枭鸣衡轭，豺狼当路衢。",
                "苍蝇间白黑，谗巧反亲疏。",
                "欲还绝无蹊，揽辔止踟蹰。",
                "",
                "踟蹰亦何留？相思无终极。",
                "秋风发微凉，寒蝉鸣我侧。",
                "原野何萧条，白日忽西匿。",
                "归鸟赴乔林，翩翩厉羽翼。",
                "孤兽走索群，衔草不遑食。",
                "感物伤我怀，抚心长太息。",
                "",
                "太息将何为？天命与我违。",
                "奈何念同生，一往形不归。",
                "孤魂翔故域，灵柩寄京师。",
                "存者忽复过，亡没身自衰。",
                "人生处一世，去若朝露晞。",
                "年在桑榆间，影响不能追。",
                "自顾非金石，咄唶令心悲。",
                "",
                "心悲动我神，弃置莫复陈。",
                "丈夫志四海，万里犹比邻。",
                "恩爱苟不亏，在远分日亲。",
                "何必同衾帱，然后展殷勤。",
                "忧思成疾疢，无乃儿女仁。",
                "仓卒骨肉情，能不怀苦辛？",
                "",
                "苦辛何虑思？天命信可疑。",
                "虚无求列仙，松子久吾欺。",
                "变故在斯须，百年谁能持？",
                "离别永无会，执手将何时？",
                "王其爱玉体，俱享黄发期。",
                "收泪即长路，援笔从此辞。",
                ""
            ]
        },
        {
            "title": "杂诗（七首其二）",
            "content": [
                "转蓬离本根，飘摇随长风。",
                "何意回飚举，吹我入云中。",
                "高高上无极，天路安可穷？",
                "类此游客子，捐躯远从戎。",
                "毛褐不掩形，薇藿常不充。",
                "去去莫复道，沉忧令人老。"
            ]
        },
        {
            "title": "杂诗（七首其三）",
            "content": [
                "西北有织妇，绮缟何缤纷。",
                "明晨秉机杼，日昃不成文。",
                "太息经长夜，悲啸入青云。",
                "妾身守空闺，良人行从军。",
                "自期三年归，今已历九春。",
                "飞鸟绕树翔，噭噭鸣索群。",
                "愿为南流景，驰光见我君。"
            ]
        },
        {
            "title": "杂诗（七首其五）",
            "content": [
                "仆夫早严驾，吾行将远游。",
                "远游欲何之？吴国为我仇。",
                "将骋万里途，东路安足由？",
                "江介多悲风，淮泗驰急流。",
                "愿欲一轻济，惜哉无方舟。",
                "闲居非吾志，甘心赴国忧。"
            ]
        },
        {
            "title": "杂诗（七首其四）",
            "content": [
                "南国有佳人，容华若桃李。",
                "朝游江北岸，夕宿潇湘沚。",
                "时俗薄朱颜，谁为发皓齿？",
                "俯仰岁将暮，荣耀难久恃。"
            ]
        },
        {
            "title": "杂诗（七首其一）",
            "content": [
                "高台多悲风，朝日照北林。",
                "之子在万里，江湖迥且深。",
                "方舟安可极，离思故难任。",
                "孤雁飞南游，过庭长哀吟。",
                "翘思慕远人，愿欲托遗音。",
                "形影忽不见，翩翩伤我心。"
            ]
        },
        {
            "title": "杂诗（七首其六）",
            "content": [
                "飞观百余尺，临牖御棂轩。",
                "远望周千里，朝夕见平原。",
                "烈士多悲心，小人偷自闲。",
                "国仇亮不塞，甘心思丧元。",
                "抚剑西南望，思欲赴太山。",
                "弦急悲声发，聆我慷慨言。"
            ]
        },
        {
            "title": "送应氏",
            "content": [
                "清时难屡得，嘉会不可常。",
                "天地无终极，人命若朝霜。",
                "愿得展嬿婉，我友之朔方。",
                "亲昵并集送，置酒此河阳。",
                "中馈岂独薄？宾饮不尽觞。",
                "爱至望苦深，岂不愧中肠？",
                "山川阻且远，别促会日长。",
                "愿为比翼鸟，施翮起高翔。"
            ]
        },
        {
            "title": "情诗",
            "content": [
                "微阴翳阳景，清风飘我衣。",
                "游鱼潜渌水，翔鸟薄天飞。",
                "眇眇客行士，徭役不得归。",
                "始出严霜结，今来白露晞。",
                "游者叹黍离，处者歌式微。",
                "慷慨对嘉宾，凄怆内伤悲。",
                ""
            ]
        },
        {
            "title": "七哀诗",
            "content": [
                "明月照高楼，流光正徘徊。",
                "上有愁思妇，悲叹有余哀。",
                "借问叹者谁？云是宕子妻。",
                "君行逾十年，孤妾常独栖。",
                "君若清路尘，妾若浊水泥。",
                "浮沉各异势，会合何时谐？",
                "愿为西南风，长逝入君怀。",
                "君怀良不开，贱妾当何依？",
                ""
            ]
        },
        {
            "title": "名都篇",
            "content": [
                "名都多妖女，京洛出少年。",
                "宝剑值千金，被服丽且鲜。",
                "斗鸡东郊道，走马长楸间。",
                "驰骋未能半，双兔过我前。",
                "揽弓捷鸣镝，长驱上南山。",
                "左挽因右发，一纵两禽连。",
                "余巧未及展，仰手接飞鸢。",
                "观者咸称善，众工归我妍。",
                "归来宴平乐，美酒斗十千。",
                "脍鲤臇鲐虾，炮鳖炙熊蹯。",
                "鸣俦啸匹侣，列坐竟长筵。",
                "连翩击鞠壤，巧捷惟万端。",
                "白日西南驰，光景不可攀。",
                "云散还城邑，清晨复来还。",
                ""
            ]
        },
        {
            "title": "美女篇",
            "content": [
                "美女妖且闲，采桑歧路间。",
                "柔条纷冉冉，落叶何翩翩。",
                "攘袖见素手，皓腕约金环。",
                "头上金爵钗，腰佩翠琅玕。",
                "明珠交玉体，珊瑚间木难。",
                "罗衣何飘摇，轻裾随风还。",
                "顾盼遗光彩，长啸气若兰。",
                "行徒用息驾，休者以忘餐。",
                "借问女安居，乃在城南端。",
                "青楼临大路，高门结重关。",
                "容华耀朝日，谁不希令颜？",
                "媒氏何所营？玉帛不时安。",
                "佳人慕高义，求贤良独难。",
                "众人徒嗷嗷，安知彼所观？",
                "盛年处房室，中夜起长叹。",
                ""
            ]
        },
        {
            "title": "箜篌引",
            "content": [
                "置酒高殿上，亲交从我游。",
                "中厨办丰膳，烹羊宰肥牛。",
                "秦筝何慷慨，齐瑟和且柔。",
                "阳阿奏奇舞，京洛出名讴。",
                "乐饮过三爵，缓带倾庶羞。",
                "主称千金寿，宾奉万年酬。",
                "久要不可忘，薄终义所尤。",
                "谦谦君子德，磬折欲何求。",
                "惊风飘白日，光景驰西流。",
                "盛时不再来，百年忽我遒。",
                "生存华屋处，零落归山丘。",
                "先民谁不死，知命复何忧？",
                ""
            ]
        },
        {
            "title": "白马篇",
            "content": [
                "白马饰金羁，连翩西北驰。",
                "借问谁家子，幽并游侠儿。",
                "少小去乡邑，扬声沙漠陲。",
                "宿昔秉良弓，楛矢何参差。",
                "控弦破左的，右发摧月支。",
                "仰手接飞猱，俯身散马蹄。",
                "狡捷过猴猿，勇剽若豹螭。",
                "边城多警急，胡虏数迁移。",
                "羽檄从北来，厉马登高堤。",
                "长驱蹈匈奴，左顾陵鲜卑。",
                "弃身锋刃端，性命安可怀？",
                "父母且不顾，何言子与妻？",
                "名编壮士籍，不得中顾私。",
                "捐躯赴国难，视死忽如归。",
                ""
            ]
        },
        {
            "title": "送应氏",
            "content": [
                "步登北邙阪，遥望洛阳山。",
                "洛阳何寂寞，宫室尽烧焚。",
                "垣墙皆顿擗，荆棘上参天。",
                "不见旧耆老，但睹新少年。",
                "侧足无行径，荒畴不复田。",
                "游子久不归，不识陌与阡。",
                "中野何萧条，千里无人烟。",
                "念我平常居，气结不能言。",
                ""
            ]
        },
        {
            "title": "野田黄雀行",
            "content": [
                "高树多悲风，海水扬其波。",
                "利剑不在掌，结友何须多？",
                "不见篱间雀，见鹞自投罗。",
                "罗家得雀喜，少年见雀悲。",
                "拔剑捎罗网，黄雀得飞飞。",
                "飞飞摩苍天，来下谢少年。",
                ""
            ]
        },
        {
            "title": "七步诗",
            "content": [
                "煮豆持作羹，漉菽以为汁。",
                "萁在釜下燃，豆在釜中泣。",
                "本是同根生，相煎何太急?",
                ""
            ]
        }
    ]
}