{
    "dynasty": "明",
    "author": "吴兆",
    "intro": "",
    "items": [
        {
            "title": "人日立春林民部宅观伎",
            "content": [
                "双节值新年，东风袅伎筵。",
                "土牛官鼓迓，彩燕内人传。",
                "杏子裁衫薄，梅花点额圆。",
                "歌深眉黛蹙，酒重脸红妍。",
                "香雾迷窗凤，金屏影柱莲。",
                "尚书旧东第，宾客喜重延。"
            ]
        },
        {
            "title": "寒夜与范汭过黄习远萧萧斋宿得人字",
            "content": [
                "薄暮投君宿，维舟先问邻。",
                "村烟寒结屋，山犬夜欺人。",
                "居以违时僻，交因远至亲。",
                "萧萧松月满，款客不妨贫。"
            ]
        },
        {
            "title": "西湖春游词七首",
            "content": [
                "晴光上柳条，结伴戏花朝。",
                "歌近舟沿岸，人开马度桥。",
                "雷峰看塔迥，葛岭弄泉遥。",
                "日暮争门入，衣香满路飘。¤"
            ]
        },
        {
            "title": "登五老峰望彭蠡湖歌",
            "content": [
                "适度含鄱口，来登五老峰。",
                "千盘万剥无人迹，雨过泥腥见虎踪。",
                "一径孤悬五峰背，烟岚五点浓如黛。",
                "壁面起兮矗相向，石颜叠兮诡万状。",
                "履触云生处，身齐飞鸟上。",
                "霞缀屏兮成锦，雾弥谷兮如涨。",
                "峰头雾雨峰下晴，一边湖树夕阳明。",
                "波声直撼鄱阳县，江色遥分湖口城。",
                "忆昔扬帆彭蠡左，湖心迥压看将堕。",
                "今来顶上看湖光，湖光射眼白如霜。",
                "不知浮荡苍翠表，只觉微茫众山小。",
                "林交阴兮青兕啼，草丰茸兮故步迷。",
                "游人今夜何峰宿，遥逐钟声度水西。",
                "",
                ""
            ]
        },
        {
            "title": "晚登九华山",
            "content": [
                "望江亭望晚江晴，飒飒秋兼风水声。",
                "寺隔数峰犹未到，禅灯几点翠微明。"
            ]
        },
        {
            "title": "舟泊石头城",
            "content": [
                "依旧城边明月辉，城中萧索故人稀。",
                "南游日望东归急，及到金陵不是归。"
            ]
        },
        {
            "title": "冬至夜集曹能始园亭观伎",
            "content": [
                "佳候要佳丽，山斋启暮扉。",
                "入园惊荔发，窥琯见灰飞。",
                "梅乱歌中落，春争笑里归。",
                "橙香寒靧面，桂气暖熏衣。",
                "粉壁钗横影，雕窗烛散辉。",
                "不堪弦管歇，残月尚栖帏。"
            ]
        },
        {
            "title": "送友人游燕",
            "content": [
                "离筵别棹暮江滨，红树青山映白絺。",
                "一过江南风景异，两行衰柳送行人。"
            ]
        },
        {
            "title": "西湖子夜歌八首",
            "content": [
                "外湖歌折柳，里湖歌采莲。",
                "闻声不相及，意绪风中传。"
            ]
        },
        {
            "title": "晚投黄龙寺慧宗上人房",
            "content": [
                "几处禅林聚似村，岭头风雨涧头昏。",
                "千枝灯影僧初放，一派经声客到门。"
            ]
        },
        {
            "title": "送姚鼎梅",
            "content": [
                "寂寞古城阴，孤舟淮水浔。",
                "看君不豫色，倦我远游心。",
                "别路生春草，还山多苦吟。",
                "只将疏豁意，歌入浦云深。"
            ]
        },
        {
            "title": "宫人斜",
            "content": [
                "没骨埋香却怨谁，化为黄土出花枝。",
                "开时或得君王惜，犹胜深宫未见时。"
            ]
        },
        {
            "title": "西湖子夜歌八首",
            "content": [
                "渡头人眼众，船开不敢要。",
                "惯知侬泊处，不过西泠桥。"
            ]
        },
        {
            "title": "春游曲",
            "content": [
                "细雨湿春泥，流莺几树啼。",
                "东风淮水曲，落日长干西。",
                "夹道看驰马，围场下斗鸡。",
                "倡楼今夜醉，月出管弦齐。"
            ]
        },
        {
            "title": "西湖春游词七首",
            "content": [
                "游路背湖分，林陬复水濆。",
                "年传秦代石，人拜宋时坟。",
                "塔影双峰见，松声九里闻。",
                "不知天竺近，香气蔼成云。"
            ]
        },
        {
            "title": "春宵曲",
            "content": [
                "严城禁苑漏传稀，戚里侯家启夜扉。",
                "花里歌声惊宿鸟，池边水气怯春衣。",
                "佳人笑语风吹过，公子留连月送归。",
                "翠帐沉沉芳宴散，梦魂应绕碧云飞。"
            ]
        },
        {
            "title": "师子岩",
            "content": [
                "石罅置檐楹，高低纵复横。",
                "临深畅幽意，极险尽游情。",
                "火照潭心影，经传洞腹声。",
                "际眉岩电射，绕足涧霓生。",
                "潜怪禅能伏，啼鼯狎不惊。",
                "欲穷前胜处，无路若为行。"
            ]
        },
        {
            "title": "送刘小小为尼",
            "content": [
                "罗衣脱却一披缁，却悟红颜有歇时。",
                "学拜纤纤方礼佛，随班袅袅乍从师。",
                "忽惊形影灯前异，犹剩繁华梦里知。",
                "寄语旧家诸姊妹，年年空为落花悲。"
            ]
        },
        {
            "title": "姑苏曲",
            "content": [
                "宝带桥边鹊啄花，金阊门外柳藏鸦。",
                "吴娥卷幔看花笑，十日春晴不在家。"
            ]
        },
        {
            "title": "访沈逸人不遇",
            "content": [
                "闲寻芳草到门迟，云水无心本不期。",
                "枕畔残书犹自在，主人出户未多时。"
            ]
        },
        {
            "title": "无题",
            "content": [
                "花黯横塘有路通，断肠笛送画桥风。",
                "鸳鸯只宿双生树，鸾凤那栖半死桐。",
                "楚峡云归芳梦散，秦淮月在故楼空。",
                "别来闻说新妆束，学得蛾眉几样工。"
            ]
        },
        {
            "title": "元旦书事（甲辰）",
            "content": [
                "闽中风景丽，元旦百花开。",
                "有岸皆萦草，无波不染苔。",
                "树光摇粉堞，云彩照金罍。",
                "浓黛新年点，春衣隔岁裁。",
                "夜垆藏宿火，晓烛剪残灰。",
                "袖里分余蕙，钗边罥落梅。",
                "松枝当户插，椒气拂窗来。",
                "正好随欢笑，那知客思催。"
            ]
        },
        {
            "title": "过汪隐君道会",
            "content": [
                "适渡丰谿水，隐隐松明山。",
                "松色自幽映，溪声复潺湲。",
                "主人尚高卧，童子启柴关。",
                "眺听且延伫，落日半林间。"
            ]
        },
        {
            "title": "闰九月燕子矶登高用寒字",
            "content": [
                "闰月萧萧万木残，危矶袅袅压江湍。",
                "却登高处萸重佩，尚有余秋菊再看。",
                "浦口云深帆影暮，石头风急雁声寒。",
                "松亭萝磴闲行遍，正近斜阳莫倚阑。"
            ]
        },
        {
            "title": "法海寺",
            "content": [
                "野航时可系，林寺昼犹扃。",
                "古木无年岁，清阴满户庭。",
                "客来方礼磬，僧坐但翻经。",
                "烟起炊茶灶，声闻汲井瓶。",
                "窗过湖鸟白，檐挂叶虫青。",
                "蔬饭欣然饱，徐徐步远坰。"
            ]
        },
        {
            "title": "到家",
            "content": [
                "渡口尚余景，乔木故乡陌。",
                "谁云客不归，今归转如客。",
                "村犬吠路隅，室人避门隙。",
                "入户恍有存，依然旧四壁。",
                "始归人意新，邻里皆来觌。",
                "交谴我何言，谁复闵行役。",
                "兴念及殇儿，生未谙行迹。",
                "梦寐何由通，徒闻人所惜。",
                "别时种园树，过墙盈几尺。",
                "且复息其阴，泪沾衣上碧。"
            ]
        },
        {
            "title": "西湖春游词七首",
            "content": [
                "越女善拏舟，吴姬解棹讴。",
                "尊低芳树下，人拥古堤头。",
                "香酝寻仙客，灵峰问梵流。",
                "花时无远近，分日出城游。¤"
            ]
        },
        {
            "title": "赠妆春者",
            "content": [
                "高台望若仙，出色异人妍。",
                "南市重围压，东方千骑联。",
                "衣边浮日彩，髻上惹春烟。",
                "更恃众怜意，归娇女伴前。"
            ]
        },
        {
            "title": "寄曹学佺",
            "content": [
                "几年山水共闲游，无日吟诗不唱酬。",
                "一卧故园春又暮，楝花零落渐谿头。"
            ]
        },
        {
            "title": "西湖子夜歌八首",
            "content": [
                "悔寄孤山梅，悔折断桥柳。",
                "两地本无情，郎心那得久。"
            ]
        },
        {
            "title": "秦淮斗草篇",
            "content": [
                "乐游苑内花初开，结绮楼前春早来。",
                "春色染山还染水，春光衔柳又衔梅。",
                "此时芳草萋萋长，秦淮女儿多闲想。",
                "闲想玉闺间，罗衣正试单。",
                "芳飙入户吹帷动，巧鸟当窗搅梦残。",
                "因娇丽日长安道，相戏相耍斗芳草。",
                "芳草匝初齐，茸茸没马蹄。",
                "芳草远如暮，望望迷人步。",
                "将绿将黄不辨名，和烟和雾那知数。",
                "凤凰台上旧时基，燕雀湖边当日路。",
                "结伴踏春春可怜，花气衣香浑作烟。",
                "谁分迟迟独落后，谁能采采不争前。",
                "袅袅桑间路，佳期何暇顾。",
                "悠悠淮水湄，远道不遑思。",
                "空生谢客西堂梦，徒怨湘娥南浦离。",
                "未鸣鹈筜先愁歇，乍啭仓庚正及时。",
                "正及时，先愁歇。",
                "密取畏人窥，疾行防藓滑。",
                "入深翠湿衣，缘高香袭袜。",
                "搴若将何为？束刍欲待谁？茜红犹胜颊，荑白却惭肌。",
                "薜荔裁衣安可被，菖蒲结带岂堪垂。",
                "盈匊盈襜罗众芳，蛾飞蝶绕满衣裳。",
                "兰皋藉作争衡地，蕙畹翻为角敌场。",
                "分行花队逐，对垒叶旗张。",
                "花花非一色，叶叶两相当。",
                "君有麻与枲，妾有葛与藟。",
                "君有萧与艾，妾有兰与芷。",
                "君有合欢枝，妾有相思子。",
                "君有拔心生，妾有断肠死。",
                "嬴归若个中，输落阿谁里。",
                "相向无言转自愁，芳坰过客忽疑秋。",
                "别本辞柯何倚托，倾青委绿满郊丘。",
                "虽残已受妍心惜，纵贱曾经纤手摘。",
                "芍药多情且自留，蘼芜有恨从教掷。",
                "人生宠爱几能终，人心安得采时同。",
                "萦愁结念寻归径，接佩连裾趁晚风。",
                "情知朽腐随泥滓，会化流萤入幕中。"
            ]
        },
        {
            "title": "西湖子夜歌八首",
            "content": [
                "南峰望北峰，如欢又如侬。",
                "何当云雾合，两峰作一重。"
            ]
        },
        {
            "title": "秋思",
            "content": [
                "蒹葭霜冷雁初还，归梦如云只恋山。",
                "一夜潺湲西涧雨，夜来秋气满人间。"
            ]
        },
        {
            "title": "赠于纳言文若",
            "content": [
                "还治出西华，春城散曙鸦。",
                "俸支常不足，客到竟如家。",
                "古思澹流水，闲情赋落花。",
                "朝朝垂手版，山色正当衙。"
            ]
        },
        {
            "title": "寓范汭家过其友卞润甫新居",
            "content": [
                "绿树阴相接，过君不出门。",
                "少年能淡薄，高卧动寒暄。",
                "开径多邻客，移家只故园。",
                "晓凉闻汲响，凿井在篱根。"
            ]
        },
        {
            "title": "武夷小桃源访刘道人（甲辰暮春，能始、茂之",
            "content": [
                "峥嵘入陷石，石径转逾窄。",
                "划然洞门开，斜光一道白。",
                "龙湫流暗穴，鸟篆绣苔额。",
                "穷源有古村，二三避世客。",
                "避世非避秦，栖心炼精魄。",
                "春田自耕刈，衣食无需索。",
                "风动棕花落，雨过药苗摘。",
                "莺啼林木秀，犬吠暮空碧。",
                "居然众山中，遂与众山隔。",
                "坐久恐迷误，归路志前石。",
                "白云洞口深，似杜重来迹。",
                "",
                ""
            ]
        },
        {
            "title": "西湖子夜歌八首",
            "content": [
                "湖女二三月，相将戏水涯。",
                "新堤看杨柳，旧堤看桃花。"
            ]
        },
        {
            "title": "过西湖怀曹大参学佺",
            "content": [
                "每忆同游处，凄然起旧怀。",
                "兰舟曾泛泛，春鸟正喈喈。",
                "几访孤山隐，常持净寺斋。",
                "苦吟花阁晓，泊月柳桥佳。",
                "此别经三载，闻官进两阶。",
                "旌骖临蜀道，宾客散秦淮。",
                "出祖龙江日，嗟余不克偕。"
            ]
        },
        {
            "title": "月夜自宝应泛舟至秦淮",
            "content": [
                "湖月忽来照，萧然水树明。",
                "棹沿堤影直，星过浦光横。",
                "家远秋多梦，年丰夜可行。",
                "前程何处泊，鸡唱是盂城。"
            ]
        },
        {
            "title": "偶书闽中风土十韵寄金陵知己",
            "content": [
                "风气南来异，行行岁月赊。",
                "梅香逾五岭，猿响类三巴。",
                "时见蛮烟黑，还惊左语哗。",
                "舟中喧水碓，城上出人家。",
                "荔子家家种，榕阴处处遮。",
                "居民晴着屐，市女晚簪花。",
                "短蜮能伺影，蜼鱼会喷沙。",
                "蛎房经雨吐，石入春华。",
                "剑浦龙何在，螺江事可嗟。",
                "好游非向子，录异是王嘉。",
                "乡信难逢雁，归期易及瓜。",
                "吾生从汗漫，世路更无涯。"
            ]
        },
        {
            "title": "寄陈使君抑之",
            "content": [
                "海南无雁亦无秋，万里何人寄远愁。",
                "寂寂孤眠淮上月，凭风吹梦到罗浮。"
            ]
        },
        {
            "title": "浔阳张侍御宅咏伎",
            "content": [
                "房栊花色色，池馆月盈盈。",
                "古服仍椎髻，新妆忽曼声。",
                "闻香方觉笑，辨佩即知名。",
                "上客莫言醉，分歌缓夜情。"
            ]
        },
        {
            "title": "过吴门访沈野范汭携酒至因赋",
            "content": [
                "皋桥通市外，鸿墓即城隈。",
                "芳躅君能继，衡门客到开。",
                "药香余石臼，茶绿泛山杯。",
                "邻圃花迎发，东家酒送来。",
                "池萍初点絮，阶笋欲穿苔。",
                "谁复寻行迹，荒蹊不剪莱。"
            ]
        },
        {
            "title": "古别离",
            "content": [
                "车辚辚，马特特，路上行人行不息。",
                "丈夫一去音信稀，门前凝望是耶非。",
                "罗巾掩面羞回顾，翻令小姑笑妾误。",
                "忆妾家中娇小姿，爱弄玉环阿母随。",
                "只知娇养无愁苦，常笑他人怨别离。",
                "如今小姑年十五，能不忧愁有几时。"
            ]
        },
        {
            "title": "出龙江关遇中州张民表遂与同舟得归字",
            "content": [
                "河桥才过雨，关树又晖残。",
                "郭出忽已远，逢君竟似归。",
                "芦边舟欲发，沙际语相依。",
                "且莫乘流去，空江暮霭微。"
            ]
        },
        {
            "title": "早春水阁",
            "content": [
                "昨夜秦淮春水生，朝来合岸有波声。",
                "春阴不散余寒在，雪积钟山一片明。"
            ]
        },
        {
            "title": "过曹能始家作",
            "content": [
                "非我频相过，知君日日闲。",
                "家贫能爱客，官冷好游山。",
                "待月时同出，看梅昨共还。",
                "斜阳照深巷，又见竹门关。"
            ]
        },
        {
            "title": "癸卯元夕曹能始席上咏夹纱灯屏得花字",
            "content": [
                "火树当筵出，灯屏绕席斜。",
                "逶迤一片影，匼匝九枝华。",
                "薄素流明月，层波浸百花。",
                "龙膏然作雾，鹤彩散成霞。",
                "晓户莺窥镜，春窗蝶误纱。",
                "盈盈空内外，瞰客若为遮。"
            ]
        },
        {
            "title": "西湖春游词七首",
            "content": [
                "新堤杨柳斜，游冶肯还家。",
                "珠弹光流月，春衣色胜花。",
                "幕遮芳草路，骑并美人车。",
                "何处菱歌起，仍怜似若耶。¤"
            ]
        },
        {
            "title": "送张朔少游燕",
            "content": [
                "世路难如此，问君何处游。",
                "燕京方逐客，塞上正防秋。",
                "沙碛长风急，关门落日愁。",
                "将军油幕里，谁肯接应刘。"
            ]
        },
        {
            "title": "上洋道中",
            "content": [
                "带雨片帆摇，人烟隔浦桥。",
                "筑围防海啸，补屋避江潮。",
                "地沃征徭重，年丰稻蟹饶。",
                "时依村市泊，机杼彻寒宵。"
            ]
        },
        {
            "title": "宿吴公励石壁山房",
            "content": [
                "山馆雨声秋，秋灯照石楼。",
                "兴因清景发，宿为故情留。",
                "往事言难尽，凉风吹不休。",
                "少年行乐处，多梦秣陵游。"
            ]
        },
        {
            "title": "送刘休渊归中都",
            "content": [
                "白下怜君失意频，濠梁归路听莺新。",
                "数家古市低攒树，十里平芜远见人。",
                "河上虹分官渡雨，城头花压驿楼春。",
                "交游已自随金散，羸马萧萧独问津。"
            ]
        },
        {
            "title": "西湖春游词七首",
            "content": [
                "湖水碧粼粼，还疑洧与溱。",
                "褰裳临翠渚，踏草及芳辰。",
                "合岸花薰暖，双堤柳夹春。",
                "今年风景好，直为远游人。¤"
            ]
        },
        {
            "title": "早春行",
            "content": [
                "蕙光初上砌，草色已含晴。",
                "日泛钗梁艳，风开裙简轻。",
                "怜双临水坐，畏只映花行。",
                "无数梅将柳，羞人蓄笑迎。"
            ]
        },
        {
            "title": "禅智寺李本石宗衍同游",
            "content": [
                "月明桥畔寺，云是旧隋宫。",
                "磬发山堂寂，烟销辇路空。",
                "旅怀深落日，古思入秋风。",
                "耐可同游在，看碑衰草中。"
            ]
        },
        {
            "title": "秋日寺居柬王僧劭",
            "content": [
                "檐树凉飙急，庭芜白露漙。",
                "登临为此始，物候又惊残。",
                "寺静秋吟好，林深夜坐寒。",
                "仍多禅侣过，淡语更成欢。"
            ]
        },
        {
            "title": "与曹学佺林古度过孔雀庵访韫辉上人",
            "content": [
                "竹日下清晖，林深一径微。",
                "萧然瓢室静，可息道人机。",
                "汲井鸟冲出，开篱蝶绕飞。",
                "复过邻寺去，留兴月明归。"
            ]
        },
        {
            "title": "榕城小妓奇奇歌",
            "content": [
                "奇奇十二发垂肩，婉伸膝上谁不怜。",
                "鸦头髻样望如坠，杏子衫新红欲然。",
                "市门半面窥人惯，门前潮水东西漫。",
                "阿爷欢喜阿娘娇，东家妒杀西家羡。",
                "六月南气荔子红，斜柯轻立踏如风。",
                "八月西风龙眼低，今年攀折与枝齐。",
                "年纪虽小齿清历，汉语吴歌声的的。",
                "刘家碧玉未须论，越客明珠应不惜。",
                "借问春来几树花，双抛桥畔是儿家。"
            ]
        },
        {
            "title": "旅次书怀",
            "content": [
                "几年不种渐谿田，觉我疏慵更胜前。",
                "嵇阮岂须经世策，巢由何用买山钱。",
                "莫愁湖上春携酒，长乐桥边月泛船。",
                "惟有古怀消不得，台城衰柳白门烟。"
            ]
        },
        {
            "title": "离夜",
            "content": [
                "白露涂兰阶，秋灯耿离席。",
                "风景凄以清，情思纷如积。",
                "胧胧庭树光，送君立门隙。",
                "昨夜秦淮月，今照板桥客。"
            ]
        },
        {
            "title": "同曹学佺过宿碧峰寺愚公房得风字",
            "content": [
                "入寺昏烟敛，双桥竹涧通。",
                "僧归残磬里，客梦乱山中。",
                "灯暗窗沾雨，枝喧鸟堕风。",
                "他乡寥落夜，语笑喜能同。"
            ]
        },
        {
            "title": "舟泊天门山寄金陵故旧",
            "content": [
                "际晚帆投岸，苍苍暮霭平。",
                "别愁当月满，乡梦趁潮生。",
                "牛渚今宵客，鸠兹明日程。",
                "渐欣江路少，得近故山行。"
            ]
        },
        {
            "title": "送林古度",
            "content": [
                "分手寂无语，殷勤独此心。",
                "梦于游处得，情向别时深。",
                "庐岳云初起，湓城日半阴。",
                "孤帆即千里，昨夜在东林。"
            ]
        },
        {
            "title": "西湖子夜歌八首",
            "content": [
                "三桥当路半，正好与郎期。",
                "湖水原无信，郎来那有时。"
            ]
        },
        {
            "title": "宿曹能始吴客轩题壁",
            "content": [
                "园亭临浦口，门巷暝烟深。",
                "池岸波新浴，花谿草乍侵。",
                "云来窗上湿，月过树边阴。",
                "谁谓留吴客，余将起越吟。"
            ]
        },
        {
            "title": "别九华山二绝",
            "content": [
                "复岭重岩出路赊，渐看龙口有人家。",
                "行行数里犹回首，秋雪满山荞麦花。"
            ]
        },
        {
            "title": "西湖子夜歌八首",
            "content": [
                "西陵花深处，旧是情人路。",
                "湖船不出湖，愿欢寻故步。"
            ]
        },
        {
            "title": "春夜有怀姑苏",
            "content": [
                "潮落秦淮月映沙，金阊有梦在谁家。",
                "不堪暮雨枫桥别，无赖春风茂苑花。",
                "舟荡涟漪歌《子夜》，窗临睥睨听啼鸦。",
                "分明旧事浑如昨，过柳经梅几岁华。"
            ]
        },
        {
            "title": "度岭作",
            "content": [
                "谷口钟声度岭微，岭头岚气散朝晖。",
                "江山处处通乡路，只是游人不得归。"
            ]
        },
        {
            "title": "暮春偶过山家",
            "content": [
                "山村处处采新茶，一道春流绕几家。",
                "石径行来微有迹，不知满地是松花。"
            ]
        },
        {
            "title": "暮春谿居二绝句",
            "content": [
                "门前梧柳长新围，雨暗空林客到稀。",
                "几欲持竿谿上去，滩头昨夜没渔矶。"
            ]
        },
        {
            "title": "夜梦还家作示林古度",
            "content": [
                "晨光衔北牖，揽衣庭前步。",
                "默念戚无欢，心中缀想慕。",
                "君问想何为，夜梦还乡去。",
                "茫茫俄倾间，暂与骨肉遇。",
                "我家渐水上，门前荫古树。",
                "树下即池塘，塘边墟落聚。",
                "墟落几迁改，归梦犹循故。",
                "亲知异老亡，慊款如平素。",
                "小女扶床戏，弱子缘阶骛。",
                "攀枝不及花，牵衣适迎路。",
                "山妻饭中厨，含泪复含哺。",
                "入户理残机，行园摘寒瓠。",
                "在昔怨贫贱，归来甘荆布。",
                "绪乱语难终，神悸遂惊寤。",
                "想像反侧际，依稀情景具。",
                "怆怆心内酸，历历为君吐。",
                "君亦道路人，无语空相顾。"
            ]
        },
        {
            "title": "贫居",
            "content": [
                "釜里生鱼甑里尘，非关久雨却关贫。",
                "床头惟有《梁鸿传》，闲诱荆妻作古人。"
            ]
        },
        {
            "title": "赠王德操居士",
            "content": [
                "家在半塘住，常听虎寺钟。",
                "持斋坐孤馆，礼塔向高峰。",
                "姓字能藏市，妻儿相赁舂。",
                "寥寥梁孟后，于尔继芳踪。"
            ]
        },
        {
            "title": "登天台峰宿（峰离寺二十里，山之最高者）",
            "content": [
                "萝磴松崖几百层，猱攀鱼贯始徐登。",
                "昨朝望处今宵歇，岩下云埋入定僧。"
            ]
        },
        {
            "title": "废南院看桃花",
            "content": [
                "院废花犹发，游人为此过。",
                "荒蹊侵野水，露井幂新莎。",
                "开处谁扳折，种时曾绮罗。",
                "惟余听曲意，误入鸟声多。"
            ]
        },
        {
            "title": "归宗寺",
            "content": [
                "路绕鸾溪去复回，鹅池闻说右军开。",
                "山僧相遇衣裳湿，双剑峰头看瀑来。"
            ]
        },
        {
            "title": "过吴太常山居",
            "content": [
                "只在花深处，恒来亦费寻。",
                "书声间竹色，鹤梦冷松阴。",
                "时过邻僧饭，仍多野客吟冷然暮空碧，清磬出春林。"
            ]
        },
        {
            "title": "除夕曹能始宅林茂之弟彦先同赋（癸卯）",
            "content": [
                "今宵愁转剧，赖子倍情亲。",
                "聚饮怜家庆，分欢念旅贫。",
                "春添垆气暖，梅照烛花新。",
                "共惜须臾别，明朝隔岁人。"
            ]
        },
        {
            "title": "喜郭昭自庐山见过",
            "content": [
                "荒村岁暮谁相问，惟有篱花慰索居。",
                "游过山川常在梦，别来朋旧久无书。",
                "秋风鸟雀暄禾黍，落日牛羊遍里闾。",
                "即此萧条空馆夜，与君相对话匡庐。"
            ]
        },
        {
            "title": "春日过冯祭酒孤山别墅",
            "content": [
                "池馆青春好，泉台白日辞。",
                "梅香曾赏处，柳发独攀时。",
                "湖舫游新主，宾阶生旅葵。",
                "野烟沉酒径，山月冷歌帷。",
                "邻起山阳笛，庭间谢傅棋。",
                "还闻有遗令，开阁散诸姬。"
            ]
        },
        {
            "title": "望亭舟中感怀",
            "content": [
                "水国蚕桑早，春山蕨笋肥。",
                "谁怜行路客，着尽离家衣。",
                "村犬迎舟吠，田乌绕耜飞。",
                "悠然望远岫，却羡暮云归。"
            ]
        },
        {
            "title": "西湖子夜歌八首",
            "content": [
                "新着杏红衫，试骑赭白马。",
                "马骄堤路窄，急为扶侬下。"
            ]
        },
        {
            "title": "暮春谿居二绝句",
            "content": [
                "柳岸沙潭风景多，晚晴新绿映春波。",
                "渔舠好泊深深处，棹月归来半夜过。"
            ]
        },
        {
            "title": "秋夜与俞安期宿乌龙潭吴家水亭",
            "content": [
                "潭光与月色，清彻一园中。",
                "阴过临城树，凉当隔岸风。",
                "窗虚涵若水，亭敞坐如空。",
                "幽极不成寐，高怀有客同。"
            ]
        },
        {
            "title": "金陵社集诗",
            "content": [
                "松杉交翠夹堤长，莲子花开满署香。",
                "玉溆覃拖深覆艇，碧潭历乱密迎榔。",
                "红舒粉饰齐金制，星缀霞蒸鄂绣张。",
                "茎刺健能栖翡翠，藕肠弱可系鸳鸯。",
                "已钟秀丽三山色，复染铅华六代妆。",
                "城带夕阳翻堞影，岸萦芳草映苔光。",
                "珠擎既爱田田叶，规接还怜各各房。",
                "爽气惊林知露早，阴岚拂槛觉杯凉。",
                "西园夜月同飞盖，南国秋风藉作裳。",
                "何幸承君生顾盼，岂辞零落委寒塘。"
            ]
        },
        {
            "title": "咏美人隔墙折花",
            "content": [
                "离离墙影动，谓是东风吹。",
                "美人金梯出，纤手摘花枝。",
                "钏声惊起鸟，纷纷落玉墀。",
                "稍高攀不及，下望复移时。"
            ]
        },
        {
            "title": "登钓龙台",
            "content": [
                "秋色延高台，台荒庙亦冷。",
                "两三樵牧儿，投石试深井。"
            ]
        },
        {
            "title": "过林子丘茂之兄弟新居",
            "content": [
                "虽然不出郭，幽僻似郊墟。",
                "兄弟无余业，闭关好读书。",
                "取山开北牖，留月广前除。",
                "赖有曹评事，常过问索居。"
            ]
        },
        {
            "title": "送方子公",
            "content": [
                "行止因人定，仓皇为计非。",
                "出门虽异路，贫贱自相依。",
                "雨湿秋衣薄，风吹病骨微。",
                "昨宵曾宿别，乡梦亦同归。"
            ]
        },
        {
            "title": "早秋斋居",
            "content": [
                "早晚凉风至，萧萧闻竹斋。",
                "今年无客思，又有旧游怀。"
            ]
        },
        {
            "title": "别九华山二绝",
            "content": [
                "寺前秋净万峰闲，正好寻山又别山。",
                "谷转谿回留不住，水声相送到人间。"
            ]
        },
        {
            "title": "集林光禄新第得花字",
            "content": [
                "到户尘喧远，开门蕙径斜。",
                "图云流碍栋，刻鸟立窥纱。",
                "带笋移邻竹，裁枝寄别花。",
                "残霞藏宿雨，弱柳堕栖鸦。",
                "亭敞分歌伎，池清漾钓槎。",
                "谁言光禄第，定是石崇家。"
            ]
        },
        {
            "title": "闲思寄林古度",
            "content": [
                "一与西湖别，春风两度来。",
                "曾栖山寺里，日日待花开。"
            ]
        },
        {
            "title": "与喻应益言别",
            "content": [
                "杨柳河桥日向新，空江无处不通津。",
                "留君且过花时去，共泛青谿曲曲春。"
            ]
        },
        {
            "title": "云浪庵看桃花歌呈恩公",
            "content": [
                "白石累累如雪浪，青山叠叠疑屏障。",
                "孤庵结处绝人寻，千树桃花深又深。",
                "吾师讲散僧徒暇，或行或坐桃花下。",
                "悠然花下悟真机，落花偏著定时衣。",
                "处处飘来天女散，纷纷衔出佛禽飞。",
                "如此春山谁独往，城中人有山中想。",
                "涧户疏钟出谷迟，石桥流水和云响。",
                "几曲云林望不通，惟将流水世人同。",
                "徐穿鸟语枝边路，传过经声花里风。",
                "步步留人春不尽，掩映岚光无远近。",
                "池上数株昨夜开，旧红几点逐沿洄。",
                "禅关自与仙源异，莫误渔人不再来。"
            ]
        },
        {
            "title": "闽中与吴元翰过马季声家酌",
            "content": [
                "多君新酿熟，邀我客中闲。",
                "剖橘香生手，衔杯暖泛颜。",
                "败藤萦格下，争雀堕篱间。",
                "门巷斜邻寺，朝昏易往还。"
            ]
        },
        {
            "title": "浦子口作寄吴隐君梦旸",
            "content": [
                "潮满金陵渚，风高浦子城。",
                "烟帆来楚色，霜叶下秋声。",
                "水国开千市，天家驻五兵。",
                "旌旗摇列垒，鼓角动连营。",
                "海汛防南服，边烽接北平。",
                "壮心空宿昔，逸思尚纵横。",
                "几逐渔樵侣，常投草泽行。",
                "捞虾沙岸浅，牧豕竹坡晴。",
                "旅食游应倦，秋衣授未成。",
                "平山独可眺，眺远寄离情。"
            ]
        },
        {
            "title": "西湖春游词七首",
            "content": [
                "桥外即当垆，楼阴碧树扶。",
                "水筵移岸酌，越女唱吴歈。",
                "一径穿孤屿，重光带两湖。",
                "匝波舟楫动，处处起鸥凫。¤"
            ]
        },
        {
            "title": "过田家",
            "content": [
                "马蹄朴索客心懒，十里无人烟火断。",
                "仆夫驱马入田家，老翁出户能相款。",
                "草中角角鸡哺雏，房内呱呱儿新诞。",
                "舍有余粮可接荒，陂多积水能防旱。",
                "借问客子来何方，炊黍蒸梨罗酒浆。",
                "话余桑柘阴移径，坐久牛羊走上堂。",
                "长男输租入城里，传闻矿税天下起。",
                "舟车牛马皆有租，老夫八十眼所无。",
                "我言老翁且莫苦，淮南还有李开府。"
            ]
        },
        {
            "title": "喜雨",
            "content": [
                "沛然时雨来，芃芃禾黍起。",
                "我固无所望，亦为邻里喜。",
                "晚向西轩眠，谿云满窗几。",
                "明日钓潭侧，应深几尺水。"
            ]
        },
        {
            "title": "游天池寺",
            "content": [
                "谁家墓道创犹新，便见禅宫迹日陈。",
                "宝地也闻归别主，青山终是属游人。",
                "残僧寥落他乡乞，古佛荒凉野魅邻。",
                "惟有泉声秋可听，苔衣漠漠石磷磷。"
            ]
        },
        {
            "title": "新秋建安王半隐园应教二首",
            "content": [
                "坐望林峦隔，行分岛屿遥。",
                "蹊崩横卧柳，岸阔接平桥。",
                "微雨惊雷散，轻炎入树销。",
                "豫游屏侍从，疏豁似渔樵。¤"
            ]
        },
        {
            "title": "寄曹能始",
            "content": [
                "闻说官闲心亦闲，马蹄日出不知还。",
                "落叶满城秋似水，家家楼上有钟山。"
            ]
        },
        {
            "title": "青谿泛舟偶访友人",
            "content": [
                "青谿有九曲，曲曲见钟山。",
                "山色长如此，水流终不闲。",
                "却于日暮发，好趁月明还。",
                "之子门临岸，维舟且扣关。"
            ]
        },
        {
            "title": "残腊阻雪云阳客舍",
            "content": [
                "铁瓮寒潮冻不流，云阳风雪旅人愁。",
                "客心不与年争急，且缓归程一日舟。"
            ]
        },
        {
            "title": "酬何璧",
            "content": [
                "少年为志在仇恩，老大销磨百不存。",
                "寂寂孤窗风雨夜，因君知我与君言。"
            ]
        },
        {
            "title": "题王野城南居",
            "content": [
                "瓢笠高悬壁，交游久绝踪。",
                "门生当径草，窗度隔城钟。",
                "野老期看竹，山僧就结冬。",
                "今朝秋气爽，户外数晴峰。"
            ]
        },
        {
            "title": "鹫峰寺寄友人",
            "content": [
                "水漫长桥深复深，寺门花密柳阴阴。",
                "寻余只在莺声里，不听莺声何处寻。"
            ]
        },
        {
            "title": "正月十三夜同王若观伎共用来字",
            "content": [
                "倡楼罗荐开，急管促行杯。",
                "花气衣香夺，蟾光烛焰回。",
                "舞飞雕砌雪，歌落绮窗梅。",
                "不尽横陈态，犹期三五来。"
            ]
        },
        {
            "title": "西湖春游词七首",
            "content": [
                "堤暖百花齐，湖春万柳低。",
                "管弦初沸日，罗绮已空闺。",
                "上巳连寒食，车轮间马蹄。",
                "游人争向处，多在断桥西。¤"
            ]
        },
        {
            "title": "将之广陵过别林古度留小酌",
            "content": [
                "客至摘篱豆，一尊相对吟。",
                "山光当户冷，秋色入门深。",
                "即此寒灯夜，兼之远别心。",
                "明朝广陵道，水岸但枫林。"
            ]
        },
        {
            "title": "铜雀妓",
            "content": [
                "愁思应无赖，留香但益悲。",
                "妾身甘与殉，君蒙自多疑。",
                "秋气生台榭，凉风入蕙帷。",
                "朝朝歌舞作，不似望恩时。"
            ]
        },
        {
            "title": "秋日杂诗",
            "content": [
                "新谷望将熟，无田安可希。",
                "饥驱儿女去，同拾遗穗归。",
                "鸟雀争喧啄，不忍相逐飞。",
                "夕舂朝作饭，朝舂夕作糜。",
                "赖此保朝夕，我心实伤悲。",
                "爰思古之人，贫贱甘如饴。",
                "牧豕上林苑，逃耕蒙山陲。",
                "道胜聊自慰，欣咏《衡门》诗。"
            ]
        },
        {
            "title": "新秋建安王半隐园应教二首",
            "content": [
                "薄暮登台望，西山翠满栏。",
                "湖云屯岸宿，松露滴衣寒。",
                "万井炊烟歇，千家市火残。",
                "笙歌引前路，花密出犹难。"
            ]
        }
    ]
}