{
    "dynasty": "明",
    "author": "方孝孺",
    "intro": "",
    "items": [
        {
            "title": "题李白对月图",
            "content": [
                "明月出高树，上悬青天中。",
                "下有万顷之长江，扬波泛彩清若空。",
                "江风吹人色凄凛，此时对月谁能寝？十千斗酒何足论，举",
                "杯宜就花前饮。",
                "花前饮酒无与俦，酒酣意气轻王侯。",
                "仰招行云不可得，但见月与河汉俱西流。",
                "仙人伐桂树，玉女倚琼楼。",
                "顾盼暂相悦，弃去终莫留。",
                "昨日已浩浩，今日复悠悠。",
                "人生如飞光，及时不饮空白头。",
                "君不见月中玉兔捣灵药，不能医此万古愁。",
                "何如醉卧长不醒，天地与我同虚舟。",
                "混混六合间，浩然何所求。"
            ]
        },
        {
            "title": "勉学诗（八首）",
            "content": [
                "田单拜齐将，即墨乘孤危。",
                "群心效死斗，燕士不敢支。",
                "一朝宠禄盛，惜身思自持。",
                "小敌竟不下，大冠空若箕。",
                "功名每如此，树立终凌夷。",
                "国家匪忧危，宠尔将何为？动怀首鼠计，退与灾祸期。",
                "向非鲁连子，身死节亦亏。¤"
            ]
        },
        {
            "title": "宿夹江寺",
            "content": [
                "窗开觉山近，院凉知雨足。",
                "淡月透疏棂，流萤度深竹。",
                "心空虑仍澹，神清梦难熟。",
                "起坐佛灯前，闲抽易书读。"
            ]
        },
        {
            "title": "次修得杂诗韵",
            "content": [
                "神龙卧深泽，不若抱瓮滋。",
                "白日掞重阴，不如寸烛辉。",
                "贤豪初未遇，但觉吾道非。",
                "纷纷当涂子，权势众所归。",
                "两生困蓬藋，屠贩建旌麾。",
                "斯事自古然，今人安足悲。"
            ]
        },
        {
            "title": "懿文皇太子挽诗八章",
            "content": [
                "三朝兼庶政，仁孝感婴孩。",
                "万岁千秋志，经天纬地才。",
                "未登宸极定，忍见泰山颓。",
                "圣子承皇业，能舒四海哀。¤"
            ]
        },
        {
            "title": "感旧（九首）",
            "content": [
                "雄文不见林公辅，病眼荒荒何处开。",
                "将相亦输天上乐，多情莫向世间来。"
            ]
        },
        {
            "title": "感旧（九首）",
            "content": [
                "翰苑暂归卢太史，铨曹已失郑郎中。",
                "名高金殿龙头选，梦忆苍山马鬛封。"
            ]
        },
        {
            "title": "懿文皇太子挽诗八章",
            "content": [
                "盛德临中夏，黎民望彼苍。",
                "少留临宇宙，未必愧成康。",
                "宗社千年恨，山陵后世光。",
                "神游思下土，经国意难忘。¤"
            ]
        },
        {
            "title": "感旧（九首）",
            "content": [
                "博陵博士才华盛，汉上畸人道术卑。",
                "欲寄一书无雁过，相期千古只一心。"
            ]
        },
        {
            "title": "追次朱子春怀诗韵",
            "content": [
                "闻钟理短发，徐步启荆扉。",
                "不知夜雨过，园林顿芳菲。",
                "江山静妙颜，云日浮清辉。",
                "残梅落欲尽，幽池水痕肥。",
                "始见新岁来，景物忽如兹。",
                "徒为逝川叹，未遂沧洲期。",
                "及时乐取乐，莫遣青春归。"
            ]
        },
        {
            "title": "峨眉县晓发次韵",
            "content": [
                "渡水蓝舆稳，穿林草径微。",
                "胜游方外得，乐事世间稀。",
                "风过欹僧笠，云来挂道衣。",
                "山林应待久，好去莫相违。"
            ]
        },
        {
            "title": "懿文皇太子挽诗八章",
            "content": [
                "相宅图方献，还宫疾遽侵。",
                "鼎龟悬宝命，笙鹤动哀音。",
                "谁绍三王治，徒倾四海心。",
                "关中诸父老，犹望翠华临。¤"
            ]
        },
        {
            "title": "徽宗花鸟图",
            "content": [
                "宣仁升遐司马死，宋祚当时已中否。",
                "岂知祸乱犹未休，更立端王作天子。",
                "简书四出捷星驰，重见熙丰旧设施。",
                "太室既崇荆国祀，朝堂新刊党人碑。",
                "廷臣往往多钳口，四海祯祥无不有。",
                "万金宝藏造池台，千里楼船载花柳。",
                "君臣自诧文德修，不数唐汉追商周。",
                "陈钟考鼓按雅乐，厉甲扬戈昧远谋。",
                "宫中从容万机暇，酣饮逸游忘昼夜。",
                "御辇时过宰相家，微行或饮倡楼下。",
                "宣和殿内玉屏风，绮席金炉处处同。",
                "诏遣内官宣画史，时拈象笔极形容。",
                "神机密运回天巧，万岁齐呼尽称好。",
                "玉礲装轴锦裁题，墨署花书朱篆宝。",
                "心怡意适艺愈良，自道丹青过百王。",
                "尽将兵籍付边将，还信奸臣斥俊良。",
                "契丹灭后金人喜，犹剖王封赏阉竖。",
                "露布初腾紫陌尘，天骄已渡黄河水。",
                "汴京锁钥一时开，雉扇鸾舆去不回。",
                "图书万卷入沙漠，奎璧无光天为哀。",
                "只今俯仰三百载，南北兴亡几更改。",
                "废陵已发社无基，尺素谁家尚收在？吾知此画非人为，当",
                "有神物常呵麾。",
                "故留花鸟在人世，要俾后来惩戒之。",
                "古来君德在仁义，小技虽工何足计。",
                "不见昭陵一艺无，伟绩鸿名照天地。"
            ]
        },
        {
            "title": "感旧（九首）",
            "content": [
                "杯酒论心有几人，天台张穀旧相亲。",
                "近来诗句多奇语，书比藏真更绝伦。"
            ]
        },
        {
            "title": "闲居感怀（九首）",
            "content": [
                "习俗日颓坏，畴能塞其源。",
                "自从井牧废，开此争夺门。",
                "救弊岂无术，得君苦难言。",
                "田间一卮酒，跽苍梧魂。¤"
            ]
        },
        {
            "title": "懿文皇太子挽诗八章",
            "content": [
                "渊默师成宪，端严信若神。",
                "承天行日月，与世作阳春。",
                "锐意思宽政，温颜访老臣。",
                "至今江海士，犹想属车尘。¤"
            ]
        },
        {
            "title": "二月十四日书事（二首）",
            "content": [
                "风软彤庭尚薄寒，御炉香绕玉阑干。",
                "黄门忽报文渊阁，天子看书召讲官。"
            ]
        },
        {
            "title": "勉学诗（八首）",
            "content": [
                "黄河西北来，云自昆仑丘。",
                "经行非一山，回薄半九州。",
                "上有不测源，下有无尽流。",
                "万化同此机，不知几春秋。",
                "分明天地心，不为浅狭谋。",
                "痴人用小计，颠倒若无求。",
                "安得申韩氏，化为古伊周。¤"
            ]
        },
        {
            "title": "感旧（九首）",
            "content": [
                "立言温粹怀陈采，肆笔纵横忆鲍冈。",
                "若使韩门如接引，未容湜籍独升堂。"
            ]
        },
        {
            "title": "题王叔明墨竹为郑叔度赋",
            "content": [
                "吴下王蒙艺且文，吴兴赵公之外孙。",
                "黄尘飘荡今白发，典刑远矣风流存。",
                "华亭朱芾称善画，每观蒙画必叹诧。",
                "谓言妙处逼古人，世俗相传倍增价。",
                "昔年夜到南屏山，高堂素壁五月寒。",
                "壁间举目见修竹，烟雨冥漠蛟龙蟠。",
                "呼童秉烛久不寐，细看醉墨王蒙字。",
                "固知蒙也好天趣，画师岂解知其意。",
                "分枝缀叶人所知，要外枝叶求神奇。",
                "天机贵足不贵似，此事不可传诸师。",
                "麟溪郑君好奇士，爱画犹能赏其趣。",
                "呜呼！世间作者非不多，郑君甚少可奈何。"
            ]
        },
        {
            "title": "食羊虎肉",
            "content": [
                "白额咆哮振山谷，老羝见之惊且伏。",
                "一朝强弱两不存，此肉皆归野人腹。",
                "腹中惟恐相啖吞，急呼美酒为解纷。",
                "酒酣一醉更怀古，千载英雄羝与虎。"
            ]
        },
        {
            "title": "次郑好义见贻韵（二首）",
            "content": [
                "赤骥困皂枥，垂头避驽骀。",
                "王良振长辔，蹴踏风云开。",
                "古来功名际，何代无奇才。",
                "当其未遇时，谁免蒙尘埃。",
                "丈夫亮有命，勿使心颜颓。¤"
            ]
        },
        {
            "title": "李白观瀑图",
            "content": [
                "天宝之乱唐已亡，中兴幸有汾阳王。",
                "孤军匹马跨河北，手扶红日照万方。",
                "凌烟功臣世争羡，李侯先识英雄面。",
                "沈香亭北对蛾眉，眼中已见渔阳乱。",
                "故令边将储虎臣，为君谈笑靖胡尘。",
                "朝廷策勋当第一，圭组不敢縻天人。",
                "西游夜即探月窟，南浮万里穷楚越。",
                "云山胜地有匡庐，银河挂空洒飞雪。",
                "醉中信马踏清秋，白眼望天天为愁。",
                "金闺老奴污吾足，更欲坐濯清溪流。",
                "英风逸气掀宇宙，千载人间宁复有。",
                "梦魂飞度南斗傍，笑酹庐山一卮酒。",
                "云松可巢今在无，九江落照连苍梧。",
                "欲从李侯叫虞舜，尽倾江水洗寰区。"
            ]
        },
        {
            "title": "闲居感怀（九首）",
            "content": [
                "乘时功易立，处下事少成。",
                "君看萧曹才，岂若鲁两生。",
                "贤豪志大业，举措流俗惊。",
                "循循刀笔间，固足为公卿。¤"
            ]
        },
        {
            "title": "闲居感怀（九首）",
            "content": [
                "我非今世人，空怀今世忧。",
                "所忧谅无他，慨想禹九州。",
                "商君以为秦，周公以为周。",
                "哀哉万年后，谁为斯民谋。¤"
            ]
        },
        {
            "title": "勉学诗（八首）",
            "content": [
                "鸾凤寡俦匹，玉树少枝柯。",
                "贵人在高位，骨肉苦无多。",
                "轻车驾驷马，妙舞随清歌。",
                "独乐不如众，中心欲如何。",
                "东家借一轴，西家求一梭。",
                "织成十丈幕，周我堂之阿。",
                "至亲隔咫尺，举首如山河。¤"
            ]
        },
        {
            "title": "勉学诗（八首）",
            "content": [
                "莫驱屋上乌，乌有返哺诚。",
                "莫烹池中雁，雁行如弟兄。",
                "流观飞走伦，转见天地情。",
                "人生处骨肉，胡不心自平。",
                "田家一聚散，草木为枯荣。",
                "我愿三春日，垂光照紫荆。",
                "同根而并蒂，蔼蔼共生成。"
            ]
        },
        {
            "title": "闲居感怀（九首）",
            "content": [
                "利欲烈炎火，虐焰起从横。",
                "区区一子舆，死以口舌争。",
                "岂不念迂远，安能负平生。",
                "皇皇斯须困，炳炳万世明。¤"
            ]
        },
        {
            "title": "勉学诗（八首）",
            "content": [
                "人生四海内，同作兄弟看。",
                "一夫向隅泣，满座为无欢。",
                "岂无我衣裳，念尔饥且寒。",
                "岂无我粱肉，为尔不能飧。",
                "群生本一原，有此恻隐端。",
                "胡为自汨没，功利日相残。",
                "辟如同母儿，给之豆与箪。",
                "夺彼以与此，终非心所安。¤"
            ]
        },
        {
            "title": "闲居感怀（九首）",
            "content": [
                "胡貊笑纨绮，吴越贱坚车。",
                "群庸方嚣嚣，固谓智士愚。",
                "刀笔计得失，丝粟较盈亏。",
                "谁云周公圣，对此惭不如。¤"
            ]
        },
        {
            "title": "懿文皇太子挽诗八章",
            "content": [
                "斥土开瑶殿，因山近翠微。",
                "神舆离鹤禁，天泪湿龙衣。",
                "日月还丹阙，风云送六飞。",
                "太平皇业固，清庙咏光辉。"
            ]
        },
        {
            "title": "懿文皇太子挽诗八章",
            "content": [
                "文华端国本，潜泽被寰区。",
                "云绕星辰剑，春回造化炉。",
                "变通周典礼，宽大汉规模。",
                "厌世嗟何早，苍生泪欲枯。¤"
            ]
        },
        {
            "title": "书事",
            "content": [
                "伏枕三旬不整冠，梦魂时复对金銮。",
                "忽闻盛事披衣坐，今日朝廷立谏官。"
            ]
        },
        {
            "title": "懿文皇太子挽诗八章",
            "content": [
                "懿文光典册，善美过昭明。",
                "历数归元子，哀荣动圣情。",
                "神灵游帝所，陵寝镇天京。",
                "诔德南郊在，千秋有颂声。¤"
            ]
        },
        {
            "title": "闲居感怀（九首）",
            "content": [
                "鸣鸠知天雨，乾鹊知天风。",
                "蟋蟀最无知，亦悲年运穷。",
                "云何当世士，愦愦温饱中。",
                "变故如波涛，浮湛安所终。¤"
            ]
        },
        {
            "title": "二月十四日书事（二首）",
            "content": [
                "斧扆临轩几砚闲，春风和气满龙颜。",
                "细听天语挥毫久，携得香烟两袖还。"
            ]
        },
        {
            "title": "感旧（九首）",
            "content": [
                "王郎远逐云中戍，许子俄为地下郎。",
                "重访旧人寻旧迹，岭云溪月总堪伤。"
            ]
        },
        {
            "title": "感旧（九首）",
            "content": [
                "林郑为文学我家，波澜议论阔无涯。",
                "两年不见何时到，望断嶓江八月槎。"
            ]
        },
        {
            "title": "懿文皇太子挽诗八章",
            "content": [
                "监国裨皇政，忧劳二十年。",
                "龙楼方爱日，鹤驭遽宾天。",
                "已失群生望，空余后世传。",
                "长江一掬泪，流恨绕虞渊。¤"
            ]
        },
        {
            "title": "绝命词",
            "content": [
                "天降乱离兮，孰知其由？ ",
                "奸臣得计兮，谋国用犹。 ",
                "忠臣发愤兮，血泪交流。 ",
                "以此殉君兮，抑又何求！ ",
                "呜呼哀哉，庶不我尤！"
            ]
        },
        {
            "title": "勉学诗（八首）",
            "content": [
                "饮马长城窟，窟中水无多。",
                "秋风动百草，水面亦生波。",
                "长城备外侮，室内起干戈。",
                "非关绝地脉，乃是伤人和。",
                "不见丰水上，灵台郁嵯峨。",
                "前有《大雅》诗，后有秦民歌。",
                "锸涂得苦水，流毒如江河。¤"
            ]
        },
        {
            "title": "勉学诗（八首）",
            "content": [
                "劝尔一杯酒，君行莫匆匆。",
                "君心虽欲速，道路久乃通。",
                "东可窥大壑，西能越空同。",
                "不忧岁月晚，但忧筋力穷。",
                "三年刻片楮，九年成一弓。",
                "制作虽云难，为艺则已工。",
                "小事可喻大，愿言置胸中。¤"
            ]
        },
        {
            "title": "勉学诗（八首）",
            "content": [
                "驱车入东雒，策马上西京。",
                "所遇何表表，莫非公与卿。",
                "旌旄出广路，百步辟人行。",
                "前驱与后拥，不绝如雷轰。",
                "人生处困厄，孰不思宠荣。",
                "此途良足乐，此任苦不轻。",
                "丈夫誓许国，身作万里程。",
                "永怀鼎足戒，毋使公膋倾。¤"
            ]
        },
        {
            "title": "闲居感怀（九首）",
            "content": [
                "池鱼不知海，越鸟不思燕。",
                "蚯蚓霸一穴，神龙轻九天。",
                "小大万相殊，岂惟物性然。",
                "君子勿叹息，彼诚可哀怜。"
            ]
        },
        {
            "title": "次郑好义见贻韵（二首）",
            "content": [
                "山中一尊酒，慰此离别肠。",
                "清夜步广庭，大星吐寒芒。",
                "向来负奇气，举目空四方。",
                "栖迟盛年至，留滞天南荒。",
                "君看升帝闲，不必真乘黄。"
            ]
        },
        {
            "title": "江山万里图",
            "content": [
                "我昔奉敕辞金阙，西下巴川持使节。",
                "仙槎二月出龙河，万里春风掉晴雪。",
                "吴江茫茫入杳冥，棹歌初过蛾眉亭。",
                "锦袍不见李供奉，白云遮断三山青。",
                "烟芜涨绿知何地，白鸟双双没淮树。",
                "片帆风满疾如飞，矫首惊看溯流去。",
                "大孤小孤横雪波，匡庐五老青嵯峨。",
                "九江秀色叹奇绝，半空飞瀑悬银河。",
                "推篷竟日闲吟倚，瞬息舟移洞庭水。",
                "君山如黛压中流，十二烟鬟镜光里。",
                "好山远自峨眉来，潇湘练明天际开。",
                "疑峰九点落空翠，重华孤坟安在哉？武昌地转多遗迹，隔",
                "岸鸟鸣瞻赤壁。",
                "烟焰旌旗魏武兵，纶巾羽扇周郎策。",
                "扶醉曾登黄鹤楼，汉阳城对鹦鹉洲。",
                "即从鄂渚棹明月，溯流直上窥荆州。",
                "夷陵山势多重叠，楚树蛮云远相接。",
                "欲向夔城入锦城，还于巴峡穿巫峡。",
                "神女峰前路欲迷，瞿塘滟滪闻猿啼。",
                "五溪越尽见雪岭，但见青天鸟道低。",
                "万里桥西看立马，足迹经游半天下。",
                "愧无草檄拟相如，笑掷橐金轻陆贾。",
                "今年诏许临丹丘，梦中往往惊羁愁。",
                "江山谁写入图画，眼中历历如经游。",
                "岸巾一览发长啸，满襟爽气高堂秋。"
            ]
        },
        {
            "title": "闲居感怀（九首）",
            "content": [
                "庭前两古桧，封殖今百年。",
                "女萝欺衰朽，扬翘冠其颠。",
                "弱荣蒲柳脆，巨干金石坚。",
                "得时不自料，岁晚良可怜。¤"
            ]
        },
        {
            "title": "送刘士端归括苍",
            "content": [
                "忆昔高皇定华夏，海内遘屯龙战野。",
                "帷幄谟谋三数公，君家中丞最潇洒。",
                "舳舻十万捣虚来，帆樯蔽空声吼雷。",
                "从容决策扫强寇，手扶日月沧溟开。",
                "盗犯洪都突彭蠡，炮石星流湖水沸。",
                "御舟阁河诸将哗，神箭穿颅逆酋毙。",
                "是时中丞谋略精，指麾英杰江表平。",
                "掀髯抚掌谈世事，天子称善群臣惊。",
                "寰区混一定勋赏，铁券金符颁土壤。",
                "中丞独擅翌赞功，赐号每为诸司长。",
                "青田宰木三十年，高皇仙驭亦宾天。",
                "国初故老尚谁在，几人事业图凌烟？忽见闻孙三叹息，秀",
                "目疏髯遗像逼。",
                "拟树丰碑墓道边，欲请天朝重褒锡。",
                "至尊含笑问近臣，先帝功臣今有孙？胡为拂衣入山去，旰",
                "食未敢忘君恩。",
                "海内只今无盗贼，幽州兴兵恼邦国。",
                "庙堂谋议岂无人，我怀中丞泪沽臆。",
                "呜呼志士古所稀，留侯武乡今是谁？九原招公倘可作，为",
                "解四海苍生危。"
            ]
        },
        {
            "title": "谈诗（二首）",
            "content": [
                "前宋文章配两周，盛时诗律亦无俦。",
                "今人未识昆仑派，却笑黄河是浊流。"
            ]
        },
        {
            "title": "栽柏",
            "content": [
                "迂拙乖世用，每蕴无穷思。",
                "取效非目前，远与千载期。",
                "翠柏信良材，成长计功迟。",
                "兹晨劚烟雨，移动盈尺姿。",
                "清庙严洁地，圣灵会于斯。",
                "岂无杞柳辈，不足当阶墀。",
                "殷社夙所尚，古制非人为。",
                "先师实殷人，植此理固宜。",
                "但恐枝干弱，不耐风霜欺。",
                "培护苟无失，终见盛大时。",
                "三年过人长，十年齐桷榱。",
                "百年必合抱，根深柯叶滋。",
                "青霄泊鸾凤，厚土蟠蛟螭。",
                "岂特傲寒暑，将堪阅兴衰。",
                "所托况得所，永免斤斧危。",
                "既膺顾盼荣，复与剪伐辞。",
                "寥寥百世后，神物相扶持。",
                "何必为栋梁，乃见才气施。",
                "流光若飞翰，时代易推移。",
                "行看好古士，追说种者谁。",
                "我生素多病，中岁早孱羸。",
                "待为鹤发翁，见女凌云枝。",
                "志士用心者，濩落为世嗤。",
                "何如群儿巧，插槿纷成篱。"
            ]
        },
        {
            "title": "感旧（九首）",
            "content": [
                "多病深知志术荒，中年苦复厌文章。",
                "欲图天地相终始，肯与时人较短长。"
            ]
        },
        {
            "title": "谈诗（二首）",
            "content": [
                "天历诸公制作新，力排旧习祖唐人。",
                "粗豪未脱风沙气，难诋熙丰作后尘。"
            ]
        },
        {
            "title": "次王仲缙感怀韵",
            "content": [
                "东京多节士，我怀管幼安。",
                "腾身风尘表，宠禄宁肯干。",
                "子鱼不相谅，高位屡超迁。",
                "腐鼠欲见污，闻之愧心颜。",
                "皓皓由夷姿，迥出两汉前。",
                "彼哉阿世者，变灭同飞烟。",
                "荣华神所戏，贫贱节斯完。",
                "此道匪难知，胡人为不然。"
            ]
        },
        {
            "title": "感旧（九首）",
            "content": [
                "精通八法杨文遇，暗诵五经陈用中。",
                "挥翰天庭应独步，忍饥村巷欲成翁。"
            ]
        },
        {
            "title": "题南屏对雪图",
            "content": [
                "昔年岁莫京国还，舣舟夜宿南屏山。",
                "山风吹云天欲压，夜半大雪埋江关。",
                "清晨倚楼望吴越，六合玉花飘未绝。",
                "恍疑江水驾山来，万顷银涛涌城阙。",
                "山僧好事喜客留，置酒开筵楼上头。",
                "玉堂仙人宋夫子，红颜白发青貂裘。",
                "坐谈今古如指掌，共看云收月华上。",
                "寒辉素彩相荡摩，碧海琼台迭萧爽。",
                "酒酣击节心目开，慷慨吊古思英才。",
                "荒祠古柏岳王墓，废湖残柳苏公堤。",
                "一时嘉会难再得，仙人上天尘世窄。",
                "王子何年绘此图，正貌南屏旧游迹。",
                "吾知王也奇崛人，新诗妙墨俱绝伦。",
                "偶然挥洒岂无意，神授仿佛存天真。",
                "世间今古同飞电，回首人豪都不见。",
                "空有萝山石室书，夜夜虹光射霄汉。"
            ]
        },
        {
            "title": "闲居感怀（九首）",
            "content": [
                "凤随天风下，莫息梧桐枝。",
                "群鸱得腐鼠，笑女长苦饥。",
                "举头望八荒，默与千秋期。",
                "一饱亮易得，所存终不移。¤"
            ]
        }
    ]
}