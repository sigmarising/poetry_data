{
    "dynasty": "明",
    "author": "袁宏道",
    "intro": "1568－1610字中郎，明代著名文学家，湖北公安人。与兄宗道、弟中道并称“三袁”，开创了文学创作中的“公安派”。",
    "items": [
        {
            "title": "郊外水亭小集三首",
            "content": [
                "清歌袅袅两妖童，尼酒题诗兴转工。",
                "拾翠女来虚槛外，分蔬人立小畦中。",
                "落花扑面都如雪，密树宜亭不碍风。",
                "怪得夜来乡梦好，穿云直入武陵东。"
            ]
        },
        {
            "title": "秋闺",
            "content": [
                "秋色透罗帏，寒芳片片飞。",
                "蛩吟生暗壁，萤火度空机。",
                "闺月流新照，帘霜换故衣。",
                "征鸿与荡子，同去不同归。"
            ]
        },
        {
            "title": "拟宫词七首",
            "content": [
                "阿监当头送好音，羊车行处载鸾衾。",
                "朝来领取铺宫例，御帕亲封少府金。"
            ]
        },
        {
            "title": "和江进之杂咏四首",
            "content": [
                "盆池清浅薄苔封，弱竹丛丛个影重。",
                "残帙有芸犹被蠹，空阑无蕊亦招蜂。",
                "西山郁郁蓁蓁气，讲阁朝朝暮暮钟。",
                "箬叶数筐书尺五，茶新寄自吴侬。¤"
            ]
        },
        {
            "title": "柳浪初正（有僧寄山子）",
            "content": [
                "旋赊白发号衰翁，旧业今缘次第空。",
                "山鸟乍闻新格磔，峡僧遥寄小玲珑。",
                "坐消纤雨轻阴日，闲踏疏黄浅碧风。",
                "收拾方桥与兰浆，待看红萼慢流中。"
            ]
        },
        {
            "title": "小妇别诗",
            "content": [
                "弱柳轻帆快送人，巫山原是女儿神。",
                "愿随泼火清明雨，洗却钱塘十里尘。"
            ]
        },
        {
            "title": "天坛三首",
            "content": [
                "碧翁难道是无情，分合千年议不成。",
                "不得宁居天亦苦，古来多事是书生。"
            ]
        },
        {
            "title": "别龙君超君御兄弟",
            "content": [
                "青鞋不破武陵春，归去西风一面尘。",
                "荷叶山头闻杜宇，桃花源上别秦人。",
                "深村稻熟泉当户，废苑茶香寺作邻。",
                "可是无花无地主，祇缘无计得分身。"
            ]
        },
        {
            "title": "宿朱仙镇",
            "content": [
                "秋高夜铎冷空庭，草木犹疑战铁腥。",
                "地下九哥今悔不，六陵花鸟哭冬青。"
            ]
        },
        {
            "title": "天坛三首",
            "content": [
                "仙苑桃花朵朵香，曾于天上看霓裳。",
                "刘郎老去风情减，闲把音容问太常。"
            ]
        },
        {
            "title": "坐王章甫水明楼（汉阳）",
            "content": [
                "峦光设色浅深间，万瓦鳞鳞鉴碧湾。",
                "孤塔自来当沔口，高僧相过说庐山。",
                "常时杯底沈黄鹤，每就堂中乳白鹇。",
                "南北精蓝青比比，蒲团才得个人闲。"
            ]
        },
        {
            "title": "桃花流水引四首",
            "content": [
                "华阳巾子碧绦环，紫府帘前旧押班。",
                "阿母筵头争一掷，醉中输却小蓬山。",
                "",
                ""
            ]
        },
        {
            "title": "青县赠潘茂硕",
            "content": [
                "竹叶遮人吏，公移只坐销。",
                "印床生木耳，廨含长蔬苗。",
                "贫邑多诗料，闲官有醉僚。",
                "一城不数武，容得几科条。"
            ]
        },
        {
            "title": "拟宫词七首",
            "content": [
                "金衣滑滑搅春眠，白发中官进简编。",
                "天子自临宣示帖，美人亲碾校书笺。"
            ]
        },
        {
            "title": "淮阴侯祠（淮阴云：“解衣衣我，推食食我。",
            "content": [
                "秋郊兔尽韩卢窘，三尺青蛇卷锋颖。",
                "到手山河掷与人，却向雌鸡纳腰领。",
                "英雄桎足归罗网，辩士舌端空来往。",
                "本将衣饭畜王孙，未许肝肠敌亭长。",
                "一局残棋了项秦，五湖西子白纶巾。",
                "贪他一颗真王印，卖却淮阴跨下人。",
                "",
                ""
            ]
        },
        {
            "title": "放言效白三首",
            "content": [
                "鸾靴争说上场难，衫袖郎当且自看。",
                "世路两平三仄岭，人情八折九回滩。",
                "胸中毛女霞千片，石上王乔药一丸。",
                "梦去几番登岳顶，扶桑清水浴昽盘。¤"
            ]
        },
        {
            "title": "皇甫仲璋邀饮惠山",
            "content": [
                "东风吹水浴平沙，厓騑鸬鹚满钓槎。",
                "去日翟公犹有客，到来潘岳已无花。",
                "溪鳞呷雨层层浪，山碓舂云处处家。",
                "白石青松如画里，临流乞得惠泉茶。"
            ]
        },
        {
            "title": "十六夜和三弟",
            "content": [
                "凉月如霜鉴薄帷，空杯无计觅糟醨。",
                "买灯聊复欢儿女，弄笔粗能遣岁时。",
                "花火每攒骑马客，蜡光先照走桥姬。",
                "少年乐事今无几，近老方知此兴衰。"
            ]
        },
        {
            "title": "桃花流水引四首",
            "content": [
                "夜深仙犬吠花关，私过云英与玉环。",
                "天上看来偷律重，玉桃一颗谪人间。"
            ]
        },
        {
            "title": "和江进之杂咏四首",
            "content": [
                "山亭处处挈胡床，不独游忙睡亦忙。",
                "官况易消如暴水，痴儿难长似黄杨。",
                "岩花盛日求长假，石榻开时见古方。",
                "掷却儒绅与巾子，添将冰水注茶汤。¤"
            ]
        },
        {
            "title": "登华",
            "content": [
                "洗头盆下撷芝苗，古洞深松话寂寥。",
                "仙迹久湮无后辈，游人逆数即前朝。",
                "身轻眼豁肠皆换，月冷烟清梦亦遥。",
                "见说乳泉甘似酒，扪萝亲与试云瓢。¤"
            ]
        },
        {
            "title": "春江引",
            "content": [
                "溪潋潋，草茙茙。",
                "野桃露滴珊瑚红，花气晓腥鱼子浪。",
                "柳枝晴扇麦苗风，美人罗袖扑香蕊。",
                "科斗旋旋丁子尾，百舌欲止复冲人，一声滴溜芳溪里。"
            ]
        },
        {
            "title": "桃花流水引四首",
            "content": [
                "扫断红霞陌上尘，青鸾白凤集仙真。",
                "吹笙捣药皆厮品，要作蓬山骂坐人。"
            ]
        },
        {
            "title": "虎丘",
            "content": [
                "一片千人石，莹晶若有神。",
                "剑光销不尽，留与醉花人。"
            ]
        },
        {
            "title": "古荆篇",
            "content": [
                "年年三月飞桃花，楚王宫里斗繁华。",
                "云连蜀道三千里，柳拂江堤十万家。",
                "丹楼绣幌巢飞燕，青阁文窗起睡鸦。",
                "鸦归燕语等闲度，不记江城春早暮。",
                "东风香吐合欢花，落日乌啼相思树。",
                "王孙挟弹郢门西，少年借客章台路。",
                "少年矫矫名都儿，雕鞍朱勒黄金羁。",
                "采桑陌上青丝笼，红粉楼中《白皦》辞。",
                "白皦绿水为君起，青春环珮如流水。",
                "东城丝管接西城，相府豪华压朱邸。",
                "侠客飞鹰古道傍，佳人卖笑垂杨里。",
                "垂杨二月隐朱楼，家家宴喜楼上头。",
                "綦舄喧阗朝送酒，管弦嘈杂夜藏钩。",
                "繁弦急管夜初阑，惜花少女怨春残。",
                "桃花滟滟歌成血，兰炷漫漫火送寒。",
                "晓风杨柳菖蒲浦，秋月梧桐金井栏。",
                "秋月春花无断绝，门前郁李九回折。",
                "愿作阳台雨后云，谁怜洛水风中雪。",
                "阳台洛水梦空长，那似倡家玳瑁床。",
                "选得东家佳姊妹，却延西第好儿郎。",
                "织成锦席迷蝴蝶，种得青梧栖凤凰。",
                "游人恋恋无穷已，踏遍江城春万里。",
                "只解宾从集似云，那惜年光去如矢。",
                "花开花落迥生愁，郢树鄢云几度秋。",
                "霍氏功名成梦寐，梁王台馆空山丘。",
                "荣枯翻复竟何言，昨宵弱水今昆仑。",
                "无人更哭西州路，有雀还登翟氏门。",
                "汉恩何浅天何薄，百年冠带坐萧索。",
                "昔时嘘气成烟云，今朝失势委泥砾。",
                "青娥皓齿嫁何人？金床玉几为谁作？已矣哉！归去来。",
                "楚国非无宝，荆山空有哀。",
                "君看《白雪》、《阳春》调，千载还推作赋才。"
            ]
        },
        {
            "title": "竹枝词四首时阻风安乡河中",
            "content": [
                "侬家生长在河干，夫婿如鱼不去滩。",
                "冬夜趁霜春趁水，芦花被底一生寒。"
            ]
        },
        {
            "title": "客有赠余宫烛者即席同刘元定方子公丘长孺陶",
            "content": [
                "刻凤含鱼吐春焰，只拟蓬莱天上见。",
                "绿绨方底散青烟，一朝别却宫云面。",
                "不照明珰翠步摇，书帷自剪读《离骚》。",
                "捍拨春雷罢不闻，细雨珠花滴小槽。",
                "韩家灯檠夜相伴，离离朱粉烟黄卷。",
                "瓦瓶石臼竹方床，上有罗文折角砚。",
                "莫道不如宫里时，高斋守尽兰心茜。",
                "邯郸才人嫁厮养，犹胜闭置闲宫殿。",
                "柏梁宴罢霞成堆，昆明池底夜珠来。",
                "红膏自膻不得近，阿监但扫沉香灰。",
                "汗花凝滴雪珠腻，蜀葵纷湿青虫醉。",
                "一石酒尽尚留髡，扇婢瓮儿烂熳睡。",
                "烛龙传语九微光，输尽婪杯老闲吏。",
                "",
                ""
            ]
        },
        {
            "title": "入超化寺水村去密二十",
            "content": [
                "颓峦垒谷泻溪光，石上题名尚李唐。",
                "竹叶送阴遮古寺，稻芒随水出山庄。",
                "一林过雨芦花白，半壁疏云栗子黄。",
                "犹记西风红蓼里，桐槽载网入潇湘。"
            ]
        },
        {
            "title": "和萃芳馆主人鲁印山韵",
            "content": [
                "爱看幽鸟曝新阳，每遇嘉阴即倒觞。",
                "尽日竹烟消酒去，有时莺语入帘长。",
                "春塘雨过波纹乱，花坞风回蝶翅香。",
                "行到碧桥深柳处，一帆凉月满吴航。"
            ]
        },
        {
            "title": "瀑布",
            "content": [
                "寒空日夜摩幽绿，雾縠龙绡披几束。",
                "银湾截断牵牛人，鞭起眠龙驾天毂。",
                "帝宫酒暖浇愁春，云汁茫茫泻清渌。",
                "夜寒霜重玉女骄，袖裹金匜向地覆。",
                "湘娥手挈潇湘来，雪魄云魂斗不足。",
                "炎官不到落星城，六月人间呵冻玉。"
            ]
        },
        {
            "title": "繁台张昭甫给谏竹居王孙邀饮留别",
            "content": [
                "白果青蔬劳远程，高台倾矣曲池平。",
                "沙田似雪耘枯冢，柿子如丹缀土城。",
                "古迹有无遗宋岳，监门应否识侯生。",
                "欲知别后愁多少，试检霜毛添几茎。"
            ]
        },
        {
            "title": "得舍弟徐州书",
            "content": [
                "佳人生死不知闻，辜负梨花一面云。",
                "昨日宫罗新裁剪，为伊留得半拖裙。"
            ]
        },
        {
            "title": "登华",
            "content": [
                "玉井前头乳穴重，奚儿聊以一瓯从。",
                "空崖壁冷长留雪，古屋云昏尚锁龙。",
                "明月自升千尺岭，道人闲说五株松。",
                "瀑帘洞下真官老，占断林泉是此峰。"
            ]
        },
        {
            "title": "昌平道中",
            "content": [
                "庵前乞得老僧茶，一派垂杨十里沙。",
                "乌笼白篮凭拣取，麝香李子枕头瓜。"
            ]
        },
        {
            "title": "江上见数渔舟为公卒所窘",
            "content": [
                "钓竿拂晓霜，衣薄芦花絮。",
                "一亩不籍官，也被官差去。"
            ]
        },
        {
            "title": "初冬夜同郝公琰龚散木闲谈",
            "content": [
                "云树萧然丈石居，清罍遥夜荐霜蔬。",
                "佳言屡似飞香屑，往事真如绎故书。",
                "窗外影闲双睡鹤，灯前手冷一编鱼。",
                "寒花瘦竹差相得，白首承明梦亦疏。"
            ]
        },
        {
            "title": "竹枝词四首时阻风安乡河中",
            "content": [
                "一溪才顺一溪湾，一尺才过一丈还。",
                "船子已愁箭括水，儿童又指帽儿山。"
            ]
        },
        {
            "title": "竹枝词四首时阻风安乡河中",
            "content": [
                "芦花枝上水痕新，南市东村打白鳞。",
                "只在梁山山背面，梁山何苦不离人。"
            ]
        },
        {
            "title": "放言效白三首",
            "content": [
                "高人窃欲比无功，闲把心情托去鸿。",
                "《易》象有时输瓦卜，骚材兼不废淫风。",
                "谋生拙似衔冰鹤，触事刚如蚀木虫。",
                "莫放大鹏天上去，恐遮白日骇愚蒙。"
            ]
        },
        {
            "title": "经下邳",
            "content": [
                "诸儒坑尽一身余，始觉秦家网目疏。",
                "枉把六经灰火底，桥边犹有未烧书。"
            ]
        },
        {
            "title": "郊外水亭小集三首",
            "content": [
                "幽篁戛戛坐来清，懒慢都无对客情。",
                "戏水鸥雏分浪出，趁巢乌母曳枝行。",
                "堂前羯鼓人三爵，花下弹棋鸟一声。",
                "红药青轩如梦里，几年尘傍马头生。¤"
            ]
        },
        {
            "title": "和江进之杂咏四首",
            "content": [
                "藤叶常悬四五葩，闲随方罫过邻家。",
                "西厢托疾东厢假，南寺听经北寺茶。",
                "蝶老花阑如倦客，天清云薄似飞纱。",
                "姬衫典尽瓶犹馁，学把缗钱托画叉。¤"
            ]
        },
        {
            "title": "竹枝词四首时阻风安乡河中",
            "content": [
                "武溪葱翠独称梁，正望黄山一点苍。",
                "三日风头两日雨，谢公昨夜拜梁王。"
            ]
        },
        {
            "title": "罗隐南王章甫小集斋中说旧事偶成三首",
            "content": [
                "万瓦如鳞绣作堆，别山重见秃翁来。",
                "晴川阁下南条水，一日同君荡几回。"
            ]
        },
        {
            "title": "拟宫词七首",
            "content": [
                "百子池头九子萍，美人双照月棱青。",
                "宫槐叶落春如水，诵得《莲花》两卷"
            ]
        },
        {
            "title": "拟宫词七首",
            "content": [
                "玉殿莲筹夜未央，内人传旨出昭阳。",
                "朝来刚赴西宫约，莫遣经筵进讲章。"
            ]
        },
        {
            "title": "和江进之杂咏四首",
            "content": [
                "六尺莎阶九尺庐，玄毫白楮任生疏。",
                "花前屡泛摈愁酒，架上聊存引睡书。",
                "蕲细竹纹如浪滑，吴绡寒纬似云舒。",
                "幽窗一枕腾腾去，炼佛求仙事总虚。"
            ]
        },
        {
            "title": "宿朱仙镇",
            "content": [
                "青骢挽断绿杨丝，寒食西湖祭酒时。",
                "第六桥头香十里，桃花风起叠琉璃。"
            ]
        },
        {
            "title": "托龙君超为觅仙源隐居诗以寄之",
            "content": [
                "云石村中且卜庐，凭君为买一峰余。",
                "全栽芝菊为疆界，尽写云岚入券书。",
                "门对仙童浇药地，巷通毛女浣花渠。",
                "闲中每爱天台去，好与刘晨间屋居。"
            ]
        },
        {
            "title": "和小修",
            "content": [
                "蓟州新酒白石缸，空云影澄鸭头江。",
                "露梢千缕扑斜窗，黄笙藤枕梦吴。",
                "葛絺小眼如云凉，星河放教万尺长。"
            ]
        },
        {
            "title": "戊戌初度二首",
            "content": [
                "禅灯滟滟雪玻璃，贝典将来戒小妻。",
                "客里羁情笼野鸽，乡中春梦阅山鸡。",
                "灰心竟日疏《庄子》，弹舌清晨诵准提。",
                "无限长林无限羽，一枝那复计高低。¤"
            ]
        },
        {
            "title": "罗隐南王章甫小集斋中说旧事偶成三首",
            "content": [
                "珠楼曲曲贮仙娃，一带风窗十里沙。",
                "记得中和门外路，女墙东去是他家。"
            ]
        },
        {
            "title": "刘常侍水轩",
            "content": [
                "竹药崩沙岸，槐根出钓矶。",
                "卷帘山放入，打果雀惊飞。",
                "护乐添新幕，抛球换短衣。",
                "倦来观洗马，鞯络尽珠玑。"
            ]
        },
        {
            "title": "宿朱仙镇",
            "content": [
                "羯胡岁岁括金钱，称侄称臣也枉然。",
                "马角不生龙蜕冷，酸心直到犬儿年。"
            ]
        },
        {
            "title": "拟宫词七首",
            "content": [
                "一般春色有枯荣，十树樱桃九树生。",
                "拾得青梅如弹子，护花铃下打流莺。"
            ]
        },
        {
            "title": "罗隐南王章甫小集斋中说旧事偶成三首",
            "content": [
                "汉江秋净石粼粼，黄鹤楼高不见尘。",
                "今日楼台归劫火，眼中犹聚上楼人。"
            ]
        },
        {
            "title": "拟宫词七首",
            "content": [
                "彩仗龙旌拂曙轻，朝朝东阁坐先生。",
                "皂囊久积言官奏，分付金珰取次行。"
            ]
        },
        {
            "title": "放言效白三首",
            "content": [
                "贤愚富贵且凭他，山上髻鬟柳上蛾。",
                "铁网试捞穿海月，渔舟任载过头波。",
                "齐肩大士辞荤久，秃发中书感事多。",
                "船上老郎江口女，咿哑容易得成歌。¤"
            ]
        },
        {
            "title": "送君超还武陵",
            "content": [
                "山水心情谢永嘉，断沟残石渐盈车。",
                "高斋是处鸦栖墨，娃阁频分燕作家。",
                "袖里新书惊惠子，卷中逸事困张华。",
                "乌藤白帢仙仙去，知入桃源几树花。"
            ]
        },
        {
            "title": "淮安舟中二首",
            "content": [
                "别思抽如绪，酲酲也不休。",
                "触篷风自语，砑橹浪相揉。",
                "野钓空舟侧，荒窑古渡头。",
                "微官真可笑，谚语拾姜猴。¤"
            ]
        },
        {
            "title": "柳浪馆二首",
            "content": [
                "一春博得几开颜，欲买湖居先买闲。",
                "鹤有累心犹被斥，梅无高韵也遭删。",
                "凿窗每欲当流水，咏物长如画远山。",
                "客雾屯烟青个里，不知僧在那溪湾。"
            ]
        },
        {
            "title": "久雪忽晴喜而有作",
            "content": [
                "残花残木总精神，才见寅年一日春。",
                "柳态美如新栉发，山容亲似远归人。",
                "闲追老衲三余辈，更踏冰池五六巡。",
                "江郭早须骑马出，旋呼稚子觅头巾。"
            ]
        },
        {
            "title": "拟古乐府（有序）",
            "content": [
                "饮马长城窟长城水呜咽，夜夜作鬼语。",
                "问子何代人，防胡旧军旅。",
                "冤魄滞孤魂，不得归乡土。",
                "白水洗白骨，瘢尽水酸楚。",
                "多洗成黑流，水性毒于蛊。",
                "立马古战场，长嘶待天雨。",
                "长安有狭斜行按金驹，立长沟，枇杷落尽茱萸秋。",
                "山西女儿帕勒头，面上堆粉鬓堆油。",
                "二十五弦弹箜篌，猩红衫子葡萄筿。",
                "笑问南妆如此不？妾薄命落花去故条，尚有根可依。",
                "妇人失夫心，含情欲告谁？灯光不到明，宠极心还变。",
                "只此双蛾眉，供得几回盼。",
                "看多自成故，未必真衰老。",
                "辟彼数开花，不若初生草。",
                "织发为君衣，君看不如纸。",
                "割腹为君餐，君咽不如水。",
                "旧人百宛顺，不若新人骂。",
                "死若可回君，待君以长夜。",
                "相逢行行行即曲巷，曲巷多蒿草。",
                "窗路掠蛛丝，读书岁月老。",
                "壁上荣启图，手里黄石编。",
                "当尽三时衣，不直数缗钱。",
                "儿女无裈著，常时煨故纸。",
                "税地植桃花，十树九树死。",
                "君莫悲腐草，腐草发光耀。",
                "玄霜畏冬青，白发傲年少。",
                "悲哉行石马立荆棘，荒城叫老狸。",
                "昔时冠带人，唯有鹤来归。",
                "宿志慕长生，朋党尽刺讥。",
                "父母不我容，碧海三山飞。",
                "朝牧老君龙，暮守刘安鸡。",
                "仙家岁月长，桃子三垂枝。",
                "归来见荒冢，半是孙曾碑。",
                "城池百易主，族里无从知。",
                "古人悲夜绣，今我亦似之。",
                "白骨不可语，鹤归空尔为。",
                "门有车马客行门有车马客，锦晙乌纱巾。",
                "寒毛接短鬓，丝丝沙与尘。",
                "问子何劳劳，上书西入秦。",
                "八年始一命，官卑不救贫。",
                "冒霜揖槐柳，望灰拜车轮。",
                "一身百纠缚，形如一束薪。",
                "手缠不自解，利刃寄他人。",
                "蔗与蘖同餐，虽甘亦苦辛。",
                "京洛篇煌煌京洛城，朱衣喧广道。",
                "白首贱书生，驴鞯挂诗草。",
                "怀刺谒恩门，门卒相轻眇。",
                "十上十不达，登街颜色槁。",
                "叠身事贵公，习谀苦不早。",
                "罩眼一寸纱，茫茫遮人老。",
                "虾鳝行虾鳝出潢潦，道逢东海使。",
                "鱼服而介身，呷浪以相戏。",
                "物微恐见侵，跳波争努臂。",
                "东陂招能兄，西溪唤螺弟。",
                "水虫万余种，各各条兵议。",
                "聚族鼓鳞鬛，不能当一嚏。",
                "升天行乘赤雾，鞭鸾辙。",
                "路逢王子晋，玉箫吹已折。",
                "织女弄机丝，余纬烂霄阙。",
                "下土虮虱民，误唤作雌霓。",
                "张翁老且耄，举止多媟亵。",
                "侍仙三万年，不曾见隆准。",
                "真人多窜左，天狐惨余孽。",
                "羲御失长鞭，牵牛叹河竭。",
                "棹歌行妾家白频洲，随风作乡土。",
                "弄篙如弄针，不曾拈一缕。",
                "四月鱼苗风，随君到巴东。",
                "十月洗河水，送君发杨子。",
                "杨子波势恶，无风浪亦作。",
                "江深得鱼难，鸬鹚充糕臛。",
                "生子若凫雏，穿江复入湖。",
                "长时剪荷叶，与儿作衣襦。",
                "",
                ""
            ]
        },
        {
            "title": "天坛三首",
            "content": [
                "空坛深净驳琉璃，秃发簪冠老导师。",
                "铜呇金涂秋草里，如今不似世宗时。"
            ]
        },
        {
            "title": "桃花流水引四首",
            "content": [
                "光碧堂前催赐衣，少年天女弱腰围。",
                "而今花样新奇甚，不用银河织锦机。"
            ]
        },
        {
            "title": "戊戌初度二首",
            "content": [
                "闲居心似夹冰鱼，雪里轮蹄亦自疏。",
                "研酒和来香泛帖，瓶花吹落湿沾书。",
                "艰深乍觉诗如谶，消散方知道是虚。",
                "一卷杂华繙未了，被人邀得过僧庐。"
            ]
        },
        {
            "title": "郊外水亭小集三首",
            "content": [
                "山自萧森涧自寒，却怜胜地在长安。",
                "桐阴恰好当窗覆，柳色终宜近水看。",
                "已倦呼儿犹问酒，不情逢客强加冠。",
                "湘江亦有幽居处，多少芙蓉忆钓竿。¤"
            ]
        },
        {
            "title": "淮安舟中二首",
            "content": [
                "空郊不可行，积砾与蒿平。",
                "菌耳悬枯木，烧痕入古城。",
                "按图知旧垒，认柳识邮程。",
                "一望淮阴墓，令人百感生。"
            ]
        },
        {
            "title": "伤周生",
            "content": [
                "溪头曾见浣春纱，珠箔于今天一涯。",
                "紫陌重邀千宝骑，青楼无复七香车。",
                "美人南国空湘水，处子东邻是宋家。",
                "记得西廊香阁里，瓶花长插一枝斜。"
            ]
        },
        {
            "title": "广陵别景升小修",
            "content": [
                "搔头几日见新丝，二月河桥上马时。",
                "长短官街惊梦鼓，高低杨柳罥肠枝。",
                "江烟一担充行李，流水三叉各路歧。",
                "北地南天千万里，青巾白帢几人知。"
            ]
        },
        {
            "title": "别王百穀",
            "content": [
                "河上清霜雁字斜，西风匹马又天涯。",
                "锦帆泾绕郎官舍，冠子桥通处士家。",
                "好事每供梅月水，清斋长试穀前茶。",
                "东邻不是无姝子，眼底何人解浣纱。"
            ]
        },
        {
            "title": "宿朱仙镇",
            "content": [
                "祠前箫鼓赛如云，茹泣争劖吊古文。",
                "一等英雄含恨死，几时论定曲将军。"
            ]
        },
        {
            "title": "拟宫词七首",
            "content": [
                "宜春苑里日初斜，三百妖童校丽华。",
                "韎戎衣朱鬛马，不知若个是官"
            ]
        },
        {
            "title": "乙巳元日",
            "content": [
                "湖柳侵街水接门，东风缬缬澹微温。",
                "久乘下泽无官韵，乍着红衫有摺痕。",
                "皓首?颜俱入市，碧芽新鸟又成村。",
                "归来且坐梅花下，倒却鹅黄四五樽。"
            ]
        },
        {
            "title": "暮春同谢生汪生小修游北城临水诸寺至德胜桥",
            "content": [
                "无才终是乐官闲，何地何宾不解颜。",
                "乍叠乍铺风里水，半酣半醉雾中山。",
                "御沟板落金鳞出，宫树花翻乳燕还。",
                "浅绿疏黄是处有，泥人真自胜姬鬟。",
                "",
                ""
            ]
        },
        {
            "title": "紫骝马",
            "content": [
                "紫骝马，行且嘶。",
                "愿为分背交颈之逸足，不愿为追风绝景之霜蹄。",
                "霜蹄灭没边城道，朔风一夜霜花老。",
                "纵使踏破天山云，谁似华阴一寸草。",
                "紫骝马，听我歌。",
                "壮心耗不尽，奈尔四蹄何！"
            ]
        },
        {
            "title": "梨花初月夜",
            "content": [
                "梨花疏点贴窗流，斜月笙箫处处楼。",
                "醉里不知花是影，隔纱惊唤小扬州。"
            ]
        },
        {
            "title": "文殊台",
            "content": [
                "芙蓉万尺花如铁，秋窗尽洒红霞屑。",
                "螺顶仙人骑杖来，天衣晓带雪山雪。",
                "帝遣神丁量海洗，绣锷斑裬生增砥。",
                "一萍吹作浔阳城，半匕疏为九江水。",
                "高青直上一万重，绿瞳失启金泥封。"
            ]
        },
        {
            "title": "桃花雨",
            "content": [
                "浅碧深红大半残，恶风催雨剪刀寒。",
                "桃花不比杭州女，洗却胭脂不耐看。"
            ]
        },
        {
            "title": "西泠桥",
            "content": [
                "西泠桥，水长在。松叶细如针，不肯结罗带。",
                "莺如衫，燕如钗，油壁车，砍为柴，",
                "青骢马，自西来。",
                "昨日树头花，今日陌上土。",
                "恨血与啼魂，一半逐风雨。"
            ]
        },
        {
            "title": "大堤女",
            "content": [
                "文窗斜对木香篱，胡粉薄施细作眉。",
                "贪向墙头看车马，不知裙着刺花儿。"
            ]
        },
        {
            "title": "闻省城急报",
            "content": [
                "黄鹄矶头红染泪，手杀都堂如儿戏；",
                "飞鞍叠骑尘碾尘，报书一夕三回至。",
                "天子圣明臣敛手，胸臆决尽天下事。",
                "二百年来好纪网，辰裂星纷委平地。",
                "天长阍永叫不闻，健马那堪持朽辔。",
                "书生痛哭倚蒿篱，有钱难买青山翠。"
            ]
        },
        {
            "title": "显灵宫集诸公，以“城市山林”为韵",
            "content": [
                "野花遮眼酒沾涕，塞耳愁听新朝事；",
                "邸报束作一筐灰，朝衣典与栽花市。",
                "新诗日日千余言，诗中无一忧民字；",
                "旁人道我真聩聩，口不能答指山翠。",
                "自从老杜得诗名，忧君爱国成儿戏。",
                "言既无庸默不可，阮家那得不沉醉？",
                "眼底浓浓一杯春，恸于洛阳年少泪。"
            ]
        },
        {
            "title": "棹歌行",
            "content": [
                "妾家白苹洲，随风作乡土；",
                "弄篙如弄针，不曾拈一缕。",
                "四月鱼苗风，随君到巴东。",
                "十月洗河水，送君发扬子。",
                "扬子波势恶，无风粮亦作。",
                "江深得鱼难，鸬鹚充糕臛。",
                "生子若凫雏, 穿江复入湖。",
                "长时剪荷叶，与儿作衣襦。"
            ]
        },
        {
            "title": "竹枝词",
            "content": [
                "雪里山茶取次红，",
                "白头孀妇哭青风。",
                "自从貂虎横行后，",
                "十室金钱九室空。"
            ]
        },
        {
            "title": "横塘渡",
            "content": [
                "横塘渡，临水步。",
                "郎西来，妾东去。",
                "妾非倡家女，",
                "红楼大姓妇。",
                "吹花误唾郎，",
                "感郎千金顾。",
                "妾家住虹桥，",
                "朱门十字路。",
                "认取辛夷花，",
                "莫过杨梅树。"
            ]
        },
        {
            "title": "柳浪馆二首",
            "content": [
                "遍将蓝沈浸春颜，风柳鬖鬖九尺鬟。",
                "鹤过几回沉影去，僧来时复带云还。",
                "闲疏滞叶通邻水，拟典荒居作小山。",
                "欲住维摩容得不，湖亭才得两三间。¤"
            ]
        }
    ]
}