{
    "dynasty": "明",
    "author": "李东阳",
    "intro": "李东阳(1447-1516)",
    "items": [
        {
            "title": "西湖曲（五首）",
            "content": [
                "风落平沙稻，霜垂别渚莲。",
                "西湖三百亩，强半富儿田。"
            ]
        },
        {
            "title": "元日早朝",
            "content": [
                "紫殿朱阑白玉坡，天风吹乐下云和。",
                "城头星斗知春早，苑外旌旗拂曙多。",
                "龙集载看新岁纪，凤池初暖旧恩波。",
                "拟将无逸陈周戒，咫尺君门奈远何。"
            ]
        },
        {
            "title": "拟古出塞（五首）",
            "content": [
                "频年讨北虏，往岁征南蛮。",
                "七年六出师，师出无空还。",
                "将军尽封侯，铁券誓河山。",
                "白衣领荫袭，立在执戟班。",
                "先朝麒麟画，位次迥莫攀。",
                "功疑古惟重，此义故不删。",
                "君恩实浩荡，感泣徒潸潸。",
                "诸公固当尔，而我独何颜。"
            ]
        },
        {
            "title": "谢于乔送杨梅干无诗用前韵奉索",
            "content": [
                "深夜柴门阖更开，杨梅香送满罂来。",
                "霜干浅带层冰结，红烂纷成万粟堆。",
                "坐爱春盘装磊落，忆从秋树采崔嵬。",
                "莫教俗却先生馈，佳句重烦答后裁。"
            ]
        },
        {
            "title": "养儿行",
            "content": [
                "朝廷养公公养儿，儿为心腹股肱谁？当时意气各相许，儿",
                "不负公公负主。",
                "养儿至死心不易，宁不为儿不为贼。",
                "君不见入朝告变，归杀身此儿非养。",
                "宁非真养儿，身死名不腐，惟有真儿心独苦。"
            ]
        },
        {
            "title": "五月七日泰陵忌晨（二首）",
            "content": [
                "曾上銮坡侍玉堂，朝衣新惹御袍香。",
                "传宣暖阁天颜近，奏近年台午漏长。",
                "化国有人悲短梦，幽都无地仰余光。",
                "从容顾命分明语，一日伤心泪万行。¤"
            ]
        },
        {
            "title": "青岩山",
            "content": [
                "青岩山，甄郎高风不可攀，禄山使者封刀还。",
                "入东京，见黄盖，帝敕伪官阶下拜。",
                "郑虔贬死王维生，故人独有苏源明。",
                "君不见舞象悲啼乐工哭，贼斫工尸分象肉。"
            ]
        },
        {
            "title": "分献次青溪太宰韵（时青溪分得星辰二，是日",
            "content": [
                "星坛对立本联班，复磴凭空不易攀。",
                "良久夜方移斗柄，早时春已到人间。",
                "朱旗影隔天门静，玉佩声随阁道还。",
                "旧日同年今并命，共从光霁识威颜。",
                "",
                ""
            ]
        },
        {
            "title": "春兴（八首）",
            "content": [
                "尘沙无日不春阴，伏枕偏惊抱病心。",
                "忧国暗催青鬓改，避名翻爱碧山深。",
                "水禽声动寒犹咽，风柳条长弱未禁。",
                "客去客来门自掩，老夫浑欲谢冠簪。¤"
            ]
        },
        {
            "title": "花将军歌",
            "content": [
                "花将军，身长八尺勇绝伦，从龙渡江江水浑。",
                "提剑跃马走平陆，敌兵不能逼，主将不敢瞋。",
                "杀人如麻满川谷，遍体无一刀枪痕。",
                "太平城中三千人，楚贼十万势欲吞。",
                "将军怒呼缚尽绝，骂贼如狗狗不狺。",
                "樯头万箭集如猬，将军愿死不愿生作他人臣。",
                "郜夫人，赴水死，有妻不辱将军门。",
                "将军侍婢身姓孙，收尸葬母抱儿走，为贼俘虏随风尘。",
                "寄儿渔家属渔姥，死生已分归苍旻。",
                "贼平身归窃儿去，夜宿陶穴如生坟。",
                "乱兵争舟不得渡，堕水不死如有神。",
                "浮槎为舟莲为食，空中老父能知津。",
                "孙来抱儿达行在，哭声上彻天能闻。",
                "帝呼花云儿，风骨如花云，手摩膝置泣复叹，云汝不死犹",
                "儿存。",
                "儿年十五官万户，九原再拜君王恩。",
                "忠臣节妇古稀有，婴杵尚是男儿身。",
                "英灵在世竟不朽，下可为河狱，上可为星辰。",
                "君不见金华文章石室史，嗟我欲赋岂有笔力回千钧。"
            ]
        },
        {
            "title": "西山（三首）",
            "content": [
                "下马溪桥散步行，暑风絺纻入林清。",
                "村殽野饭匆匆发，碧水青山面面迎。",
                "踏尽平堤怜草绿，到来幽谷见云生。",
                "西湖胜事年年别，几日愁多不出城。¤"
            ]
        },
        {
            "title": "游白秉德西园次韵",
            "content": [
                "行逐溪流过野亭，望疑山色绕空冥。",
                "池鱼自跃非因饵，园蝶还飞不受扃。",
                "傍渚幽花怜寂寞，舞风疏柳爱娉婷。",
                "郎君门地清如水，不待平泉石已醒。"
            ]
        },
        {
            "title": "戚里婿",
            "content": [
                "戚里婿，城贵妃。",
                "社内侍，董丞相。",
                "无私交，难共事。",
                "台兵不待章奏批，丞相出城君不知。",
                "丞相出，天下惑。",
                "君不知，竟何国。"
            ]
        },
        {
            "title": "得文敬双塔寺和章招之不至四叠韵奉答",
            "content": [
                "问君朝回胡不归，西驰急脚走若飞。",
                "云承部檄籍戎伍，岁给纩布颁冬衣。",
                "浮图东望瑜伽宅，尺地西垣懒回屐。",
                "只应官事了痴儿，怪底可人招不得。",
                "想当岸帻坐公庭，东曹号令方风行。",
                "直穷妙思入权度，岂有暇日消盘罂。",
                "栖迟鞅掌自有地，向来笑口未可轻。",
                "闲官饱食太仓粟，使我刺促难为情。",
                "埋头日向书堆坐，岁月都将病中过。",
                "久知筋力负驱驰，我已愧子郎官佐。",
                "今年堕马复病目，目病虽轻不如堕。",
                "并抛笔砚委尘埃，且免墓谀兼厦贺。",
                "两旬面壁西檐阿，禅心不动如祇陀。",
                "门前索文如索债，逊谢不敢加嗔诃。",
                "官稽私负两不办，为君重和堕□歌。",
                "兴来作字大如掌，眼暗仅辨点与戈。",
                "尘多路长不出户，茧足还思堕□步。",
                "淖险真停疋马迎，情深屡枉高轩顾。",
                "卧无小吏惊报衙，行爱娇儿解随父。",
                "拟借东曹度支手，记取玉堂风月簿。",
                "从知身病是闲时，病里不闲诚大误。",
                "嗟予病起身亦健，又被君诗压将仆。",
                "我兼二病君但一，宁不少留为我助。",
                "知君尚有逸驾才，我马虺筜当避路。",
                "七擒八克古有数，白战共君今几度。",
                "我歌又竟君不来，欲效鲁阳挥日暮。"
            ]
        },
        {
            "title": "胡忠安公挽诗（四十韵）",
            "content": [
                "文庙临朝日，英皇复辟年。",
                "我公台鼎贵，臣职始终全。",
                "旧锡恩荣榜，仍居侍从员。",
                "皂囊繁出入，彤陛俨周旋。",
                "扰扰群疑会，皇皇《四牡》篇。",
                "路应穷地轴，岁屡变星躔。",
                "晓谒班留笋，宵归炬拥莲。",
                "至今天上语，不遣外人传。",
                "少海惊波定，金縢密疏虔。",
                "论功同李泌，辱命岂张骞。",
                "南国非旁郡，东僚亦左迁。",
                "献陵贻睿想，宣室问遗贤。",
                "典礼烦咨岳，为舟亿济川。",
                "庙廊资治理，帷幄赞兵权。",
                "讨逆东平汉，从征北过燕。",
                "从容陈俎豆，谈笑却戈筼。",
                "仗钺风尘际，留司雨露边。",
                "两曹兼掌握，三少累登延。",
                "紫诏蛟龙织，珍羞玳瑁筵。",
                "篆分银印细，花簇锦袍鲜。",
                "棨戟城西第，桑麻海上田。",
                "云霄三接近，优遇一时专。",
                "绿野家山在，丹心圣主怜。",
                "挂冠双凤阙，归棹五湖船。",
                "老子元知足，陶朱不爱钱。",
                "弟兄头总白，宾客户常阗。",
                "面受娄公唾，身无董氏弦。",
                "恩鱼随网散，驯犬上阶眠。",
                "碑板寻常见，医方次第诠。",
                "瓮留京口酿，瓶引惠山泉。",
                "寿恺堂何愧，忠安谥有焉。",
                "相台秋正坼，卿月夜虚圆。",
                "异骨殊凡品，前身本解禅。",
                "浮生过九十，空界出三千。",
                "海内文章伯，人间富贵仙。",
                "姓名儿女说，簪笏子孙联。",
                "桃李当时盛，葭莩后代连。",
                "高山嗟仰止，先辈已茫然。",
                "日月居诸里，江湖涕泪前。",
                "赋诗裨国史，讵有笔如椽。"
            ]
        },
        {
            "title": "次韵贺彭阁老先生（二首）",
            "content": [
                "吏部衔清带翰林，路随仙步转高深。",
                "人间别有登云地，天下空劳仰斗心。",
                "瀛海新波添夜雨，玉堂乔木长春阴。",
                "归来更觉门如水，不受车尘半点侵。¤"
            ]
        },
        {
            "title": "西山和许廷冕刘时雍汪时用三兵部韵（四首）",
            "content": [
                "春流曲折去还来，细路萦回合更开。",
                "花落幽人愁未到，日斜归鸟并相催。",
                "祇园绀老双林树，古洞青缘半璧苔。",
                "红袖碧笼俱寂寞，新诗读罢重怜才。¤"
            ]
        },
        {
            "title": "郊祀喜晴有述",
            "content": [
                "碧消烟尽露华凝，目极瑶坛第九层。",
                "清珮缓随驰道月，绛笼高应午门灯。",
                "风传广乐声初下，天近燔柴气已升。",
                "人意可占神意悦，万年灵祚永堪膺。"
            ]
        },
        {
            "title": "茶陵竹枝歌（十首）",
            "content": [
                "溪南溪北树萦回，洞口桃花几度开。",
                "枫子鬼来天作雨，云阳仙去水鸣雷。"
            ]
        },
        {
            "title": "邵东曹堕马伤足次武昌韵",
            "content": [
                "十年双足躏词场，我亦怜君坠后伤。",
                "历块敢夸千里俊，乘船翻笑四明狂。",
                "扶颠老仆空随路，学仆娇儿更倚堂。",
                "应似崔家亭下鹭，独拳秋雨向寒塘。"
            ]
        },
        {
            "title": "平阴武愍王挽诗",
            "content": [
                "汉家天子亲出师，旌旗如山令不发。",
                "将军意气如蜚熊，腰间宝剑双白虹。",
                "长戈一麾四十万，六合惨淡多悲风。",
                "胡天冥冥夜飞雪，将军奋呼山石裂。",
                "平生铁石旧肝肠，化作乌鸢口中血。",
                "君王龙驳今在途，臣身已死谁为扶。",
                "中兴功业吾岂敢，君王独归臣不返。",
                "裕陵松柏自年年，臣归祔葬桥山边。",
                "英魂或助天飙起，长为狼山扫夕烟。",
                "",
                ""
            ]
        },
        {
            "title": "佩之馈石首鱼有诗次韵奉谢",
            "content": [
                "夜网初收晓市开，黄鱼无数一时来。",
                "风流不斗莼丝品，软烂遍宜豆乳堆。",
                "碧碗分香怜冷冽，金鳞出浪想崔嵬。",
                "高堂正忆东邻送，诗句情多不易裁。"
            ]
        },
        {
            "title": "长沙竹枝歌（十首）",
            "content": [
                "三十六湾湾对湾，人家多住白茅间。",
                "直过洞庭三百里，长沙城北是彤关。"
            ]
        },
        {
            "title": "树中饿",
            "content": [
                "山深雪寒路坎坷，两死何如一生可。",
                "桃才自信不如哀，君若有功何必我。",
                "楚王好士得燕才，燕家未筑黄金台。",
                "当时周室何为哉？吁嗟乎树中饿死安足惜，何似西山采薇",
                "食。"
            ]
        },
        {
            "title": "长沙竹枝歌（十首）",
            "content": [
                "汨罗江头春水生，汨罗江上楚歌声。",
                "人间若解三闾苦，水底鱼龙亦有情。"
            ]
        },
        {
            "title": "石鼓歌",
            "content": [
                "昔闻石鼓在太学，鼓形穹窿石荦嶨。",
                "髫年释褐随班行，未识研覃与扬搉。",
                "始官翰林岁分献，晚以代祀观尤数。",
                "我思古人不可见，健笔雄词两超卓。",
                "宣王谟烈继成康，况有文章存古朴。",
                "是时风俗盖浑灏，其臣拜诵俱坚确。",
                "勒功太庙告中兴，讲武岐阳犹猎较。",
                "于时旋凯奏綍歌，于时扬言播声乐。",
                "灵祇地不爱图书，列石天然谢雕琢。",
                "垂垂股折屋漏痕，隐隐昏星露芒角。",
                "初如淮徐振师旅，壮士当场鸣剑槊。",
                "又如申甫端冠绅，摈相联阶舞于箾。",
                "年深岁长世运改，谁向鸿荒究绵邈。",
                "嬴刘以后无此文，直与混沌分清浊。",
                "骤看笔势寻风骨，细剔苔痕认斑驳。",
                "原抛野掷堕榛菅，冬经雪霜夏冰雹。",
                "疑隳大鼎存铭识，似毁明堂露榱桷。",
                "当时十鼓一为臼，犹幸农家事舂戳。",
                "爱惜应劳神护诃，搜寻不厌山硗确。",
                "暗中摸索亦可知，辨口尚烦泣楚璞。",
                "圣朝天子方好儒，森列戟门护重幄。",
                "闻之兴慕且兴敬，以手摩挲防击扑。",
                "我生学篆希前踪，下视俗书羞龌龊。",
                "家藏旧本出梨枣，楮墨轻虚不盈握。",
                "行年七十始研求，老臂支撑目昏眊。",
                "拾残补缺能几何，以一涓埃裨海岳。",
                "太原宋生生好奇，铁笔为予亲刻斫。",
                "吁嗟往者不复还，庶免方来尽漫剥。",
                "请从祭酒告诸生，诵此衣冠日薰濯。"
            ]
        },
        {
            "title": "团墩秋月",
            "content": [
                "庾亮楼前月正明，谢公墩上雨初晴。",
                "清光照我双吟鬓，此夜怀人万里情。",
                "隔竹流萤看不见，绕枝羁鸟宿还惊。",
                "天涯一望乡心切，肠断秋山笛里声。"
            ]
        },
        {
            "title": "茶陵竹枝歌（十首）",
            "content": [
                "白纸黄坟野草生，柳烟桐火照清明。",
                "楚娥不识秋千戏，两两沙头接臂行。"
            ]
        },
        {
            "title": "南风叹",
            "content": [
                "夕阳亭前车不发，南风吹尘暗城阙。",
                "凌云醉客噤不言，蛙声乱起华林园。",
                "城头簏车走々，洛阳少年美如玉。",
                "宫中夜半牝鸡啼，千门万户皆翻覆。",
                "九原若见杨家姑，应问妇来何太晚。",
                "",
                ""
            ]
        },
        {
            "title": "春园杂诗（四首）",
            "content": [
                "手插河边杨柳枝，眼看成树复成丝。",
                "不见雪花飞满地，岂知春去已多时。"
            ]
        },
        {
            "title": "郊行二首柬张遂逸亲家",
            "content": [
                "芒鞋随意踏青莎，一日溪头几度过。",
                "高树夕阳人影乱，断桥幽涧水声多。",
                "思乡拟作东都赋，远俗犹闻隔院歌。",
                "不向晚凉移席坐，好怀佳赏奈君何。"
            ]
        },
        {
            "title": "蓟门烟树",
            "content": [
                "蓟丘城外访遗纵，树色烟光远更重。",
                "飞雨过时青未了，落花残处绿还浓。",
                "路迷南郭将三里，望断西林有数蜂。",
                "坐久不知迟日霁，隔溪僧寺午时钟。"
            ]
        },
        {
            "title": "居庸叠翠",
            "content": [
                "剑戟森严虎豹蹲，直从开辟见乾坤。",
                "山连列郡趋东海，地拥层城壮北门。",
                "万里朔风须却避，千年王气镇长存。",
                "磨崖拟刻燕然颂，圣德神功未易论。"
            ]
        },
        {
            "title": "和韵寄答陈汝砺掌教",
            "content": [
                "寂寞天涯叹所依，海风江月意俱违。",
                "茱萸岁改身仍健，苜蓿秋荒马不肥。",
                "白雪屡传新调寡，青云半觉旧人非。",
                "家山不隔长安路，应倚南楼望夕晖。"
            ]
        },
        {
            "title": "题夏仲昭墨竹横卷盖陈缉熙先生故物也",
            "content": [
                "昆山夏老能笔耕，开云种玉看峥嵘。",
                "千条万叶入霄汉，世间草木空有名。",
                "来持琅玕叫阊阖，坐使燕石无光晶。",
                "北人贵竹如贵玉，直以高价酬丹青。",
                "衡开丈幅直逾咫，不见枝梢见根柢。",
                "恍疑湘浦推篷行，飒雨惊飙过双耳。",
                "九疑山高望不极，影落洞庭清彻底。",
                "灵籁时来天乐风，钓竿不动珊瑚水。",
                "珊瑚水冷鱼龙藏，此翁一去魂茫茫。",
                "江山有神故物在，环珮无声凉夜长。",
                "东吴老子图书散，南国诸生思未忘。",
                "重向玉堂修竹谱，须将偃竹记璟勣。"
            ]
        },
        {
            "title": "西湖曲（五首）",
            "content": [
                "湖波绿如剪，美人照青眼。",
                "一夜愁正深，春风为吹浅。"
            ]
        },
        {
            "title": "木斋先生将登舟以诗见寄次韵（二首）",
            "content": [
                "十年黄阁掌丝纶，共作先朝顾命臣。",
                "天外冥鸿君得志，池边蹲凤我何人。",
                "官曹入梦还如昨，世路论交半是新。",
                "仄柁欹帆何日定，茫茫尘海正无津。¤"
            ]
        },
        {
            "title": "冯婕妤",
            "content": [
                "圈门昼开熊不守，婕妤当前众嫔走。",
                "荷君光宠捍君危，不然安用贱妾为。",
                "君身如山妾如叶，君有不虞安置妾。",
                "亦知仓卒非贾恩，恩多妒深翻在睫。",
                "冯婕妤，昔非勇，今非怯，掖庭佞儿何喋喋！"
            ]
        },
        {
            "title": "燕",
            "content": [
                "绣户朱帘有路歧，别时嫌早到嫌迟。",
                "主家只解怜毛羽，涴尽雕梁不自知。"
            ]
        },
        {
            "title": "晋之东",
            "content": [
                "西晋盛，南风竞，二十四友皆为佞。",
                "前奉觞，后执盖，忠臣洒泪翻就害。",
                "万里中原士马空，铜驼尚在宫门外。",
                "宋家二帝俱入金，神州陆沉古犹今。",
                "黄旗紫盖渡江水，碧嵩清洛愁人心。",
                "晋之东，非失据。",
                "宋之南，竟何处？",
                "",
                ""
            ]
        },
        {
            "title": "殿上戏",
            "content": [
                "殿上戏，丞相嗔，丞相勿嗔吾弄臣。",
                "臣可弄，不可狎，节使不来臣已杀。",
                "君王有道臣职遂，细柳营中亲按辔。"
            ]
        },
        {
            "title": "次韵答邵户部文敬",
            "content": [
                "葛巾芒屦坐题诗，只欠江边一钓丝。",
                "药检旧囊书欲遍，梦回春枕事多遗。",
                "人情更与新年别，草色宁知要路私。",
                "独在卷帘深处望，西山无数雨晴时。"
            ]
        },
        {
            "title": "大行皇帝挽歌辞（二首）",
            "content": [
                "北阙南都象镐丰，我皇身自际时雍。",
                "只应龙种如高帝，何止虹髯似太宗。",
                "草木有情皆长养，乾坤无地不包容。",
                "因思二十年前事，长蹑仙班侍九重。¤"
            ]
        },
        {
            "title": "幽怀（四首）",
            "content": [
                "雨深门巷半苍苔，十日幽怀郁未开。",
                "刚道官闲忙又惜，偶教身健病还来。",
                "酒杯尚籍驱除力，诗债惭非应答才。",
                "犹有旧堂堪系马，水边鸥鹭莫惊猜。¤"
            ]
        },
        {
            "title": "病中言怀（四首）",
            "content": [
                "身病何如目病难，极知昏眊胜衰残。",
                "愁来强阁东门泪，老去从欹杜甫冠。",
                "新酒纵篘仍断饮，好书虽借懒开看。",
                "枕边莫道无余事，犹有诗成字未安。¤"
            ]
        },
        {
            "title": "早朝遇雨道中即事",
            "content": [
                "长安五月霖雨多，六月更急如翻河。",
                "通宵到晚不得寐，茅屋欲破愁嵯峨。",
                "揽衣当户未能出，却坐蓬窗听疏密。",
                "纵道君恩屡放朝，端居未敢忘巾栉。",
                "九衢灯火迷西东，轻蓑瘦马随疲童。",
                "道傍行子顾且笑，谓予亦在泥涂中。",
                "感渠相念不相识，问之不答还匆匆。",
                "如闻身是营中卒，畚锸欲赴朝天宫。",
                "古来王事称靡盬，予亦勤劳竟何补。",
                "为渠惭愧久低回，雨急严城听鸣鼓。"
            ]
        },
        {
            "title": "马嵬曲",
            "content": [
                "唐家国破君不守，独载蛾眉弃城走。",
                "金瓯器重不自持，玉环堕地犹回首。",
                "前星夜入紫微垣，王风净扫长安膻。",
                "上皇卷甲三川外，父老含悲长庆前。",
                "世间万事多反覆，自古欢娱不为福。",
                "君不见西宫露刃迎，何如坡下屯兵宿。"
            ]
        },
        {
            "title": "病中言怀（四首）",
            "content": [
                "门掩疏篱雪满池，夜寒惟有病先知。",
                "冰轮影薄当窗近，竹叶声稀到枕迟。",
                "三径业荒秋去后，十年心苦梦醒时。",
                "一身经济元无术，医国如今合付谁？"
            ]
        },
        {
            "title": "金大将",
            "content": [
                "汝何官？金大将。",
                "汝何名？陈和尚。",
                "好男子，明白死。",
                "生金人，死金鬼。",
                "胫可折，吻可裂，七尺身躯一腔血。",
                "金人愤泣元人夸，争愿再生来我家。",
                "吁嗟乎！衣冠左衽尚不耻，夷狄之臣乃如此。"
            ]
        },
        {
            "title": "鳜鱼图为掌教谢先生作",
            "content": [
                "泮池雨过新水长，江南鳜鱼大如掌。",
                "沙边细荇时吐吞，水底行云递来往。",
                "其间种类多莫辨，短者如针细如线。",
                "三年养得鳞甲成，万里空嗟画图见。",
                "一官蓟北复巴西，丹青不改鬓成丝。",
                "遥怜天路飞腾地，长记春风长养时。",
                "宦途萍水纷无迹，再见此图三叹息。",
                "远行珍重寄双鱼，鱼中定有长相忆。"
            ]
        },
        {
            "title": "游城西故赵尚书果园与萧文明李士常陈玉汝潘",
            "content": [
                "残樽系马立斜阳，忽送秋声满树凉。",
                "花落始知留客久，雨来偏为作诗忙。",
                "山堂竹户寒犹闭，石径苔泥滑不妨。",
                "独有园人爱沾洒，不随僮仆问归装。¤",
                "",
                ""
            ]
        },
        {
            "title": "茶陵竹枝歌（十首）",
            "content": [
                "渚兰汀芷不胜春，极浦遥山岂解颦。",
                "谁在长安褷花柳，山中闲煞采芳人。"
            ]
        },
        {
            "title": "彭学士先生所藏刘进画鱼",
            "content": [
                "鱼为水族类最稠，近时画手安成刘。",
                "生绡如云笔如雨，恍惚变态不可求。",
                "大者独立为豪酋，小者列从分奴驺。",
                "翻身煦沫日弄影，一一如在空中游。",
                "风鬐雾鬛卷复散，顷刻巨浪高山丘。",
                "上摩虚无拂倒景，下逐远势归长流。",
                "初疑聚石作九岛，咫尺之地皆汀洲。",
                "又如然犀照牛渚，海若露叫群灵愁。",
                "问渠类象谁指示，或者神授非人谋。",
                "画图贵似不必似，却恐有意伤雕锼。",
                "拟将天地作画笥，此语吾传苏子由。",
                "江湖茫茫隔尘土，吾欲远挂珊瑚钩。",
                "临渊之羡亦徒尔，况乃物幻无停眸。",
                "诗成日暮酒半醒，萧萧落木高堂秋。"
            ]
        },
        {
            "title": "泛南池有怀南溪圣公",
            "content": [
                "轻舟别浦路迢遥，危石虚亭影动摇。",
                "云去好山争入座，雨来新水欲平桥。",
                "多情留客空杯酒，旧事伤心但柳条。",
                "今日我来还我去，小山丛桂竟谁招。"
            ]
        },
        {
            "title": "西湖曲（五首）",
            "content": [
                "不信湖中好，侬身别有家。",
                "翻愁岁华尽，不敢采莲花。"
            ]
        },
        {
            "title": "文敬携叠韵诗见过且督再和去后急就一首",
            "content": [
                "苦欲留君君又归，翻然上马力欲飞。",
                "与君未罄连夕话，复遣僮仆牵君衣。",
                "问君坠卧城东宅，病足几时能著屐。",
                "仓皇不肯戒前车，道上泥深行岂得。",
                "君时坐笑当空庭，笑予亦怯泥涂行。",
                "有如醉者醉初醒，戒客不遣操樽罂。",
                "当时我悔不子戒，我足子肩谁重轻。",
                "世间岂独我与子，慎勿局促伤高情。",
                "黄门筵中客满座，回首光阴如鸟过。",
                "宦途颠蹶亦有之，不见黄门已州佐。",
                "人言官重不如身，我身幸全何害堕。",
                "自断吉凶皆付天，不须重问梁丘贺。",
                "闻君此语唯复阿，如病得医逢扁陀。",
                "亦知身世等梦幻，实恐名教遭讥诃。",
                "孙膑刖膝尚酣战，幼舆折齿还高歌。",
                "何如乐正一伤足，忧心抱痛如创戈。",
                "君方大笑复出户，五十漫劳嗤百步。",
                "试教鲍老复当场，岂免狐疑更狼顾。",
                "昔闻达奚走奔马，曾说此儿还此父。",
                "吾曹岂是驰驱才，自合儒官守文簿。",
                "前言戏君君不知，极辩为予无乃误。",
                "今宵且作风月谈，莫更尘途论兴仆。",
                "君归我坐时独吟，颇觉诗成少神助。",
                "知君此兴正不浅，却似轻车随熟路。",
                "歌长韵险亦有数，我已三赓君两度。",
                "急须走笔偿我逋，莫道诗来天已暮。"
            ]
        },
        {
            "title": "邯郸贾",
            "content": [
                "邯郸奇货千金抵，阳翟贾儿双睥睨。",
                "掌珠飞堕华阳宫，宫中老蚌光如虹。",
                "关门不开玉符剖，秦人河山赵人手。",
                "邯郸种玉玉不死，移向宫中生玉子。",
                "长安宝气横九州，贾儿身贵封为侯。",
                "匹夫怀璧尚不可，何怪贪儿死奇货。"
            ]
        },
        {
            "title": "卜居一首东南屏",
            "content": [
                "目下园亭秋气阴，故人相见暂开襟。",
                "买田阳羡苏公计，客舍并州贾岛心。",
                "老至尚夸诗力健，病回犹怯酒杯深。",
                "归来谩作镫前话，却喜妻儿是赏音。"
            ]
        },
        {
            "title": "漫兴（四首）",
            "content": [
                "井口辘轳闻水声，园中菜畦浑欲平。",
                "呼童引水放教去，一夜池头蛙乱鸣。"
            ]
        },
        {
            "title": "若虚诗来欲平马讼五叠韵答若虚并柬文敬佩之",
            "content": [
                "冯郎堕马长安归，身病在床思奋飞。",
                "我时病堕忽两月，几度为渠惊倒衣。",
                "邵郎近堕桥头宅，右足独拳愁蹑屐。",
                "三人堕马渠最伤，毕竟堕同谁失得。",
                "西涯书屋东曹庭，诗筒络绎东西行。",
                "木缘诗堕不为酒，玉山自倒非金罂。",
                "冯郎谈虎色独变，闭口不问重与轻。",
                "吾宗白洲不堕马，亦作堕语真多情。",
                "喧争浪谑两当坐，颇觉风流成罪过。",
                "向来曲直未分明，旁引诸家为证佐。",
                "讼当坐人不坐马，胜负在诗宁在堕。",
                "冯郎欲作旁观人，负汝何悲胜何贺。",
                "白洲老吏直不阿，手持三尺无坡陀。",
                "欲令虞芮成礼让，不遣秦越相讥诃。",
                "不然健讼化劲敌，只恐吴侬围楚歌。",
                "南山一判不可改，昨夜东坛闻止戈。",
                "诗家纷纭各门户，尔我不须分跬步。",
                "世间夷险自有途，騄駬驽骀竟谁顾。",
                "古来相马独孙阳，有子分明不如父。",
                "白洲乃欲卖我马，却付东邻酒家簿。",
                "人虽千虑有一失，我马虽驽亦应误。",
                "君看三马二马良，冯马最良先我仆。",
                "白洲有马夸健强，纵免堕伤为盗助。",
                "诗成我亦判渠归，良马勿与驽争路。",
                "佳辰美景亦有数，莫遣闲情嬲襟度。",
                "急呼邵李招冯郎，下马共醉西涯暮。"
            ]
        },
        {
            "title": "缺题",
            "content": [
                "灵驾归何处，茂陵西更西。",
                "日轮埋地轴，云路隔天梯。",
                "月迥鸣鉴静，山围簇仗齐。",
                "玄宫松柏里，赡望转凄迷。"
            ]
        },
        {
            "title": "谢原博惠笋叠前韵",
            "content": [
                "翠笼清笋一时开，为有清风竹巷来。",
                "池凤羽毛应比秀，箨龙鳞甲漫成堆。",
                "袜材有派分洋谷，绷锦无心斗马嵬。",
                "莫笑北人曾煮箦，久从湘客问烹裁。"
            ]
        },
        {
            "title": "冬青行",
            "content": [
                "高家陵，孝家陵，鳞骨尽蜕龙无灵。",
                "唐义士，林义士，野史传疑定谁是？玉鱼金粟俱尘沙，何",
                "须更问冬青花。",
                "徽钦不归梓宫复，二百年来空朽木。",
                "穆陵遗骼君莫悲，得葬江南一抔足。"
            ]
        },
        {
            "title": "题画",
            "content": [
                "风林不定惊枝袅，上有修翎两山鸟。",
                "溪边独鹭短丝垂，影落晴波秋渺渺。",
                "鸳鸯鸂鶒似争春，锦毛绣翼相鲜新。",
                "寒乌数点寂相背，颇学山翁避贵人。",
                "山鸡两翼花如剪，未胜鹅群娇宛转。",
                "曲水亭前路有无，黄陵庙下湖深浅。",
                "穷崖老树猿倒悬，彼何色者白与玄。",
                "山中麛子未生角，错立不知谁后前。",
                "世间飞走各有性，诗人自古歌鱼鸢。",
                "莫将藻绘作物假，此物自是无声篇。"
            ]
        },
        {
            "title": "画鹰",
            "content": [
                "卑枝诘屈高枝举，小鹰低回大鹰怒。",
                "杀气森森动碧寥，千山落叶纷无数。",
                "云霄意概风霜姿，傲睨六合无雄雌。",
                "梦迷东海未归路，兴在秋原初下时。",
                "吁嗟乎！巢有羽兮穴有肉，莫遣鹓鸾空侧目。"
            ]
        },
        {
            "title": "金台夕照",
            "content": [
                "往事虚传郭隗宫，荒台半倚夕阳中。",
                "回光寂寂千山敛，落影萧萧万树空。",
                "飞鸟乱随天上下，归人竞指路西东。",
                "黄金莫问招贤地，一代衣冠此会同。"
            ]
        },
        {
            "title": "次夏提学韵",
            "content": [
                "衣袖归时雨尽沾，卧闻凉叶响虚檐。",
                "鸟情幽寂将依树，苔意夤缘欲上帘。",
                "静里只应闲尚在，病来长与懒相兼。",
                "读书自笑成何事，细取虫鱼几字添。"
            ]
        },
        {
            "title": "弄潮怨",
            "content": [
                "莫弄潮，潮水深。",
                "杀人莫射潮，中有孝女魂。",
                "魂来父与游，魂去父与沉。",
                "潮能杀人身，不能溺人心。",
                "潮水有盈缩，人心无古今。"
            ]
        },
        {
            "title": "淮阴叹",
            "content": [
                "营门昼开齐犬吠，蒯生相人先相背。",
                "古来鸟尽良弓藏，近时刎颈陈与张。",
                "功成四海身无地，归楚楚疑归汉忌。",
                "极知犹豫成祸胎，时乎时乎不再来。",
                "君王恩深辩士走，淮阴胸中血一斗。",
                "妇人手执生杀机，赤族不待君王归。",
                "君王归，神为恻。",
                "独不念秋毫皆信力，舍人一嗾彭王殂。",
                "淮阴之辞真有无？噫吁?！淮阴之辞真有无？"
            ]
        },
        {
            "title": "院中即事",
            "content": [
                "砚冰呵墨印开封，独坐高檐落叶中。",
                "筹唱有声催短日，氅披无力御长风。",
                "羸骖向晚还思秣，老鹤惊寒欲唳空。",
                "遥羡玉堂诸院长，酒杯能绿火能红。"
            ]
        },
        {
            "title": "陵祀归得赐暖耳诗和方石韵四首（时和者颇众",
            "content": [
                "拂面寒生雪后芃，十金貂价岂容辞。",
                "鵕鸃只解戎冠着，狐貉空随猎马骑。",
                "礼重鄘人歌鼠日，功多杨子拔毛时。",
                "君恩不与炎凉变，欲和唐宫赐葛诗。¤",
                "",
                ""
            ]
        },
        {
            "title": "长沙竹枝歌（十首）",
            "content": [
                "马殷宫前红水流，定王台下暮云收。",
                "有井犹名贾太傅，无人不祭李潭州。"
            ]
        },
        {
            "title": "缺题",
            "content": [
                "海宇熙平日，乾坤梦幻间。",
                "虹流始华渚，龙卧已桥山。",
                "尧荚惊新换，湘筠忆旧斑。",
                "翠华天上去，无路可追攀。¤"
            ]
        },
        {
            "title": "题陆宽瘦竹卷",
            "content": [
                "江南陆郎瘦于竹，种竹城东玉河曲。",
                "未论千尺势能长，刚道两竿轩也足。",
                "耻随桃李斗芳腴，只共松杉伴幽独。",
                "茅茨可奈霜雪冷，韦布不受风尘辱。",
                "平生幽赏底须多，爱此清风不盈掬。",
                "绝胜长安酒肉徒，醺花褷月空迷复。",
                "近从画竹得篆法，坐对凉阴刻寒玉。",
                "终教笔硬可通神，且赏骨多能胜肉。",
                "江左诗翁太瘦生，墨竹篆书皆绝俗。",
                "莫言汝瘦不如渠，好为名家继清躅。"
            ]
        },
        {
            "title": "雪后早朝",
            "content": [
                "六日长安雪满城，五更钟鼓一时晴。",
                "冰精宫冷云犹冻，鳷鹊楼高月正明。",
                "朝马不嘶金勒静，院灯无影玉堂清。",
                "只应天上寒如许，怪底人间梦不成。"
            ]
        },
        {
            "title": "哭商裛衡侍讲",
            "content": [
                "科甲文章有父风，词林接武更谁同。",
                "讲经春殿炉烟暖，校艺秋闱烛影红。",
                "门阀并高缘有弟，头颅未白早称翁。",
                "生年五十还非夭，不道人间是梦中。"
            ]
        },
        {
            "title": "立春日车驾诣南郊",
            "content": [
                "暖香和露绕蓬莱，彩仗迎春晓殿开。",
                "北斗旧杓依岁转，南郊佳气隔城来。",
                "云行复道龙随辇，雾散仙坛日满台。",
                "不似汉家还五畤，甘泉谁羡校书才。"
            ]
        },
        {
            "title": "明妃怨",
            "content": [
                "莫倚朱颜好，妍媸无定形。",
                "莫惜黄金贵，能为身重轻。",
                "一生不识君王面，不是丹青谁引荐。",
                "空将艳质恼君怀，何似当时不相见。",
                "君王幸顾苦不早，不及春风与秋草。",
                "却羡苏郎男子身，犹能仗节长安道。",
                "休翻胡语入汉宫，只恐伶人如画工。",
                "画工形貌尚可改，何况依稀曲调中。"
            ]
        },
        {
            "title": "严陵山",
            "content": [
                "刘文叔，加我足。",
                "侯君房，瞋我目。",
                "平生若遣吾丧我，有目如盲足如跛。",
                "安能城市复山林，朝往暮还无不可。",
                "君不见严陵山水高复深，谁哉更识先生心？"
            ]
        },
        {
            "title": "九折阪",
            "content": [
                "九折阪，七尺身。",
                "回车为孝子，叱驭为忠臣。",
                "孝子身为亲，忠臣身为君。",
                "七尺身，九折道，叱驭归来人未老。",
                "回头试问回车翁，何曾得葬琅琊草？"
            ]
        },
        {
            "title": "春兴（八首）",
            "content": [
                "柳丝花片满芳洲，长为溪山感旧游。",
                "急雨过窗醒短梦，惊风入树搅离愁。",
                "归帆欲挂三江水，病脚难登百尺楼。",
                "老去不知春兴减，向来一月罢梳头。¤"
            ]
        },
        {
            "title": "王凝妻",
            "content": [
                "妾生爱身如爱玉，玉可玷，身不可辱。",
                "生不逢，鲁男子，彼氓何知妾为耻。",
                "挥刀断臂不自谋，已看此臂为妾仇。",
                "不恨妾身出无主，但恨妾身为妇女。",
                "君不见中原将相夸男儿，朝梁暮周皆逆旅。",
                "",
                ""
            ]
        },
        {
            "title": "徐用和侍御所藏云山图歌",
            "content": [
                "何人醉写云山图，浮云澒洞山模糊。",
                "空明射地日漏影，稍觉树林开扶疏。",
                "平原苍莽不知处，忽有细路通榛芜。",
                "茅堂枕山半阁水，卷幔正对前峰孤。",
                "幽人深居不出户，纵有邻舍无招呼。",
                "低头把卷苦吟讽，语暗不辨楚与吴。",
                "中流棹歌似相答，欲断未断声呜呜。",
                "云多水阔望不见，知是沧洲旧钓徒。",
                "长安六月晴复雨，若非尘土还泥涂。",
                "城中见山如见画，刚可仿佛求形模。",
                "山犹可见水莫涉，尺潦岂足容长舻。",
                "十年旧游忆南国，岁月催人非故吾。",
                "鹦鹉洲前汉阳树，此景此诗今有无？因君此图意披豁，便",
                "欲买棹游江湖。"
            ]
        },
        {
            "title": "蒋御医黄头月桂图",
            "content": [
                "一月一花开，开时月常好。",
                "黄头少年何翩翩，每见花开被花恼。",
                "红颜绣羽纷葳蕤，暖风吹春春力微。",
                "芳心艳影莫相妒，共保春光在迟暮。",
                "君不见江花欲落江水深，凭仗黄头过江去。"
            ]
        },
        {
            "title": "苏台曲（五首）",
            "content": [
                "张王旧时宫，零落数枝柳。",
                "不是春风生，芳菲讵能久。"
            ]
        },
        {
            "title": "杨武选挽诗",
            "content": [
                "十载长安梦未醒，离堂风雨思冥冥。",
                "书随洛下舟中犬，身逐台南水上萍。",
                "卫国精灵应寂寞，郭家池馆半凋零。",
                "寡妻稚子衔哀意，谁作张圆死后铭。",
                "",
                ""
            ]
        },
        {
            "title": "沈刑部所藏墨竹歌",
            "content": [
                "沈郎之貌古不妍，满怀清思如涌泉。",
                "手中墨竹风袅袅，坐我一片潇湘天。",
                "贪愁吟鬓洒霜雪，已觉纱帽随风偏。",
                "人道湘灵解鼓瑟，此中似有泠泠弦。",
                "自言得此意萧索，中夜不敢高堂眠。",
                "问谁作者夏太常，平生翰墨江海传。",
                "雪堂无人老可死，此物价重黄金钱。",
                "近来画竹有数家，世人皆爱我不怜。",
                "我非能画却能看，别有苦思通幽玄。",
                "病眼挥毫不成字，小者如栗大者拳。",
                "西邻奚老发半白，东邻陆郎美少年。",
                "清歌苦调两不厌，为子和我沧浪篇。"
            ]
        },
        {
            "title": "游城西故赵尚书果园与萧文明李士常陈玉汝潘",
            "content": [
                "句入西园字字清，葛衣纱帽称闲行。",
                "苔侵翠壁应全遍，果熟青林已暗生。",
                "流水断堤人共远，片云孤鸟意俱轻。",
                "闲官爱说山中话，为有归田录未成。¤",
                "",
                ""
            ]
        },
        {
            "title": "缺题",
            "content": [
                "此日真何日，阴云掩上台。",
                "晦冥天色变，呜咽水声哀。",
                "旧恨齐山岳，遗恩遍草莱。",
                "万方同一恸，痛哭转成雷。¤"
            ]
        },
        {
            "title": "河灯",
            "content": [
                "火里莲花水上开，乱红深绿共徘徊。",
                "纷如列宿时时出，宛似流觞曲曲来。",
                "色界本知空有相，恒河休叹劫成灰。",
                "凭君莫话然犀事，水底鱼龙或见猜。"
            ]
        },
        {
            "title": "风雨种竹（以下次陈锦衣廷用韵）",
            "content": [
                "石栏沙路雨声干，为欠萧萧一两竿。",
                "深带土膏从地底，暝移茅屋过江干。",
                "方于辰日依时种，影待晴天拂翠看。",
                "试倚蓬窗听疏密，布袍沾尽不知寒。"
            ]
        },
        {
            "title": "兀术走",
            "content": [
                "金山庙前鼓声起，江头走却四太子。",
                "绯袍玉带坠复跳，华人顿足胡儿喜。",
                "君不见和尚原头走秃胡，天为中原留逆雏。",
                "他时再作江南图，韩公吴公还有无？"
            ]
        },
        {
            "title": "东郊时雨",
            "content": [
                "鸣鸠将雨过东林，细草青郊望转深。",
                "润入土膏春脉脉，暝含山色昼沉沉。",
                "寻花问柳游人兴，荷锸扶犁野老心。",
                "见说帝城多景物，春晴未必胜春阴。"
            ]
        },
        {
            "title": "东山先生有两广之命奉寄",
            "content": [
                "听漏西堂黯不眠，忆君如在夜灯前。",
                "可堪环堵三年病，又上南州万里船。",
                "缩手未闲终坐巧，逾垣欲避转愁偏。",
                "行藏在我今须识，纵不由人也属天。"
            ]
        },
        {
            "title": "茶陵竹枝歌（十首）",
            "content": [
                "侬饷蒸藜郎插田，劝郎休上贩茶船。",
                "郎在田中暮相见，郎乘船去是何年。"
            ]
        },
        {
            "title": "缺题",
            "content": [
                "恭己同虞帝，祇台比夏王。",
                "内廷无女谒，外囿绝禽荒。",
                "富有天和养，终期历数长。",
                "彼苍何弗吊，民物共摧伤。¤"
            ]
        },
        {
            "title": "章恭毅公挽诗",
            "content": [
                "极知天下无难事，闻道先朝有直臣。",
                "万死不输三寸舌，一生谁是百年身。",
                "英灵地已归河岳，遗草天应护鬼神。",
                "欲殉朱云借时剑，九原重斩负恩入。"
            ]
        },
        {
            "title": "重经西涯",
            "content": [
                "渺渺平田水满湖，早秋天气雨晴初。",
                "滩声赴壑如相竞，鸟影凌空半欲无。",
                "未采蘋花怜寂寞，旋栽松树见扶疏。",
                "经过自与行吟约，未觉何颙此兴孤。"
            ]
        },
        {
            "title": "游城西故赵尚书果园与萧文明李士常陈玉汝潘",
            "content": [
                "漫忆江湖万里游，西园风景似南州。",
                "青苔地湿频经雨，白苎凉生不待秋。",
                "尘事已醒前日梦，岁华空白几人头。",
                "松醪载得浑拚醉，莫遣飞花浪作愁。¤",
                "",
                ""
            ]
        },
        {
            "title": "黄土道中李员外同年留宿",
            "content": [
                "雨澹荒溪野水昏，萧条鞍马入空村。",
                "平沙问渡逢渔子，深树闻钟隔寺门。",
                "白饭青刍非旧主，细泉嘉果得名园。",
                "东曹一榻分灯意，夜下虚庭白露繁。"
            ]
        },
        {
            "title": "太液晴波",
            "content": [
                "太液池头春水生，更无风雨只宜晴。",
                "鸟飞不动朱旂影，鱼跃时惊彩枻声。",
                "天上银河非旧路，人间瀛海是虚名。",
                "何如周囿开灵沼，长与君王乐治平。"
            ]
        },
        {
            "title": "再经西涯",
            "content": [
                "拂树穿云二里堤，绿阴深处鹁鸠啼。",
                "背城古路车尘少，隔岸人家酒幔低。",
                "清爱野僧来紫衲，醉扶童子当青藜。",
                "相逢却恐知名姓，不向慈恩寺里题。"
            ]
        },
        {
            "title": "春兴（八首）",
            "content": [
                "瓮山西望接平坡，匹马双童几度过。",
                "十载衣冠朋旧少，五更风雨梦魂多。",
                "湖边渔榜惊鸥鸟，树里僧房隐薜萝。",
                "飞尽桃花还燕子，一年春事竟如何。¤"
            ]
        },
        {
            "title": "柳岸垂纶",
            "content": [
                "钓鱼矶上晚风多，拂拂垂杨渺渺波。",
                "行过酒家来别岸，坐移林影下前坡。",
                "聊将短日供长线，又见新条绾旧蓑。",
                "老去只应家在此，不须盘石更垂萝。"
            ]
        },
        {
            "title": "问喘词",
            "content": [
                "少阳用事春犹浅，道傍死人春不管，丞相停车问牛喘。",
                "君不见陈平辩，周勃免，谁曾问春浅深牛近远。"
            ]
        },
        {
            "title": "苏台曲（五首）",
            "content": [
                "草深香径合，花冷屟廊空。",
                "惟有吴宫水，春城四面通。"
            ]
        },
        {
            "title": "长沙竹枝歌（十首）",
            "content": [
                "湘江水深天下清，何如陇头秋月明。",
                "离人到此不得醉，况是高楼吹笛声。"
            ]
        },
        {
            "title": "长沙竹枝歌（十首）",
            "content": [
                "潭州城边多野田，黄茅白苇远连天。",
                "莫言楚国无生理，亩地如今倍直钱。"
            ]
        },
        {
            "title": "和士开",
            "content": [
                "五杂组，二美女。",
                "往复来，和士开。",
                "不得已，出刺史。",
                "五杂组，一帘珠。",
                "往复来，侍中庐。",
                "不得已，降诏书。",
                "五杂组，娄领军。",
                "往复来，赂余珍。",
                "不得已，出国门。"
            ]
        },
        {
            "title": "赵承旨",
            "content": [
                "赵承旨，谁家子？王维诗画钟繇书，不独行藏两相似。",
                "文山令子燕京臣，临川贡士官成均。",
                "名家大儒亦如此，雪楼之徒安足齿。"
            ]
        },
        {
            "title": "体斋西轩观玉簪花偶作",
            "content": [
                "小园纡步玉堂阴，堂下花开白玉簪。",
                "浥露余香犹带湿，出泥幽意敢辞深。",
                "冰霜自与孤高色，风雨长怀采掇心。",
                "醉后相思不相见，月庭如水正难寻。"
            ]
        },
        {
            "title": "游城西故赵尚书果园与萧文明李士常陈玉汝潘",
            "content": [
                "官曹无计可招寻，坐爱林风满素襟。",
                "醉后颇思醒酒石，贫来须办买山金。",
                "花蹊柳径稀疏见，茗碗冰壶次第斟。",
                "欲问五陵歌舞地，几家园树得成阴。¤",
                "",
                ""
            ]
        },
        {
            "title": "卢沟晓月",
            "content": [
                "霜落桑乾水未枯，晓空云尽月轮孤。",
                "一林灯影稀还见，十里川光澹欲无。",
                "不断邻鸡催短梦，频来征马识长途。",
                "石栏桥上时翘首，应傍清虚忆帝都。"
            ]
        },
        {
            "title": "拟古出塞（五首）",
            "content": [
                "河曲二千里，外险中广夷。",
                "胡儿十万骑，倏忽路无歧。",
                "边军戒轻入，壮士气不持。",
                "帷幄计深密，功成在何时。",
                "粮储日不继，淹留惧愆期。",
                "边疆古有患，上将重兴师。",
                "吾知荷戈礻殳，生死长相随。¤"
            ]
        },
        {
            "title": "五斗粟",
            "content": [
                "五斗粟，不屈人。",
                "五株柳，不出门。",
                "举世不我容，上作羲皇民。",
                "羲皇梦不见，一枕三千春。"
            ]
        },
        {
            "title": "四禽图",
            "content": [
                "空山雨过枇杷树，黄颗累累不知数。",
                "金衣公子正多情，惊堕金丸欲飞去。",
                "海榴花残红子新，沙上凫珣来往频。",
                "每从水浅花深处，遥见隔花临水人。",
                "山禽关关水禽语，脉脉幽期似相许。",
                "莫负天晴日暖时，一春江上多风雨。¤"
            ]
        },
        {
            "title": "亡赖贼",
            "content": [
                "亡赖贼，逢人杀。",
                "难当贼，不平杀。",
                "为佳贼，临阵杀。",
                "为大将，见贼杀。",
                "少年作贼不爱身，逢时幸作干城臣。",
                "宫中一言后宫易，终负先朝为国贼。"
            ]
        },
        {
            "title": "国士行",
            "content": [
                "漆为疠，炭为哑，彼国士，何为者？赵家饮器智家头，一",
                "日事作千年仇。",
                "报君仇，为君死。",
                "斩仇之衣仇魄褫，臣身则亡心已矣。"
            ]
        },
        {
            "title": "长沙竹枝歌（十首）",
            "content": [
                "江头彩旗耀日明，船上挝鼓不停声。",
                "湖南乐事君记取，五月五日潭州城。"
            ]
        },
        {
            "title": "题画（二首）",
            "content": [
                "玄猿倦向青林坐，声断长空碧云破。",
                "林间疏网落蜘蛛，正向连蜷掌中堕。",
                "丝轻臂软如不胜，欲掣未掣还腾腾。",
                "极知物性解人意，应向画图观世情。",
                "由来异类有强弱，幸是相逢不相虐。",
                "犹胜虚堂万缕丝，无数飞虫挂檐角。"
            ]
        },
        {
            "title": "三字狱",
            "content": [
                "朋党谪，天下惜。",
                "惜不惜，贬李迪。",
                "三字狱，天下服。",
                "服不服，杀武穆。",
                "奸臣败国不畏天，区区物论真无权。",
                "崖州一死差快意，遗恨施郎马前刺。",
                "",
                ""
            ]
        },
        {
            "title": "闻狼山捷",
            "content": [
                "北风吹卷洞庭波，飞舸还经孟渎河。",
                "今日胜兵方有算，向来遗孽本无多。",
                "中宵驿使传书捷，两岸欢声入棹歌。",
                "闻说西南犹转战，几时甘雨洗天戈。"
            ]
        },
        {
            "title": "城下盟",
            "content": [
                "澶州城南见黄盖，澶州城北胡兵退，南朝相公方鼾睡。",
                "谗言后出功臣猜，城下一盟成祸胎，孤注之说何危哉。",
                "城下盟，君不辱，犹胜金陵与西蜀。",
                "当时若耻城下盟，纵寇不追真大错。"
            ]
        },
        {
            "title": "重谒孝陵有述",
            "content": [
                "龙虎诸山会，车书万国同。",
                "星躔环斗极，王气绕江东。",
                "地涌神宫出，桥分御水通。",
                "丹炉晨隐雾，石马夜嘶风。",
                "日月无私照。",
                "乾坤仰圣功。",
                "十年瞻望地，云树郁葱葱。"
            ]
        },
        {
            "title": "文敬坠马用予韵见遗再和一首",
            "content": [
                "我马西行东客归，归心落日争分飞。",
                "长安城中一掌地，颠倒鞭鞚随裳衣。",
                "君时别向中书宅，两日吾门断双屐。",
                "宁知此厄忽相遭，怪事惊从武昌得。",
                "东曹旧僦尚书庭，当阶跛曳止复行。",
                "曲身正自凭几杖，伸臂强可持杯罂。",
                "拳如崔家独足鹭，风雨不动垂丝轻。",
                "谁其赏此句独苦，吾荷武昌无限情。",
                "四当轩前花下坐，病足蹒跚为花过。",
                "诗才与病应力争，酒兴乡心复相佐。",
                "归来病剧吟愈工，作势犹疑马前堕。",
                "故将奇事发高怀，众口慰君君可贺。",
                "忆当散发林中阿，扫石自坐青盘陀。",
                "肩行板舆步筇竹，左麈右箑随麾诃。",
                "风樯浪楫见亦惯，仓卒不废啸与歌。",
                "谁令冠屦执羁策，顿觉平地生筼戈。",
                "安乐窝中长闭户，万事茫然入推步。",
                "如何物理异人情，堕甑有时犹却顾。",
                "羊家臂折登三公，塞上髀伤欢老父。",
                "定知时运迭乘除，或者神灵司籍簿。",
                "南人漫作知章嘲，北客善骑宁免误。",
                "嗟予亦是长安人，二十年来几颠仆。",
                "向来病卧苦岑寂，剧饮豪吟赖君助。",
                "言酬德报理则然，况是前车覆同路。",
                "世间堕者亦无数，共说郎官好风度。",
                "即看走马向亨衢，莫待驱驰岁云暮。"
            ]
        },
        {
            "title": "五月七日泰陵忌晨（二首）",
            "content": [
                "秘殿深严圣语温，十年前是一乾坤。",
                "孤臣林壑余生在，帝里金汤旧业存。",
                "舜殿南风难解愠，汉陵西望欲销魂。",
                "年年此日无穷恨，风雨潇潇独闭门。"
            ]
        },
        {
            "title": "予素不善饮文明诗来有西涯烂醉欲人扶之句且",
            "content": [
                "梦断高阳旧酒徒，坐惊神语落虚无。",
                "若教对饮应差胜，纵使微醺不用扶。",
                "往事分明成一笑，远情珍重得双壶。",
                "次公亦是醒狂客，幸未粗豪比灌夫。",
                "",
                ""
            ]
        },
        {
            "title": "屠兵来",
            "content": [
                "儿勿啼，屠兵来，赵宗一线何危哉。",
                "千金卖儿儿不死，真儿却在深山里，妾今有夫夫有子。",
                "死兵易，立孤难，九原下报无惭颜。",
                "赵家此客还此友，穿何故亡盾何走。",
                "谁言赵客非晋臣，当时婴杵为何人？"
            ]
        },
        {
            "title": "春兴（八首）",
            "content": [
                "小叠峰峦浅作池，幽堂长是见春迟。",
                "风传翠筿声先到，雨换青松叶未知。",
                "江上帆樯经几驻，城南第宅已三移。",
                "君恩若放山林去，始是云霄得意时。"
            ]
        },
        {
            "title": "梅涧",
            "content": [
                "僻地沙寒水更清，老梅偏向涧边横。",
                "风吹落瓣仍低陨，石压傍枝却倒生。",
                "野鹤对人轻欲舞，蹇驴冲雪瘦能行。",
                "山翁只在山中老，看尽春光不入城。"
            ]
        },
        {
            "title": "琼岛春云",
            "content": [
                "瑶峰独立倚空苍，云去云来两不妨。",
                "旋逐春寒生苑树，更随晴日度宫墙。",
                "玉皇居处重楼拥，太史占时五色光。",
                "若与山龙同作绘，也须能补舜衣裳。"
            ]
        },
        {
            "title": "春兴（八首）",
            "content": [
                "病怀愁绪冗难栽，空望单于万里台。",
                "月落平沙南雁下，雪残荒戍北花开。",
                "关山远带风尘色，阃幄谁当节制才。",
                "胡马不肥春草细，过河消息几时来。¤"
            ]
        },
        {
            "title": "闻刘东山司马致仕之命是日得谢方石祭酒到家",
            "content": [
                "十年两度送君归，听说乡山兴欲飞。",
                "岁久儿孙头角变，日长宾客往来稀。",
                "平桥着板通樵径，老树盘根作钓矶。",
                "强欲相从无旧业，定于何处解朝衣。",
                "",
                ""
            ]
        },
        {
            "title": "茶陵竹枝歌（十首）",
            "content": [
                "杨柳深深桑叶新，田家儿女乐芳春。",
                "刲羊击豕禳瘟鬼，击鼓焚香赛土神。"
            ]
        },
        {
            "title": "题程亚卿所藏刘进画鱼",
            "content": [
                "刘生亦是丹青豪，近来作画无此曹。",
                "平明退直呼浊醪，半酣脱却宫锦袍。",
                "戏将秃笔作鳞介，已觉四壁生风涛。",
                "风涛汹涌向何处，岸阁江空起烟雾。",
                "东风一夜吹水浑，翠鬛红鬐不知数。",
                "桃花柳絮时吐吞，轻蘩乱荇交缤纷。",
                "圆光倒射日成凸，灭影下没天无痕。",
                "群嬉若共众芳狎，远逝忽与洪波奔。",
                "千形万态极幻化，仓卒逢之安可论。",
                "就中巨者称赤鲤，卓荦颇似鲸与鲲。",
                "仰窥河汉若咫尺，俯视江海如罂盆。",
                "岩峦变，风雨作，走天吴，驱海若。",
                "流云掣电同挥霍，喷沫浮沤满寥廓。",
                "锋镝参差见龈腭，剑戟峥嵘露头角。",
                "直遣飞腾动鬼神，宁夸震撼倾山岳。",
                "若非溟渤即洞庭，不然岂得通幽灵。",
                "幽灵汗漫入恍惚，始信丹青有奇骨。",
                "刘生刘生良已工，谁其爱者司徒公。",
                "华堂锦轴粲盈丈，仿佛坐我龙门中。",
                "龙门高，高几许？叶公画龙龙出走，此物胡为在庭宇？知",
                "公自是人中龙，会向人间作霖雨。",
                "玉如意，金叵罗。",
                "激高堂，扬练波。",
                "文王在沼民共乐，君子有酒吾当歌。",
                "我生解诗不解画，潦倒不觉双颜酡。",
                "吁嗟乎！吾当奈尔丹青何！"
            ]
        },
        {
            "title": "牧羝曲",
            "content": [
                "嗟汝陵，咄汝律，羝可乳，节不可屈。",
                "咄汝律，嗟汝陵，宁为我死，不作汝曹生。",
                "生入朝，身已老，有泪犹沾茂陵草。",
                "天遣生还入画图，不然谁识冰霜貌。"
            ]
        },
        {
            "title": "拟古出塞（五首）",
            "content": [
                "总戎戒行旅，器仗贵坚完。",
                "典衣买刀剑，胡地多苦寒。",
                "公家例颁与，私债复相干。",
                "儿出贫尚可，亲老无盘餐。",
                "灯前背面啼，强语达夜阑。",
                "鸡鸣鼓角动，上马各据鞍。",
                "潜行始出境，面别情实难。",
                "逢人语妻孥，堂上有舅姑。¤"
            ]
        },
        {
            "title": "安石工",
            "content": [
                "端礼门，金石刻，丞相手书奸党籍。",
                "长安役者安石工，不识人贤愚，但识司马公。",
                "卑疏不敢预国事，幸免刻名为后累。",
                "匹夫愤泣天为悲，黄门夜半来毁碑。",
                "碑可毁，亦可建。",
                "盖棺事，久乃见。",
                "不见奸党碑，但见奸臣传。"
            ]
        },
        {
            "title": "燕巢林",
            "content": [
                "胡马来，饮淮浦。",
                "春燕归，巢江树。",
                "石头城，立不住。",
                "狼居胥，在何处？耕问奴，织问婢，谁遣书生论兵事？万",
                "里长城元自弃，生不逢檀道济。"
            ]
        },
        {
            "title": "送蒋宗谊推官之金华",
            "content": [
                "北来南去几星霜，又见分符出帝乡。",
                "三入越山身更远，重游京国梦难忘。",
                "也知吏法兼诗老，未必才名与命妨。",
                "台省只今须俊杰，看骑骢马问豺狼。"
            ]
        },
        {
            "title": "己亥中元陪祀山陵道中奉和杨学士先生韵（四",
            "content": [
                "十年三赴四陵朝，又逐诸公一举镳。",
                "龙尾道瞻回辇近，马蹄尘送入山遥。",
                "天开野色川原净，日出城头雾雨消。",
                "无数晚花秋树里，未须风物向春饶。¤",
                "",
                ""
            ]
        },
        {
            "title": "己亥中元陪祀山陵道中奉和杨学士先生韵（四",
            "content": [
                "夜深灯火下斋宫，路转西岩却向东。",
                "四塞河山今古在，诸陵云雾往来同。",
                "烟丛簇簇溪藤暗，秋叶萧萧岭树红。",
                "独愧两都词赋手，玉堂椽笔待名公。¤",
                "",
                ""
            ]
        },
        {
            "title": "拟古乐府 申生怨",
            "content": [
                "十日进一胙，君食不得尝。",
                "谗言岂无端，儿罪诚有名。",
                "儿心有如地，地坟中自伤。",
                "儿生不如犬，犬得死君傍。",
                "天地岂不广，日月岂不光。",
                "悲哉复何言，一死以自明。",
                "",
                ""
            ]
        },
        {
            "title": "春兴（八首）",
            "content": [
                "六年书诏掌泥封，紫阁春深近九重。",
                "阶日暖思吟芍药，水风香忆种芙蓉。",
                "登台未买千金骏，补衮难成五色龙。",
                "身病益愁愁转病，老来归思十分浓。¤"
            ]
        },
        {
            "title": "永贞叹",
            "content": [
                "王郎索饭黄扉里，郑州相公呼不起。",
                "六街鬼魅夜攫人，公门白日成官市。",
                "纷纷逐客不足嗟，河东司马文章家。",
                "江湖浪客河间妇，世事荣枯一翻手。",
                "诗翁莫赋永贞年，后来何代无此贤。"
            ]
        },
        {
            "title": "挂剑曲",
            "content": [
                "长剑许烈士，寸心报知己。",
                "死者岂必知，我心元不死。",
                "平生让国心，耿耿方在此。",
                "",
                ""
            ]
        },
        {
            "title": "次王古直哭兆先韵柬方石（二首）",
            "content": [
                "极知世事如春梦，不信人生是昼游。",
                "今日眼看埋玉树，当年心许撞烟楼。",
                "空烦挂剑来吴季，却悔藏书似邺侯。",
                "回首西湖湖上水，一时和泪共东流。"
            ]
        },
        {
            "title": "刘尚质南楼题王舜耕山水图",
            "content": [
                "溪声潺湲杂林壑，山势蜿蜒去还却。",
                "浮云欲起未起时，半在溪头与山脚。",
                "入空高鸟飞欲尽，背屋斜阳惨将落。",
                "更无剩地与闲人，纵有红尘何处著。",
                "南亩老翁双鬓斑，笔法颇似高房山。",
                "少年豪宕老疏放，往往醉墨留人间。",
                "平生画癖兼山癖，一见此图三叹息。",
                "愧我不如楼上人，日日开窗看秋碧。"
            ]
        },
        {
            "title": "斋居和舜咨侍读院署见寄韵",
            "content": [
                "绿槐庭馆坐春风，十九年前此兴同。",
                "未老身犹书卷里，不眠人在漏声中。",
                "大鹏南去云连海，群鹤西飞日绕空。",
                "灯火忆君连夕话，不胜幽思满斋宫。"
            ]
        },
        {
            "title": "十九日恩荣宴席上作",
            "content": [
                "队舞花簪送酒频，清朝盛事及嘉辰。",
                "星辰昼下尚书履，风日晴宜进士巾。",
                "围撤汉科三日战，苑看唐树九回春。",
                "丹心未老将头白，犹是当年献策身。"
            ]
        },
        {
            "title": "木绵庵",
            "content": [
                "多宝阁中欢不足，木绵庵前新鬼哭。",
                "裂肤拉胁安足论，天下苍生已无肉。",
                "君王不诛监押诛，父仇国愤一时摅。",
                "监押死，死不灭，元城使者空呕血。"
            ]
        },
        {
            "title": "归母怨",
            "content": [
                "母告儿：“饥不得汝食，寒不得汝衣，汝身荣盛吾何为？",
                "”儿告母：“寒不见母寒，暑不见母暑，死若有知应得睹",
                "。",
                "”齐使还，周兵起。",
                "天遣来，来送死，洛阳不死长安死。",
                "殿前一杀数十人，母身在否无儿存，丁宁莫遣齐师闻。"
            ]
        },
        {
            "title": "十八日听传胪有作",
            "content": [
                "金莲影与赭袍明，华盖前头次第行。",
                "黄纸数行丹诏字，鸿胪三唱甲科名。",
                "云边晓日中天见，梦里春雷昨夜声。",
                "归向长安听人语，圣朝罗网尽豪英。"
            ]
        },
        {
            "title": "厓山大忠祠（二首）",
            "content": [
                "宋家行在日南迁，虏骑长驱百万鞭。",
                "潮海有灵翻佑贱，江流非堑枉称天。",
                "庙堂遗恨和戎策，宗社深恩养士年。",
                "千古中华须雪耻，我皇亲为扫腥膻。"
            ]
        },
        {
            "title": "数奇叹",
            "content": [
                "匈奴七十战，战战不得当。",
                "一当遂失道，愤激摧肝肠。",
                "君恩念数奇，将令抑不扬。",
                "白头耻下狱，饮泣横干将。",
                "敢也报父仇，宁为刺客死路傍。",
                "陇西世节气，此志亦可伤。",
                "陵乎尔诚才，胡为辱死天一方？"
            ]
        },
        {
            "title": "寄庄孔旸（二首）",
            "content": [
                "买断溪南十顷烟，还家无复梦朝天。",
                "身如元亮归田日，诗似东坡过岭年。",
                "蓬岛谪来仙骨在，钓台高处客星悬。",
                "十年未洗红尘耳，谁听清风石上弦。¤"
            ]
        },
        {
            "title": "春园杂诗（四首）",
            "content": [
                "病来无力与春争，看尽花开草又生。",
                "莫道东君不识面，旧红新绿也关情。"
            ]
        },
        {
            "title": "夜过仲家浅闸",
            "content": [
                "日维乙未月丙戌，青天无云月东出。",
                "舟人喧豗夜涛发，翻沙转石纷出没。",
                "是时水浅舟在地，闸门崔嵬昼方闭。",
                "闸官醉睡夫走藏，仓卒招呼百无计。",
                "民船弃死争赴闸，楫倒樯摧动交碎。",
                "舟人号豗乞性命，十里呼声震天地。",
                "我时兀坐惊舂撞，揽衣而起心徬徨。",
                "同行无人仆隶散，独与船月相低昂。",
                "攀崖陟磴不得上，咫尺如在天一方。",
                "流行坎止信有数，向来蔑视淮与江。",
                "霜风欺人衣袂薄，呼童酌酒累数觞。",
                "灯残酒醒闸亦过，北斗堕地天茫茫。"
            ]
        },
        {
            "title": "饮士常新居和席上联句韵",
            "content": [
                "寂寞官曹似隐居，清风时动一床书。",
                "花应旋种栏将满，客不频来席尚虚。",
                "诗好忽惊传锦字，酒狂真欲换金鱼。",
                "多情愧有东邻卜，已办城西款段车。"
            ]
        },
        {
            "title": "四禽图",
            "content": [
                "江南山深冬日暖，湖冰无澌湖水满。",
                "幽林晚径断人行，落尽梅花春不管。",
                "山茶花发争芳菲，翠翎蜡觜相光辉。",
                "烟生锦屿寒犹恋，雪满银塘夜未归。",
                "疏林落羽纷凌乱，回首青霄各分散。",
                "溪上鸳鸯独有情，春来冬去长为伴。"
            ]
        },
        {
            "title": "读汉史",
            "content": [
                "绿囊方底殿屏东，密使潜书昼夜通。",
                "落尽仙桃春不管，更教双燕舞西风。"
            ]
        },
        {
            "title": "誉树行",
            "content": [
                "莫爱庭前树，一爱百誉随。",
                "向非谏臣言，不知佞者谁。",
                "不知尚自可，不去安用知。",
                "甘言终幸怜，逆耳先防辱。",
                "那将君王树，不及太尉足。"
            ]
        },
        {
            "title": "长沙竹枝歌（十首）",
            "content": [
                "湘江女儿愁落晖，湘江江上鹧鸪飞。",
                "行人试看君山竹，竹不成斑君始归。"
            ]
        },
        {
            "title": "茶陵竹枝歌（十首）",
            "content": [
                "银烛金杯映绮堂，呼儿击鼓脍肥羊。",
                "青衫黄帽插花去，知是东家新妇郎。"
            ]
        },
        {
            "title": "郊行二首柬张遂逸亲家",
            "content": [
                "楼头钟鼓报新晴，又是城南一度行。",
                "刚得闲时身已老，未曾经处路犹生。",
                "平沙远水如江色，落叶疏林似雨声。",
                "欲问郊园幽寂地，野桥山寺不知名。¤"
            ]
        },
        {
            "title": "漫兴（四首）",
            "content": [
                "纵酒由来不爱身，吟诗对局总伤神。",
                "若教此事浑抛却，枉作山林解绶人。"
            ]
        },
        {
            "title": "送李提学若虚侯佥宪公矩",
            "content": [
                "十载同官别更同，一朝分送两青骢。",
                "湖南使节经江右，浙上行船过泖东。",
                "面带冰霜生朔气，手栽桃李待春风。",
                "他年冠佩还朝地，谁奏天曹第一功。"
            ]
        },
        {
            "title": "春园杂诗（四首）",
            "content": [
                "桔槔庭边非我家，城南小园缲水车。",
                "直恐此身终是客，门前有地不栽花。"
            ]
        },
        {
            "title": "韩休知",
            "content": [
                "内家伎乐喧歌酒，外庭宰相还知否，语罢封章惊在手。",
                "君王对镜念苍生，一身甘为韩休瘦。",
                "呜呼！曲江以后无此贤，梨园羯鼓声震天，何由再见开元",
                "年。"
            ]
        },
        {
            "title": "西山（三首）",
            "content": [
                "日日车尘马足间，梦魂连夜到西山。",
                "近郊地在翻成远，出郭身来始是闲。",
                "云里荡胸看缥缈，溪边洗耳听潺湲。",
                "秋风忽散城头雨，先为游人一解颜。¤"
            ]
        },
        {
            "title": "茶陵竹枝歌（十首）",
            "content": [
                "溪上春流乱石多，劝郎慎勿浪经过。",
                "莫道茶陵水清浅，年来平地亦风波。"
            ]
        },
        {
            "title": "四禽图",
            "content": [
                "碧林红叶惊飞鸟，江上秋风下来早。",
                "雁去鸿辞烟水空，蒹葭落尽芙蓉老。",
                "原头鹡鸰如有知，应怜岁暮得同栖。",
                "枝间戴胜声不住，应忆春园初降时。",
                "山林动物各有托，野雉分明出丛薄。",
                "见说丰年少网罗，低飞不及高飞乐。¤"
            ]
        },
        {
            "title": "厓山大忠祠（二首）",
            "content": [
                "国亡不废君臣义，莫道祥兴是靖康。",
                "奔走耻随燕道路，死生惟着宋冠裳。",
                "天南星斗空沦落，水底鱼龙欲奋扬。",
                "此恨到今犹不极，厓山东下海茫茫。¤"
            ]
        },
        {
            "title": "西山（三首）",
            "content": [
                "望尽孤云入杳冥，翠微深处一茅亭。",
                "高台地迥秋先至，古榻僧闲昼亦扃。",
                "诗思更随流水远，醉魂还为碧山醒。",
                "凭虚试彻凌云调，应有游人下界听。"
            ]
        },
        {
            "title": "横塘春水",
            "content": [
                "君家住在横塘北，长见洲边春水生。",
                "窈窕斜通山涧曲，分明直与钓矶平。",
                "比邻鹅鸭应无数，近渚凫珣亦有情。",
                "明日看花到南岸，小舟摇荡不须撑。"
            ]
        },
        {
            "title": "苏台曲（五首）",
            "content": [
                "楼台春后掩，环珮月中行。",
                "莫上胥门望，寒潮昨夜生。"
            ]
        },
        {
            "title": "得匏菴观造雨絪诗辄次韵",
            "content": [
                "结构亲劳较短长，栋材应不弃余良。",
                "平分屋角三重溜，巧借檐阴二尺凉。",
                "闼外青山犹可送，帘前紫燕莫愁妨。",
                "从今稳作城东客，雨笠烟蓑不用将。"
            ]
        },
        {
            "title": "风雨叹（吴江舟中作）",
            "content": [
                "壬辰七月壬子日，大风东来吹海溢。",
                "峥嵘巨浪高比山，水底长鲸作人立。",
                "愁云压地湿不翻，六合惨澹迷乾坤。",
                "阴阳九道错白黑，乌兔不敢东西奔。",
                "里人苍黄神屡变，三十年前未曾见。",
                "东村西舍喧呼遍，牒书走报州与县。",
                "山豗谷汹豺虎嗥，万木尽拔乘波涛。",
                "洲沉岛灭无所逃，顷刻性命轻鸿毛。",
                "我方停舟在江皋，披衣踞床夜复昼，忽掩青袍涕双透。",
                "举头观天恐天漏，此时忧国况思家，不觉红颜坐凋瘦。",
                "潼关以西兵气多，胡笳吹尘尘满河，安得一洗空干戈？不",
                "然独破杜陵屋，犹能不废啸与歌。",
                "世间万事不得意，天寒岁暮空蹉跎。",
                "呜呼！奈尔苍生何？"
            ]
        },
        {
            "title": "捕鱼图歌",
            "content": [
                "贫家捕鱼多用罾，富家捕鱼多用网。",
                "贫家不如富家利，一网得鱼长数丈。",
                "江花夹岸江水深，此时尺鱼如寸金。",
                "岸高罾小扳不足，渔歌哀咽愁人心。",
                "家家卖鱼向江浦，大船小船不知数。",
                "大船鱼好多得钱，小船悠悠竟朝暮。",
                "长沙游子思故乡，安得坐观江水傍。",
                "买鱼沽酒对明月，我虽不饮强举觞。",
                "我家海子桥西住，中使馈鱼长比箸。",
                "居民未识忍独尝，自倚阑干放教去。",
                "吾生有兴不在鱼，披图见画已有余。",
                "无家无业岂足问，但愿四海赤子同鲜腴。"
            ]
        },
        {
            "title": "高凉洗",
            "content": [
                "刺史召，君勿行。",
                "妾不知兵，能知刺史情。",
                "刺史反，君勿战。",
                "妾先请战，归与君相见。",
                "吁嗟乎！高凉娶妇得妇力，不见刺史但见贼。",
                "太原亦有娘子军，谁道军中无妇人？",
                "",
                ""
            ]
        },
        {
            "title": "题画（二首）",
            "content": [
                "霜枯古树秋飒飒，枝间老猿罢腾踏。",
                "戏将长臂扑游蜂，半似相欺半相狎。",
                "冈峦高下路东西，由来异类不同栖。",
                "应怜野径穿花去，不作空山抱树啼。",
                "君不见场中有果房有蜜，共趁园林好风日。",
                "丁宁慎勿采桃花，留结山中千岁实。¤"
            ]
        },
        {
            "title": "木斋先生将登舟以诗见寄次韵（二首）",
            "content": [
                "暂从中秘辍丝纶，同是羔羊退食臣。",
                "偶为庭花留坐客，岂知宫树管离人。",
                "杯余尚觉情难尽，棋罢惊看局又新。",
                "极目春明门外路，扁舟明日定天津。"
            ]
        },
        {
            "title": "王世赏席上题林良鹰熊图",
            "content": [
                "坡陁连延出林麓，孤鹰盘拏熊蹜伏。",
                "金眸耀日开苍烟，健尾捎风起平陆。",
                "由来异物乃同性，意气飞扬两撑矗。",
                "山跑野掠纷路歧，何事相逢辄相肉。",
                "侧睨翻疑批亢来，迅步直欲空壁逐。",
                "乾坤苍茫色惨淡，落木萧飕满空谷。",
                "群豺敛迹百鸟停，万里长空齐注目。",
                "是谁画者诚崛奇，笔势似与渠争速。",
                "坐间宾客皆起避，阶下儿童骇将蹴。",
                "当筵看画催索诗，卷帙不待高阁束。",
                "平生搏击非我才，欲赋真愁成刻鹄。",
                "微酣对此发双竖，酒令诗筹复相督。",
                "顿令拙劣成粗豪，一饮步兵三百斛。"
            ]
        },
        {
            "title": "画松为顾良弼主事题",
            "content": [
                "画松不必真似松，风骨略与画马同。",
                "毕宏曹霸两奇绝，妙意止在阿堵中。",
                "君家素壁光如雪，上有虬枝老垂铁。",
                "晚岁长同怪石寒，炎天耻受高云热。",
                "江翻树转争喧豗，十步九战何时开。",
                "阴房半扃山鬼啸，海水不断天风来。",
                "城南野人颇醇古，坐爱凉秋满虚宇。",
                "安得移来十丈青，高价如山弃如土。",
                "知君此兴迥莫攀，谓予苦绊风尘间。",
                "携琴载鹤招使去，我家自有徂徕山。"
            ]
        },
        {
            "title": "坠马后柬萧文明给事长句并呈同游诸君子",
            "content": [
                "我在黄门夜燕归，径驱健马疾若飞。",
                "马蹄翻空身堕地，岂独尘土沾人衣。",
                "徒行却叩黄门宅，主翁醉睡惊倒屐。",
                "东轩大床许借我，筋骨屈强眠不得。",
                "二郎拥臂下中庭，左曳右挈蹒跚行。",
                "西邻乞药走僮仆，东家贳酒来瓶罂。",
                "大郎慰问不停口，以手熨抑重复轻。",
                "黄门对床卧答语，独夜沉沉何限情。",
                "黄门朝回我起坐，南屏潘郎跨驴过。",
                "西台骢马随东曹，复有同官两寮佐。",
                "周郎哭子涕未干，闻疾赴予如拯堕。",
                "群嗟众唁增我忧，独喜南屏向予贺。",
                "忆当堕马城东阿，前有深渠后坡陀。",
                "置身隙地不盈丈，或有神鬼相袴诃。",
                "兹行未必不为福，对酒尽醉且复歌。",
                "诗成臂病不能写，黄门健笔如操戈。",
                "庭空客散日在户，夜踏肩舆代徐步。",
                "道逢东曹送我归，举袂却之犹返顾。",
                "入门强作欢笑声，实恐衰颜惊老父。",
                "闭门稳卧病经月，幸是闲官寡书簿。",
                "高吟朗讽犹舌存，欹坐仄书书屡误。",
                "故人入坐时起迎，拄杖徐行转愁仆。",
                "黄门父子时过问，爱我情多岂予助。",
                "平生骨肉欣戚同，世上悠悠几行路。",
                "宦途夷险似有数，堕马为君今两度。",
                "作诗病起谢黄门，各保千金向迟暮。"
            ]
        },
        {
            "title": "东门啸",
            "content": [
                "上东门，东羯雏啸。",
                "宁馨王郎识奇兆，单车快马追不还。",
                "宁知夜死排墙间，当时预恐乱天下。",
                "天下苍生竟谁误，一家三窟本身图。",
                "青州非羯还非胡，何须更叹东门雏。"
            ]
        },
        {
            "title": "茶陵竹枝歌（十首）",
            "content": [
                "拍拍东风燕子寒，卷帘花絮若为看。",
                "夜深雨脚何曾睡，春水平于养鸭栏。"
            ]
        },
        {
            "title": "四禽图",
            "content": [
                "珊瑚出海海见底，谁掣长竿临海水。",
                "黑风驱雾卷冥蒙，化作禽飞向空起。",
                "北人未熟南禽名，岭外方言如鸟声。",
                "由来珍异非国宝，须识君王却贡情。¤"
            ]
        },
        {
            "title": "刘平妻",
            "content": [
                "谁谓虎力猛，赤手亦可屠。",
                "谁谓妾无身，妾身虽在不如夫。",
                "妾身与夫争虎口，生同道涂死川薮。",
                "呼儿拔刀儿不怖，厉声摧山虎为沮。",
                "携夫夜归车下宿，蓐食趋程烹虎肉。",
                "夫身有死死不孤，生当为君西击胡。"
            ]
        },
        {
            "title": "题邵容城所藏幽松图",
            "content": [
                "种松谿边长十丈，高云对屋团青障。",
                "中有幽人爱读书，苎袍纱帽秋萧爽。",
                "青苔白石坐移时，衡门晏起独开迟。",
                "山中繁实雨初落，下面垂萝风倒吹。",
                "十年南北江湖梦，野树孤云递迎送。",
                "此地材同新甫良，多居官比蓝田重。",
                "酌君美酒听我歌，东园桃花能几何。",
                "丈夫功业在晚节，君今尚壮非蹉跎。"
            ]
        },
        {
            "title": "幽怀（四首）",
            "content": [
                "懒携行杖踏莓苔，寂寂残樽对雨开。",
                "开口只应心独语，闭门休问客谁来。",
                "幽居有道堪藏拙，巧宦逢时亦自才。",
                "试问白头冠盖地，几人相见绝嫌猜。"
            ]
        },
        {
            "title": "西山和许廷冕刘时雍汪时用三兵部韵（四首）",
            "content": [
                "几家烟火隔林微，林下相逢尽衲衣。",
                "老树欹危当野径，片云轻薄驻岩扉。",
                "金床宝刹无年岁，碧海红尘有化机。",
                "可待白头成敛翼，高林未倦已知非。¤"
            ]
        },
        {
            "title": "题鲁京尹所藏双鹰图",
            "content": [
                "霜风摵摵空林响，朔气随空入萧爽。",
                "两鹰意气殊绝群，俯视平川如一掌。",
                "玄云著树凝不飞，野日照地寒无辉。",
                "褵身欲下不肯下，似觉深山狐兔稀。",
                "丹青落手翩欲活，蠙上惊看锦绦脱。",
                "江湖浩荡水烟深，万里阳台渺天末。",
                "时维八月炎暑空，两鹰角立如争雄。",
                "周旋九弦隘八极，此意岂在风尘中。",
                "知公有才非搏击，我意亦欲辞樊笼。",
                "只应共逐鹓鸾去，去上丹山十二重。"
            ]
        },
        {
            "title": "两太师",
            "content": [
                "和议是，塞外蒙尘走天子。",
                "和议非，军前函首送太师。",
                "议和生，议战死。",
                "生国仇，死国耻。",
                "两太师，竟谁是？"
            ]
        },
        {
            "title": "奸老革",
            "content": [
                "奸老革天下，宁有多许贼？潼关以东大有人，悔不尽杀江",
                "都民。",
                "民不欲多多即乱，安得龙舟数千夫八万。",
                "君不见江都城外人图侬，那能更到丹阳宫。"
            ]
        },
        {
            "title": "荷鹭图为薛御史作",
            "content": [
                "秋山泬寥秋水阔，一夜天风起蘋末。",
                "万籁凋余锦树空，繁花落尽红衣脱。",
                "??鸂鶒俱无声，沙边白鹭如有情。",
                "幽禽相呼落日暝，尺鲤下避寒潭清。",
                "寒潭直下几千尺，落羽回波共萧瑟。",
                "独立遥怜海屿青，低飞不碍江云白。",
                "诗家画格还相宜，却忆江南初见时。",
                "雍陶池上风雨集，摩诘田中烟火迟。",
                "吾生颇似巢笼鸟，十年尘土长安道。",
                "万里沧浪一片秋，安得闲身此中老。"
            ]
        },
        {
            "title": "长江险",
            "content": [
                "长江险，天可恃。",
                "齐三来，周再至。",
                "隋兵强，竟何事。",
                "兵入城，吾有计。",
                "楼高入天井入地，生同欢娱死同避。",
                "国有二嫔无一士，回首长江如屣弃。",
                "君不见古来人和方地利，天为吴王还魏帝。"
            ]
        },
        {
            "title": "九峰书屋和曹时和韵",
            "content": [
                "江上草亭新卜筑，已闻扬子著书成。",
                "每逢社日聊随俗，久住青山却有情。",
                "霜入晚松经岁老，雨繁春笋过邻生。",
                "小堂若许临江阁，杖屦无须匹马迎。"
            ]
        },
        {
            "title": "春兴（八首）",
            "content": [
                "高歌曾扣隔江船，楚泛吴游兴渺然。",
                "山寺夜钟眠里月，洞庭春水坐中天。",
                "翠笼鹦鹉空愁思，碧海鲸鱼几岁年。",
                "一语故人三叹息，始知清庙有朱弦。¤"
            ]
        },
        {
            "title": "南囿秋风",
            "content": [
                "别苑临城辇路开，天风昨夜起宫槐。",
                "秋随万马嘶空至，晓送千旓拂地来。",
                "落雁远惊云外浦，飞鹰欲下水边台。",
                "宸游睿藻年年事，况有长杨侍从才。"
            ]
        },
        {
            "title": "题丁御史同年墨竹走笔长句",
            "content": [
                "浙江之东县新昌，乃在千岩万壑之中央。",
                "侧身重足恐无路，五步一涧十步冈。",
                "君家茅堂此卜筑，白石丛抱青璟勣。",
                "西接林薄南通塘，低者出地高出墙。",
                "江南此物贱如草，买种不费锸与筐。",
                "野生石迸小如指，一夜风吹还尺强。",
                "烟锄雨栉岁屡改，旧叶换尽新梢长。",
                "青苔白石净如扫，吴甿越罗生雪霜。",
                "脱巾箕踞坐其下，野叟林夫相与狂。",
                "吹洞箫，飞羽觞，鸣玉琴，舞《霓裳》，阴风飒飒左右至",
                "，耳热不受秋山凉。",
                "醉中恍惚无定所，颠倒万籁随宫商。",
                "忽如壮士入沙场，铁骑夜蹙阴山疆。",
                "不闻鼓角动，但见矛戟森开张。",
                "忽如仙人来帝傍，翠环金节声锵锵。",
                "不闻鸾鹤叫，但见云中双凤凰，蛟龙起舞鬼陆梁。",
                "复如扁舟渡潇湘，九疑山前鹧鹄泣，二女闻之双断肠。",
                "是时骚人醉半醒，孤棹万里回沧浪。",
                "十年宦游隔江海，此兴落落何由偿。",
                "深知良工心独苦，爱画不减青琳琅。",
                "往时王孟端，近者夏太常。",
                "二公之画世所藏，此物胡为在君堂？君心自有百炼刚，见",
                "此意气俱飞扬。",
                "乌台退食宴佳客，看竹不碍肩舆郎。",
                "我当携琴载双鹤，坐子林间青石床。"
            ]
        },
        {
            "title": "缺题",
            "content": [
                "极意穷幽隐，虚怀仰治平。",
                "近臣常造膝，阁老不呼名。",
                "道合君臣义，恩深父子情。",
                "化机元不偶，天意竟何成。¤"
            ]
        },
        {
            "title": "送唐都宪出镇蓟州诸关",
            "content": [
                "居庸东下接榆关，千尺层城万仞山。",
                "秋有桑麻生事足，夜无烽火戍楼闲。",
                "帐前貔虎知严令，岁晚风霜识壮颜。",
                "略试一方经济手，归来重补旧朝班。"
            ]
        },
        {
            "title": "题沈启南所藏郭忠恕雪霁江行图真迹",
            "content": [
                "洛阳老狂眼双白，挥豪醉呼声裂帛。",
                "手持造化夺天工，顷刻云烟变朝夕。",
                "有时点染入毫忽，决眦未须论寸尺。",
                "平看侧睨部位匀，叠见层分了无隔。",
                "更闻篆法书绝伦，二物殊科乃同格。",
                "前身合是颜平原，骨蜕空山两无迹。",
                "君看雪霁江行图，杳若张帆向空碧。",
                "沙明水净天地阔，远树平川晴历历。",
                "两舟供载百物具，细者铢藏巨山积。",
                "老稚相看宛有情，佣工仆夫皆受职。",
                "世间画手自有数，此狂一去难再得。",
                "宣和旧物出内局，书题瘦箸印方石。",
                "风尘澒洞河洛空，流落江南岁三百。",
                "天球河图庙不守，微物犹关世因革。",
                "富家珍袭何足论，终作贫儿一朝食。",
                "姑苏沈郎亦好奇，袖里黄金轻一掷。",
                "定知仙笔可通神，恐有六丁随霹雳。",
                "桓玄窃取吾所笑，一月为君频拂拭。",
                "还君颇觉未忘情，摹本为予君莫惜。"
            ]
        },
        {
            "title": "次韵体斋病起见寄",
            "content": [
                "坐倚孤筇卧拥衾，重门未放野寒侵。",
                "疑蛇已辨杯中影，病鹤长怀海上心。",
                "诗券负来应渐释，方书验后懒重寻。",
                "灯前细认银钩笔，不待平安报好音。"
            ]
        },
        {
            "title": "自笑",
            "content": [
                "鼓角声寒不出楼，一灯无语照春愁。",
                "苍茫却醒并州梦，寥落真停汉水舟。",
                "事偶随人翻自笑，吏非知己戒轻投。",
                "闭门只合昏昏醉，强饮无过一盏休。"
            ]
        },
        {
            "title": "颍水浊",
            "content": [
                "相家贵人半膝席，斩首穴胸那复惜。",
                "魏其眦裂东朝东，首鼠不决辕驹穷。",
                "颍川水浊灌灭宗，谁令并杀老秃翁。",
                "相门白日啸二鬼，越明年春武安死。",
                "谁言死速不如迟，幸未淮南语泄时。",
                "",
                ""
            ]
        },
        {
            "title": "大行皇帝挽歌辞（二首）",
            "content": [
                "圣朝偃武修文日，共道王言似六经。",
                "宋史重施新衮钺，孔庭增饰旧笾鉶。",
                "垂衣共仰升龙象，赐墨皆成翥凤形。",
                "回首茂陵松柏树，春来还向裕陵青。"
            ]
        },
        {
            "title": "藤蓑次陈公甫韵",
            "content": [
                "采藤复采藤，日夕费斤斧。",
                "制为身上蓑，人古衣亦古。",
                "借问制者谁，白沙乃蓑祖。",
                "冉冉绿蓑衣，萧萧白沙渚。",
                "披蓑向江水，顾影还独语。",
                "爱此勿轻捐，春江正多雨。"
            ]
        },
        {
            "title": "长沙竹枝歌（十首）",
            "content": [
                "南船北船满洞庭，萧公祠前牲酒馨。",
                "二妃枉作君王后，君看君山山自青。"
            ]
        },
        {
            "title": "尊经阁",
            "content": [
                "尊经阁，阁高不可攀。",
                "前有文宣宫，后有钟陵山。"
            ]
        },
        {
            "title": "寄庄孔旸（二首）",
            "content": [
                "背郭诛茅草盖堂，边江种柳树为墙。",
                "舟中梦醒闻春雨，楼上诗成坐夕阳。",
                "南纪壮游余岁月，北扉遗草旧封章。",
                "清时例有逃名客，见说严陵本姓庄。"
            ]
        },
        {
            "title": "奇才叹",
            "content": [
                "奇才复奇才，二圣一语孤臣哀。",
                "孤臣哀，泪如雨，众欲杀臣臣有主。",
                "不然安得梦中身，天上语？"
            ]
        },
        {
            "title": "题赵仲穆挟弹图",
            "content": [
                "东风挟弹小城春，游骑飞缰不动尘。",
                "道上相逢休借问，卫家兄弟霍家亲。"
            ]
        },
        {
            "title": "斋和居世赏编修韵",
            "content": [
                "半夜开门雪满坡，清吟无奈玉人何。",
                "人间路与红尘隔，天上春随翠辇过。",
                "灵吹下时神语寂，琼楼高处晓寒多。",
                "笙箫本是虞廷乐，不为秋风遣棹歌。"
            ]
        },
        {
            "title": "与顾天锡夜话和留别韵（时天锡谪永州府同知",
            "content": [
                "路转三湘去更深，潞河西岸浙东浔。",
                "潜鳞自足波涛地，别马长怀秣饲心。",
                "湘女庙前山似黛，柳公亭下石如林。",
                "征科亦是公家事，民力江南恐未禁。",
                "",
                ""
            ]
        },
        {
            "title": "渐台水",
            "content": [
                "渐台水，深几许？使者来，谁遣汝？不见君王符，空传君",
                "王语。",
                "渐台水，行宫不可度。",
                "妾死犹首丘，君行在何处，平生委质身为君，此时重信轻",
                "妾身。",
                "君不还，妾当死。",
                "台高高，水弥弥。"
            ]
        },
        {
            "title": "读柳拱之员外严宗哲主事杨应宁舍人倡和长句",
            "content": [
                "诗坛森严升复楯，白战雄呼气难忍。",
                "西邻有客兴亦酣，睥睨重围目双眕。",
                "居然地隔如秦越，或者神交同白稹。",
                "故知宫角本谐声，复恐圆方不相准。",
                "向来蹇钝费鞭策，已分驽骀谢祇牝。",
                "灰余万念偶一生，腐木经秋发孤菌。",
                "诸君才力各强健，东飞俊鹘西飞隼。",
                "拟随磅礴共盘旋，弱羽真愁向空陨。",
                "霜天闭门坐不出，背拥寒炉曲成蚓。",
                "强呵冻墨吟小诗，力困冰毫如荷盾。",
                "枯肠夜渴吻亦干，绠短瓶空谁为引。",
                "回首不如年少时，满堂坐客夸聪敏。",
                "韩公道德日已负，后山精力空应尽。",
                "逢场作戏亦偶然，不觉诗成为韵窘。",
                "文章同时不易得，三杰古称吴富尹。",
                "君今并是湖南英，乡邑吾犹限封畛。",
                "闲官未免铅椠累，户外催逋时接轸。",
                "长歌终曲谁使予，歌罢独吟还自哂。",
                "",
                ""
            ]
        },
        {
            "title": "急流退",
            "content": [
                "吕丞相，眼欲穿。",
                "钱枢密，兴已翩。",
                "君有轻士心，臣有制命权。",
                "命在我，不在天，明日拂衣游华山。"
            ]
        },
        {
            "title": "玉堂下直",
            "content": [
                "岸帻斜阳下，疏林开远山。",
                "新凉洒衣袂，爽气清容颜。",
                "林端见初月，素彩生云间。",
                "褰裳步花影，欲动愁阑珊。",
                "向来竹林游，暂到已复还。",
                "宁知一亩内，迥若离市闤。",
                "浮生且为乐，及此一日闲。"
            ]
        },
        {
            "title": "幽怀（四首）",
            "content": [
                "坐看幽意满青苔，雨径烟扉湿不开。",
                "药裹半封尘未扫，棋声欲定鸟还来。",
                "为园每课山僮业，弄笔先怜稚子才。",
                "我瘦不缘诗思苦，骚人相见勿频猜。¤"
            ]
        },
        {
            "title": "断弦曲",
            "content": [
                "晨听焦桐声，夜闻断弦音。",
                "阿女有父资，家学在一琴。",
                "生书五经石，死给十吏札。",
                "阿女有父能，八分乃遗法。",
                "司徒坐上叹，胡雏别时哭。",
                "阿女有父情，情钟为谁笃。",
                "有书何必教，有女翻为辱。",
                "君看筍爽女，一死万事足。"
            ]
        },
        {
            "title": "昌国君",
            "content": [
                "齐城下，即墨守。",
                "燕将代，昌国走。",
                "卑辞累使招不归，臣心上有先王知。",
                "先王知，心独苦。",
                "义君臣，邦父母。",
                "当时誓死却齐封，更忍还兵向燕土。",
                "终不似信要刘胥报楚。"
            ]
        },
        {
            "title": "长江行",
            "content": [
                "大江西来是何年，奔流直下岷山巅。",
                "长风一万里，吹破鸿蒙天。",
                "天开地辟万物茁，五岳四渎皆森然。",
                "帝遣长江作南渎，直与天地相周旋。",
                "是时共工怒触天柱折，遂使后土东南偏。",
                "女娲补天不补地，山崩谷罅漏百川。",
                "有崇之叟狂而颠，坐看万国赤子沦深渊。",
                "帝赫怒，罚乃罪。",
                "神禹来，乘四载。",
                "驱大章，走竖亥。",
                "黄龙夹舟稳不惊，直送驰波到东海。",
                "朝离巴峡暮洞庭，九派却转浔阳城。",
                "萦纡南徐万余里，更万余里通蓬瀛。",
                "君不见黄河之水天上下，其大如股空纵横。",
                "长游清济出中境，曷敢南向争权衡。",
                "千流万派琐琐不足数，虽有吐纳无亏盈。",
                "下亘厚地，上摩高空。",
                "日月出没，蛟龙所宫。",
                "奇形异态，不可以物象，但见变化无终穷。",
                "或如重胎抱混沌，或如颢气开穹窿。",
                "或如织女拖素练，或如天马驰风鬃。",
                "空山怒哮饱后虎，巨壑下饮渴死虹。",
                "或如轩辕铸九鼎，大冶鼓动洪垆风。",
                "或如夸父逐三足，曳杖狂走无西东。",
                "或如甲兵宵驰，聚啸满山谷。",
                "或如神鬼昼露，万象出入虚无中。",
                "吁嗟乎长江！胡为若兹雄，人不识，无乃造化之奇功。",
                "天开九州，十有二山。",
                "南北并峙，江流其间。",
                "尧舜都冀方，三苗尚为顽。",
                "魏帝倚天叹，征吴但空还。",
                "吁嗟乎长江！其险不可攀。",
                "古来英雄必南骛，我祖开基自江渡。",
                "古来建国惟中原，我宗坐制东南藩。",
                "如知天险不足恃，惟有圣德可以通乾坤。",
                "长江来，自西极，包人寰，环帝宅。",
                "我来何为？为观国。",
                "泛吴涛，航楚泽。",
                "笑张骞，悲祖逖。",
                "壮神功，歌圣德。",
                "圣德浩荡如江波，千秋万岁同山河。",
                "而我无才竟若何，吁嗟乎，聊为击节长江歌。"
            ]
        },
        {
            "title": "己亥中元陪祀山陵道中奉和杨学士先生韵（四",
            "content": [
                "路尽邮亭始入京，水村山郭几经行。",
                "逢人借屋宁知姓，信马题诗不记程。",
                "沙浦雁回风忽断，石梁鱼落水初清。",
                "琼楼合在层霁外，莫遣微云缀月明。",
                "",
                ""
            ]
        },
        {
            "title": "次王古直哭兆先韵柬方石（二首）",
            "content": [
                "刚道人琴一夜亡，故人明日报哀章。",
                "才如卞玉元居楚，业比童乌不姓杨。",
                "华表城头真浪语，干将地下有遗光。",
                "画图指点趋庭事，恨杀多情杜古狂。¤"
            ]
        },
        {
            "title": "尚方剑",
            "content": [
                "中书势重儒臣轻，天下善类皆为朋。",
                "汉家贤傅生负气，死不再逢刀笔吏。",
                "君王奋怒威莫当，宫掖才容免冠地。",
                "汉家佞臣多戴头，借剑不报萧公仇，当时只问安昌侯。"
            ]
        },
        {
            "title": "次韵贺彭阁老先生（二首）",
            "content": [
                "半生名行重儒林，吏隐官曹岁月深。",
                "文靖旧无旋马地，敏中元有耐官心。",
                "川原暖入三春雨，殿阁凉分六月阴。",
                "欲效禹偁书院壁，向来官序敢相侵。"
            ]
        },
        {
            "title": "夜窗听雨",
            "content": [
                "潇潇残雨入深更，半洒疏窗半拂楹。",
                "芳草池塘应有梦，落花庭院不胜情。",
                "听疑野寺昏钟远，望忆江船夜火明。",
                "明日晓晴须出郭，葛衣藜杖一时轻。"
            ]
        },
        {
            "title": "徐州洪苏墨亭书坡老石刻后（有序）",
            "content": [
                "“郡守苏轼、山人张天骥、诗僧道潜月中游”题名十六字",
                "，在徐州百步洪岸石，石半入水，水落辄隐隐见沙沫间，",
                "篙师渔人不能识，而崖石险绝，又非士大夫所暇寻阅者，",
                "故于世无传焉。",
                "成化壬辰，予过徐，放舟洪下，畏险岸行，偶见此字，尝",
                "为诗纪之。",
                "又八年庚子，予与洗马罗君明仲校文南畿归，工部主事尹",
                "廷用实理洪事，邀坐苏墨亭，则此石已为君所伐致，置之",
                "亭壁矣。",
                "因与明仲各赋一诗遗尹君，留之亭中。",
                "九月望日。",
                "我昔彭城初泊舟，岸行百步观洪流。",
                "手披荒藓看古石，上有坡翁旧时刻。",
                "沙冲水啮四百年，字画半灭风神全。",
                "我行见此三叹息，此物乃在风尘间。",
                "冬曹尹君真好事，自扫巉岩凿苍翠。",
                "山灵助喜河伯愁，白日骊珠照平地。",
                "孤亭素壁高巃嵸，登堂见字如见翁。",
                "山人在前僧在后，尚忆扁舟游月中。",
                "崖端刻颂唐宗业，水底沉碑杜预功。",
                "直将谈笑为故事，似与百战争豪雄。",
                "高才直节古今少，片石价比千金同。",
                "由来一代不几见，况我异世怀高踪。",
                "凭君一拓数千本，遍使四海扬清风。"
            ]
        },
        {
            "title": "缺题",
            "content": [
                "圣德同天纵，皇图与日升。",
                "乾维中断绝，坤轴乍崩腾。",
                "辇盖辞双阙，河山护六陵。",
                "生成真罔报，攀送竟何能。¤"
            ]
        },
        {
            "title": "漫兴（四首）",
            "content": [
                "衡岳山高鸿雁稀，荆溪水深鱼蟹肥。",
                "此身若问归何处，我已无家何处归。"
            ]
        },
        {
            "title": "晋州急",
            "content": [
                "晋州告急君莫归，劝君更为杀一围。",
                "晋州城陷君莫拔，阁里浓妆待时发。",
                "琵琶弦绝为何人，啼声呜呜舂向晨。",
                "当时同生愿同死，各向长安作胡鬼。",
                "",
                ""
            ]
        },
        {
            "title": "悼竹",
            "content": [
                "园南旧植千竿绿，高者如墙大如屋。",
                "风狂雨急墙屋翻，干折丛低共倾覆。",
                "忽惊舞罢鸿门会，怒斗纷纷碎苍玉。",
                "复似骊山坠石余，数百书生葬坑谷。",
                "初疑凤羽堕当空，更讶箨龙身在陆。",
                "翠落琼飞不复完，顿使泥沙汗人目。",
                "忆昔新移近水隈，瘦骨棱层不盈束。",
                "晨浇恐被风日燥，晚护幸免霜雪酷。",
                "十年长养成亦艰，一旦摧颓势何速。",
                "我时夜半惊水至，崛起苍黄问僮仆。",
                "彼呆不识人意劳，只顾囊衣与甔粟。",
                "观里桃花何足论，堂前楠树犹堪录。",
                "无家更欲买山林，有径谁当伴松菊。",
                "前轩好竹只数个，颇觉幽怀看未足。",
                "春来拟欲探萌芽，苍苔慎勿迷双躅。"
            ]
        },
        {
            "title": "陵祀归得赐暖耳诗和方石韵四首（时和者颇众",
            "content": [
                "乌纱巾上透凉芃，一发君恩力未辞。",
                "赐暖宫貂同日戴，冒寒郊马有人骑。",
                "耳闻明主如丝诏，心似穷民挟纩时。",
                "明向玉阶还再拜，羔羊重续退公诗。¤",
                "",
                ""
            ]
        },
        {
            "title": "臣不如",
            "content": [
                "刘氏盟，吕氏争。",
                "臣不如陵吕氏獗，刘氏绝臣不如勃？平乎平乎智有余，胡",
                "为甘此两不如。",
                "兹言非智还非愚，平乎竟尔为身图。"
            ]
        },
        {
            "title": "缺题",
            "content": [
                "鹤发承颜日，龙楼问寝辰。",
                "宁宫同奉养，九庙极精禋。",
                "孝可通金石，诚能动鬼神。",
                "徽称高万代，垂宪及千春。¤"
            ]
        },
        {
            "title": "画禽",
            "content": [
                "高栖野雀低飞燕，长在峰头与溪面。",
                "竹鸡啼彻雨初晴，山脚泥深路如线。",
                "崖根老树回余青，树间双鹊闲无声。",
                "只应识得山中乐，无复人间送喜情。"
            ]
        },
        {
            "title": "两虎斗",
            "content": [
                "中原野龙斗未休，两虎私斗真龙忧。",
                "雌虎哮风雄虎避，龙颜一开天为霁。",
                "君不见邯郸虎斗龙不知，关中祖龙不敢欺，当时岂复争雄",
                "雌？"
            ]
        },
        {
            "title": "题画鹰送罗缉熙南归",
            "content": [
                "大鹰狰狞爪决石，侧目高堂睨秋碧。",
                "小鹰倔伏俯且窥，威而不扬岂其雌。",
                "雌雄起伏各异态，意气相看出尘堨。",
                "独立羞将众羽群，高飞怕有浮云碍。",
                "山寒木落天始风，日色惨淡川原空。",
                "人间狐兔自有地，慎勿反击伤鹓鸿。",
                "画图仿佛是谁作，宛似悬蠙臂间落。",
                "高堂匹练长风生，万里炎荒尽幽朔。",
                "我生奇气空嶙峋，挥毫对此不无神。",
                "送渠羽翼朝天去，亦是云霄得意人。"
            ]
        },
        {
            "title": "玉簪花",
            "content": [
                "昨夜花神出蕊宫，绿云袅袅不禁风。",
                "妆成试照池边影，只恐搔头落水中。"
            ]
        },
        {
            "title": "和王世赏韵",
            "content": [
                "石门惟许白云留，我亦何心恋此游。",
                "竹里行厨烟未午，水边萧寺叶先秋。",
                "行贪觅句忘吹帽，醉怯登高不上楼。",
                "诗景满前谁会得，野僧名是远公流。"
            ]
        },
        {
            "title": "夹攻误",
            "content": [
                "夷狄自相图，古称中国利。",
                "辽亡金已猖，金灭元愈猘。",
                "如何夹攻策，竟蹈前车弊。",
                "惜哉鹬蚌功，误为唇齿累。",
                "一误国不支，再误国不祀。",
                "咄哉宋君臣，千载伤失计。"
            ]
        },
        {
            "title": "送范秋官以贞谪凤翔判得真字（吏部拟谪广南",
            "content": [
                "早闻长策动枫宸，十载郎官谪命新。",
                "家远漫为秦岭客，恩深不作播州人。",
                "一身且向闲时病，万事还从定后真。",
                "萧索郡斋山树里，坐看黄叶渐回春。",
                "",
                ""
            ]
        },
        {
            "title": "次韵寄题镜川先生后乐园（二首）",
            "content": [
                "药栏花圃背堂开，一日朝回几度来。",
                "范老心终念廊庙，寇公家不起楼台。",
                "海边钓石鸥盟远，松下棋声鹤梦回。",
                "多少旧题诗句在，碧纱笼底认青苔。¤"
            ]
        },
        {
            "title": "文成死",
            "content": [
                "文成封，五利封，神仙只在东海东。",
                "文成死，五利死，天下神仙皆妄耳。",
                "汉家武皇帝者英，昔何懵矣今何明。",
                "君不见百年身，万年计，前秦皇，后唐帝。"
            ]
        },
        {
            "title": "用韵答邵国贤",
            "content": [
                "种树长安不作阴，幽居何处解冠襟。",
                "闲逢北客论山价，老向南枝识鸟心。",
                "江水纵平终是险，惠峰虽好未为深。",
                "只应棹入荆溪去，遥听吴歌答楚音。"
            ]
        },
        {
            "title": "太白行",
            "content": [
                "太白经天照城阙，甲光侵肌冷如铁，秦王袍沾楚王血。",
                "龙攀凤附不自由，何乃弃君来事仇，危言逆耳谁为谋？古",
                "来天子不观史，饰词佞笔徒为耳，胡不自修为谤弭。"
            ]
        },
        {
            "title": "送储静夫主事之南京吏部兼寄夏廷章",
            "content": [
                "万里晴空一鹤飞，野云溪雪避光辉。",
                "不应银海妨回棹，未许缁尘得上衣。",
                "南国地夸山水丽，东曹官爱簿书稀。",
                "多情定与吾乡彦，石假峰前咏落晖。"
            ]
        },
        {
            "title": "次韵答愧斋先生",
            "content": [
                "历历星霜岁屡移，病来双鬓几茎丝。",
                "故人别久翻疑梦，往事心劳尚有期。",
                "天上浮云初变日，江南芳草未青时。",
                "只应千里神交地，不识人间是路歧。"
            ]
        },
        {
            "title": "四禽图",
            "content": [
                "樛枝老树幽岩里，山鹧双栖掉长尾。",
                "高鸣俯搦势不停，似向春风矜爪嘴。",
                "山头锦鸡金作冠，身披五采成斑斓。",
                "远从红日霁时见，更向碧山深处看。",
                "人言此物真绝特，同是山禽不同格。",
                "休将绿水照毛衣，只恐桃花妒颜色。¤"
            ]
        },
        {
            "title": "拟古出塞（五首）",
            "content": [
                "军行视旂旐，闻向黄河曲。",
                "相顾问姓名，同伴为骨肉。",
                "星分良乡爨，月傍井陉宿。",
                "民贫苦供给，县官告不足。",
                "掾吏饱肥羊，马饥奴无粟。",
                "营门号令肃，鸡狗不敢挶。",
                "起居有常节，幸得免笞辱。¤"
            ]
        },
        {
            "title": "题敷五菊屏",
            "content": [
                "先生深卧菊花丛，曲几围屏杳窕通。",
                "本为红尘辞俗眼，岂因多病怯秋风。",
                "交情尽付炎凉外，身计聊凭吏隐中。",
                "相过不嫌憔悴质，只应风味与君同。"
            ]
        },
        {
            "title": "雪后饮胡彦超冬官归叠席上韵",
            "content": [
                "马蹄冲雪叩君门，坐爱飞花扑酒尊。",
                "帘未卷时先作阵，屐曾来处已无痕。",
                "寒檐叶落蛛丝堕，老树巢倾鹤梦翻。",
                "今夕定知何夕是，好风明月未堪论。"
            ]
        },
        {
            "title": "漫兴（四首）",
            "content": [
                "老眼昏花懒看书，犹将朱墨校虫鱼。",
                "闲心自是难抛得，抛得闲心便有余。"
            ]
        },
        {
            "title": "新丰行",
            "content": [
                "长安风土殊不恶，太公但念东归乐。",
                "汉皇真有缩地功，能使新丰为故丰。",
                "人民不异山川同，公不思归乐关中。",
                "汉家四海一太公，俎上之对何囱囱，当时幸不烹若翁。",
                "",
                ""
            ]
        },
        {
            "title": "夜过邵伯湖",
            "content": [
                "苍苍雾连空，冉冉月堕水。",
                "飘飖双鬓风，恍惚无定止。",
                "轻帆不用楫，惊浪长在耳。",
                "江湖日浩荡，行役方未已。",
                "羁栖正愁绝，况乃中夜起。"
            ]
        },
        {
            "title": "柯敬仲墨竹",
            "content": [
                "莫将画竹论难易，刚道繁难简更难。",
                "君看萧萧只数叶，满堂风雨不胜寒。"
            ]
        },
        {
            "title": "锁继恩",
            "content": [
                "小事糊涂，大事不糊涂，继恩一锁成鸿图。",
                "太宗雄鉴绝代无，武功刎颈秦王殂，当时赵相非吕徒。",
                "谁复糊涂如此乎，宗乎善矣为孙谋。",
                "",
                ""
            ]
        },
        {
            "title": "五丈原",
            "content": [
                "五丈原头动地鼓，魏人畏蜀如畏虎。",
                "将星堕空化为土，炼石心劳竟何补。",
                "侯归上天多旧伍，羽为前驱飞后拒。",
                "忠魂不逐降王车，长卫英孙朝烈祖。",
                "",
                ""
            ]
        },
        {
            "title": "九日盆菊盛开将出郭有作",
            "content": [
                "买得长安担上秋，南山只在屋西头。",
                "花开正好逢佳节，身病那堪复远游。",
                "昨夜月明空对酒，晚来风急怕登楼。",
                "多情重有镫前约，为报花神作意留。"
            ]
        },
        {
            "title": "与赵梦麟诸人游甘露寺",
            "content": [
                "涧筿岩杉处处通，野寒吹雨堕空蒙。",
                "垂藤路绕千年石，老鹤巢倾半夜风。",
                "淮浦树来江口断，金陵潮落海门空。",
                "关书未报三边捷，万里中原一望中。"
            ]
        },
        {
            "title": "郑歇后",
            "content": [
                "郑歇后，登台司。",
                "国事去，嗟何为？唐之衰，风不竞，天下纷纷非一郑。",
                "君不见宋家养士得士力，无数忠贤水中溺。"
            ]
        },
        {
            "title": "四禽图",
            "content": [
                "叚鹆色不如鹦鹉，强向筵前学人语。",
                "网罗西下陇山空，毛羽虽佳不如汝。",
                "铁衣金觜双雕楹，世间无处无弓矰。",
                "试听内苑笼中语，空诵弥陀六字名。¤"
            ]
        },
        {
            "title": "机上肉",
            "content": [
                "李唐天下犹有主，儿欲与韦母欲武。",
                "武家庙食唐为周，唐宗肉骨皆仇雠。",
                "周廷酷吏开告密，白头司空反是实。",
                "司空不死唐不亡，天意岂在庐陵王。",
                "中兴功业回天地，尽是司空门下吏。",
                "二凶虽除五王族，痛恨当年存机肉。"
            ]
        },
        {
            "title": "四禽图",
            "content": [
                "金堤柳色黄于酒，枝上黄鹂娇胜柳。",
                "歌声宛转色娉婷，种种春光无不有。",
                "春来何迟去何速，回首红颜忆骑竹。",
                "急须携酒听黄鹂，莫待杨花眯人目。¤"
            ]
        },
        {
            "title": "闻孔氏女至",
            "content": [
                "南风吹送北河舟，有女东来慰白头。",
                "病里心情无那老，别来风景又经秋。",
                "鹊声报日书先到，雨脚干时泪始收。",
                "预想离程还在眼，难将一笑解千忧。"
            ]
        },
        {
            "title": "次韵寄题镜川先生后乐园（二首）",
            "content": [
                "绿阴繁处小堂开，野蝶园蜂自去来。",
                "细草有情双驻屐，远山无数一登台。",
                "幽花坐爱栽时满，俗客空教到后回。",
                "病起三年犹未赏，短垣多雨长莓苔。"
            ]
        },
        {
            "title": "西山和许廷冕刘时雍汪时用三兵部韵（四首）",
            "content": [
                "鉴泉鳞石照无泥，细草青蒲意欲齐。",
                "寂寂坐溪看雨到，亭亭驻勒近莺啼。",
                "社中诗友惊频换，湖上山名问不迷。",
                "兴发便须呼笔札，酒酣欹侧雁行题。¤"
            ]
        },
        {
            "title": "凉风台",
            "content": [
                "凉风堂前池水赤，赤星射空虹贯日。",
                "斛律美人生把玦，死向青天待明月。",
                "君不见晋阳书中临绝语，曾为乐陵求乐处。",
                "百年无罪君莫冤，济南何在是谁言，不须更问华林园。"
            ]
        },
        {
            "title": "学士柏",
            "content": [
                "翰林后堂有二柏，竹岩柯先生所种也。",
                "东阳承诏受业，今三十年，柏已郁然，而先生弃诸生久矣",
                "。",
                "间出题课诸吉士，弋阳汪俊抑之有‘一日百匝行树底’之",
                "句，怅然感之，因衍为一篇，以识不忘。",
                "我行树阴日千匝，雨叶风枝自萧飒。",
                "惟有诸生识我情，傍人不解空嘲狎。",
                "我见先生种树年，我身尚短树及肩。",
                "枝蟠江山地可缩，手斡造化天无权。",
                "琼台翠阁何森爽，院柳庭花敢争长。",
                "芘荫长留六月阴，盘回直与孤云上。",
                "材堪五凤难为用，根到九泉终不枉。",
                "零落青袍几故人，琮琤玉佩空遗响。",
                "当时院长文安公，柯亭刘井相西东。",
                "百年遗爱岂独此，此树欲比人中龙。",
                "树犹如此我何似，已愧斑白非儿童。",
                "名收榱桷有先后，寿比金石无终穷。",
                "下堂再拜想颜色，仰面正拂长髯风。"
            ]
        },
        {
            "title": "济阳怨",
            "content": [
                "宫中快行过巷门，巷中皇子心如焚。",
                "相臣引入旧班里，我胡为犹在此？殿头烛影坐者谁？殿帅",
                "捽头听诏词。",
                "君为臣，臣就国，父子幽明不相白。",
                "湖州义兵翻作殃，身死犹贻谏官谪。",
                "济阳冤，冤不极。"
            ]
        },
        {
            "title": "千金赠",
            "content": [
                "相门深深夜不扃，百年恩重千金轻。",
                "二人辞受本同情，君王但赏辞金名。",
                "呜呼！一桧死，一桧生。",
                "君王孤立臣为朋，谁哉更问胡邦衡。",
                "",
                ""
            ]
        },
        {
            "title": "睢阳叹",
            "content": [
                "将军有齿嚼欲碎，将军有眦血成泪。",
                "生为将星死为厉，尽是山川不平气。",
                "二人同心金不利，天与一城为国蔽。",
                "强兵坐拥瞋相视，孝子忠臣竟谁是。",
                "千载功名亦天意，君不见河南节度三日至。",
                "",
                ""
            ]
        },
        {
            "title": "茶陵竹枝歌（十首）",
            "content": [
                "春尽田家郎未归，小池凉雨试絺衣。",
                "园桑绿罢蚕初熟，野麦青时雉始飞。"
            ]
        },
        {
            "title": "卿勿言",
            "content": [
                "卿勿言，朕自思，南诏覆师君不知。",
                "卿勿忧，朕自保，范阳弄兵苦不早。",
                "卿邪谁邪高与杨，非姚非宋还非张。",
                "有言如此尚不用，岂有药石针膏肓。",
                "君不见咸阳老人能直谏，何曾得睹君王面。"
            ]
        },
        {
            "title": "氐带箭",
            "content": [
                "秦鞭断江江逆流，八公草木皆为仇。",
                "山头鹤唳争回首，城南老氐带箭走。",
                "雄兵百万如倒山，三十年来一翻手。",
                "君不见扪虱翁，遗言莫遣西师东。",
                "妇人孺子徒为忠，燕山饥鹰思弄风，归来但哭阳平公。",
                "",
                ""
            ]
        },
        {
            "title": "易水行",
            "content": [
                "田光刎头如拔毛，于期血射秦云高。",
                "道傍洒泪沾白袍，易水日落风悲号。",
                "督亢图穷见宝刀，秦皇绕殿呼且逃。",
                "力脱虎口争秋毫，荆卿倚柱笑不咷。",
                "身就斧锧甘腴膏，报韩有客气益豪。",
                "十日大索徒为劳，荆卿荆卿嗟尔曹！"
            ]
        },
        {
            "title": "用韵答邃庵",
            "content": [
                "岳麓峰前湘水阴，思归无计豁烦襟。",
                "亦知吴越非吾土，未必功名是我心。",
                "地上青山随处有，镜中华发逐年深。",
                "故人只在邻州住，空谷他时听足音。"
            ]
        },
        {
            "title": "寄应宁提学用留别韵",
            "content": [
                "天上词垣近省闱，十年毛羽爱追飞。",
                "南池水暖鹍重化，西华风高雁未归。",
                "绝足风尘须独步，初心道德肯相违。",
                "网罗剩有求才意，未放山林老布衣。"
            ]
        },
        {
            "title": "长沙竹枝歌（十首）",
            "content": [
                "长沙少年无奈春，青衫白面不生尘。",
                "劝君莫向湘潭住，江燕衔泥解涴人。"
            ]
        },
        {
            "title": "黄莺",
            "content": [
                "柳花如雪满春城，始听东风第一声。",
                "梦里江南旧时路，隔溪烟雨未分明。"
            ]
        },
        {
            "title": "绵山怨",
            "content": [
                "君侯恩重翻为仇，不如放作山中囚。",
                "君候有臣一非少，贪天之徒但自保。",
                "臣心见如不见君，谁言如死非君恩。",
                "今辰何辰夕何夕，留与千年作寒食。",
                "",
                ""
            ]
        },
        {
            "title": "四禽图",
            "content": [
                "春山泼黛青淋漓，山际春禽双画眉。",
                "山光物色两浓淡，苦欲问春春不知。",
                "古来尤物皆成怪，谁遣山禽入图画。",
                "西京京兆今不归，林郎为了风流债。"
            ]
        },
        {
            "title": "寄庄定山",
            "content": [
                "六峰东面一江横，此老逃名竟得名。",
                "山屋到秋惊雨破，野舟终日任潮生。",
                "消愁物已杯中办，得意诗还枕上成。",
                "三十年前携手地，寺门斜月晚钟声。"
            ]
        },
        {
            "title": "和若虚郎中赠行韵",
            "content": [
                "赤日黄尘马倦行，石桥山店有官程。",
                "城头路尽千峰隔，袖里诗来两腋清。",
                "蝉杂柳风秋渐远，鹤翻松露夜还惊。",
                "欲知小吏将诗意，记取柴门剥啄声。"
            ]
        },
        {
            "title": "闻鸡行",
            "content": [
                "城头鸡鸣声不恶，祖生夜舞司州幕。",
                "南来击楫向中流，杀气横秋尽幽朔。",
                "手提一剑驯两龙，黄河以南无战锋。",
                "十州父老皆部曲，谁遣吴儿作都督。",
                "中原未清壮士死，遗恨吴江半江水。"
            ]
        },
        {
            "title": "陵祀归得赐暖耳诗和方石韵四首（时和者颇众",
            "content": [
                "轻华弄日暖含芃，短发蒙茸乱不辞。",
                "狐掩敝裘惭并价，马惊寒影怯初骑。",
                "宁同赵服随胡制，不似齐冠污肉时。",
                "寄语春风莫吹却，多情长诵感恩诗。¤",
                "",
                ""
            ]
        },
        {
            "title": "汉寿侯",
            "content": [
                "身不可留臣有主，老瞒不追犹有度。",
                "生缚虎，死犹怒。",
                "髯如虬，眼如炬。",
                "吁嗟汉乎天不祚，有马不践中原土，侯身虽亡神万古。",
                "",
                ""
            ]
        },
        {
            "title": "西山和许廷冕刘时雍汪时用三兵部韵（四首）",
            "content": [
                "半岭香台石磴斜，诸空缥缈送天花。",
                "新开塔寺雄西郭，旧赐经幢出内家。",
                "避暑亭前泉带雨，回龙殿下水明霞。",
                "太平天子无巡幸，头白山僧诵《法华》。"
            ]
        },
        {
            "title": "左阙雪后行古柏下有作",
            "content": [
                "长安城中雨成雪，退食冲寒过东阙。",
                "苍然古柏势横空，数尺盘拏成百折。",
                "玉龙战罢缠碧绡，流涎喷沫凝不飘。",
                "仙人掌上露初冻，五老峰头冰未消。",
                "飞花拂面吹还转，步屟穿林印犹浅。",
                "鹤氅衣轻动欲翻，水精帘重寒初卷。",
                "风骨昂藏敻出尘，俨如佩玉拖长绅。",
                "须知世有后凋质，元是仙家不老身。"
            ]
        },
        {
            "title": "佩之惠笋干自称玉版老师谓原博冬笋为吴山少",
            "content": [
                "玉版山深石路开，东轩真被笼盛来。",
                "饱谙南国烟霞味，不入长安酒肉堆。",
                "老觉禅心终苦淡，瘦看诗骨共崔嵬。",
                "丛林年少休相笑，脱却缁衣更懒裁。",
                "",
                ""
            ]
        },
        {
            "title": "己亥中元陪祀山陵道中奉和杨学士先生韵（四",
            "content": [
                "马头残梦不成酣，似觉薰风为指南。",
                "官烛罢烧犹有月，朝衣初脱尚余风。",
                "回鞭懒赴城东宴，挥尘聊同石上谈。",
                "记得曩时曾宿地，翠微深处一禅庵。¤",
                "",
                ""
            ]
        },
        {
            "title": "代石留别用前韵",
            "content": [
                "钝质亲劳琢更锼，又随筐篚过旁州。",
                "相逢却有搏沙恨，欲往先防见玉羞。",
                "君义比金谁合断，我心非水亦分流。",
                "如闻翰苑将移篆，愿与钤封一处收。"
            ]
        },
        {
            "title": "司农笏",
            "content": [
                "司农手中无寸铁，夺笏击贼贼脑裂。",
                "贼未死气虽已折，奉天天子双泪横。",
                "十年弃卿真负卿，臣身区区劳记忆。",
                "平原太守曾未识。",
                "",
                ""
            ]
        },
        {
            "title": "腹中剑",
            "content": [
                "腹中剑，中自操，一日不试中怒号。",
                "构仇结怨身焉逃，一夜十徙甘为劳。",
                "生无遗忧死余恨，恨不作七十二冢藏山坳。"
            ]
        },
        {
            "title": "病中言怀（四首）",
            "content": [
                "三年病后强趋朝，又拥重门卧寂寥。",
                "梦绕千山心不定，枕欹双臂力全消。",
                "笼灯月暗疑无影，园雪风稀未满条。",
                "睡起忽然忘握髻，不胜愁鬓晚飘萧。¤"
            ]
        },
        {
            "title": "苏台曲（五首）",
            "content": [
                "国亡身亦虏，却载五湖槎。",
                "借问西施女，何如张丽华。"
            ]
        },
        {
            "title": "美新叹",
            "content": [
                "昭阳祸水喷火灭，贼莽势炽哀平折。",
                "宫中腊日椒酒芳，金縢策秘符命昌。",
                "汉家老妇不姓吕，犹握汉符为汉主。",
                "遗民独有龚胜存，饿死不入新都门。",
                "美新大夫那肯死，元是五侯门下史。"
            ]
        },
        {
            "title": "问中使",
            "content": [
                "问中使，几日发，长安老臣当死。",
                "死不难，中使答，言从大梁至，大梁贼耳。",
                "胡称使，君不见，吐蕃使者中道亡。",
                "相臣节度死凤翔，老奸有貌幸不扬。",
                "三年饱食居庙堂，澧州客死非人殃。"
            ]
        },
        {
            "title": "病中言怀（四首）",
            "content": [
                "瓦炉初冷更添香，更漏沉沉月转廊。",
                "身老病随年共至，愁多心与夜争长。",
                "尘编倦拂时防蠹，垅树新移尚怯霜。",
                "自笑闲情缘底在，向来公事已全荒。¤"
            ]
        },
        {
            "title": "拟古出塞（五首）",
            "content": [
                "逻骑朝出塞，胡来屡冲突。",
                "我军摧其锋，杀气满川窟。",
                "将骄闻裹疮，战胜多白骨。",
                "兵家贵万全，岂足较毫发。",
                "十金买首功，百金纪勋伐。",
                "京军得先升，边卒长独没。",
                "卑情思上达，疏贱不得谒。",
                "日暮独无言，岧峣见宫阙。¤"
            ]
        },
        {
            "title": "侍中走",
            "content": [
                "平凉坛西鼓声吼，伏兵大呼侍中走。",
                "君王正喜边兵休，武将尽贺书生忧。",
                "邠宁飞书夜半至，西平老臣先掩涕。",
                "君心多猜谋不足，平凉不伏长安伏。",
                "枉伐大安园上竹。"
            ]
        },
        {
            "title": "金陵问",
            "content": [
                "王安石，还圣人，熙宁天子空称神。",
                "程夫子，真圣徒，一言非讦还非谀。",
                "世更有人如此无？古来君相关气运，河南不问金陵问。",
                "一时言，千载恨。"
            ]
        },
        {
            "title": "卜相篇",
            "content": [
                "家贫思良妻，国乱思良臣。",
                "荐成成不知，告璜璜不嗔。",
                "克也与国论，此国尚有人。",
                "能令汝卜相，谁使汝为君。",
                "东周一失驭，全晋遂三分。",
                "但知晋国乱，不念周家贫。",
                "史官谨初命，千载伤彝伦。"
            ]
        },
        {
            "title": "南京谒孝陵有述",
            "content": [
                "礼乐千年会，腥膻四海空。",
                "商周终愧德，唐汉敢论功。",
                "凤历归真统，龙山绕旧宫。",
                "秋风霸陵树，落日鼎湖弓。",
                "万国讴歌在，余生覆载中。",
                "小臣瞻拜地，江汉亦朝东。"
            ]
        },
        {
            "title": "缺题",
            "content": [
                "畎亩苍生念，闾阎白屋情。",
                "览章时昃日，露祷必深更。",
                "岁旱忧疑狱，天寒悯戍兵。",
                "尚遗宽恤诏，朝野共吞声。¤"
            ]
        },
        {
            "title": "缺题",
            "content": [
                "玉几终宵坐，彤闱彻晓通。",
                "孙谋思祖训，家教托储宫。",
                "天语丁宁际，龙颜仿像中。",
                "此身真隔世，地下倘相从。¤"
            ]
        },
        {
            "title": "重经西涯",
            "content": [
                "缺岸危桥断复行，野人相见不通名。",
                "辘轳声里田田水，杨柳枝头树树莺。",
                "看竹东林无旧主，买山南国有新盟。",
                "不知城外春多少，芳草晴烟已满城。"
            ]
        },
        {
            "title": "赐藕",
            "content": [
                "只向名花看画图，忽惊仙骨在泥涂。",
                "轻同握雪愁先碎，细比餐冰听却无。",
                "郭北芳菲怀故里，江南风味忆西湖。",
                "渴尘此夜消应尽，未羡金茎与玉壶。"
            ]
        },
        {
            "title": "西湖曲（五首）",
            "content": [
                "草碧明沙际，霜红试雨初。",
                "官船荡素桨，惊散一双鱼。"
            ]
        },
        {
            "title": "缺题",
            "content": [
                "圣道通三极，王言似六经。",
                "面开天日表，书作虎龙形。",
                "杞国忧方剧，华胥梦不醒。",
                "万年金匮在，遣训炳丹青。¤"
            ]
        },
        {
            "title": "春兴（八首）",
            "content": [
                "帝城芳意入春浓，快马轻车处处逢。",
                "宫树巧藏莺百啭，苑云深护月千重。",
                "愁来拟断杯中物，病起还支石上筇。",
                "得似玉堂风月地，少时游赏几从容。¤"
            ]
        },
        {
            "title": "昆仑战",
            "content": [
                "昆仑关头战骨枯，龙衣裹血红模糊。",
                "军中喧言老侬死，不是彼侬安有此。",
                "将军贵实不尚功，世上安有将军忠。",
                "君不见汉皇一赦云中守，武将纷纷皆藉口。"
            ]
        },
        {
            "title": "糁径杨花",
            "content": [
                "漠漠杨花带远天，舞如轻雪糁如毡。",
                "行当僻处随人到，风向多时著意偏。",
                "地湿似沾前夜雨，日斜犹扬隔溪烟。",
                "春光到此真须惜，莫爱床头沽酒钱。"
            ]
        },
        {
            "title": "吴老公",
            "content": [
                "吴老公，薄心肠。",
                "夕河南，旦贞阳。",
                "诈书实报恩作殃，一身非魏还非梁。",
                "彼穷归义弃不祥，公心不薄尔可忘。",
                "梁家养客如养狼，狼入彼室坏彼堂。",
                "当时许媾惟朱张，溧阳公主谁家郎，乐游丝竹令人伤。"
            ]
        },
        {
            "title": "陵祀归得赐暖耳诗和方石韵四首（时和者颇众",
            "content": [
                "午门晴旭飏轻芃，拜领温纶竟莫辞。",
                "八座敢夸三珥贵，千金不换五花骑。",
                "休论孟德头风事，绝胜杨侯耳热时。",
                "老去毛君头未秃，玉堂闲写赐貂诗。",
                "",
                ""
            ]
        },
        {
            "title": "元日早朝",
            "content": [
                "九门深掩禁城春，香雾笼街不动尘。",
                "玉帐寒更传虎卫，彤楼晓色听鸡人。",
                "帘前乐应红灯起，阶下班随彩仗陈。",
                "朝散东华看霁日，午烟晴市一时新。"
            ]
        },
        {
            "title": "题朱仪中雨图",
            "content": [
                "菰丛苍苍集烟渚，山头湿云半为雨。",
                "垂萝绕屋茅覆墙，石燕林鸠似相语。",
                "桃花落尽梅子黄，南湖北泖俱茫茫。",
                "黄泥道路白头浪，知是江南烟水乡。",
                "长安溽暑秋过半，雨湿书床尽糜烂。",
                "三年诗逋坐盈案，拂君画图为君叹。",
                "闭门觅句无人催，呼童卷送休徘徊。",
                "君看白石最深处，纸背犹湿青莓苔。"
            ]
        },
        {
            "title": "四知叹",
            "content": [
                "故人知君，君不知故人。",
                "下有厚地兮，上有苍旻。",
                "纵不吾知兮，吾心有神。",
                "金独何为兮至吾门，吾闭吾门兮省吾身。"
            ]
        },
        {
            "title": "宜阳引",
            "content": [
                "宜阳小儿身姓窦，弟为佣，姊为后。",
                "山中岸崩压不杀，自言相有封侯法。",
                "朝上书，夕召见，生不记家犹记县。",
                "眼前喜极翻作悲，一朝富贵从天来。",
                "左图书，右宾友，兄弟贤名世希有。",
                "古来宠禄易骄奢，今人尚忆贫时否？"
            ]
        },
        {
            "title": "茶陵竹枝歌（十首）",
            "content": [
                "绿鬓荆钗双髻螺，青裙高系小红靴。",
                "阿弥女}旧是茶城女，教得娃儿能楚"
            ]
        },
        {
            "title": "少保商先生寿七十",
            "content": [
                "白头归老荷君恩，一代勋名众所尊。",
                "自古年华稀七帙，本朝科甲重三元。",
                "海中仙子长生箓，洛下先生独乐园。",
                "怪见台光映东壁，郎官又侍紫微垣。"
            ]
        },
        {
            "title": "缚虎行",
            "content": [
                "布将骑，公将步，天下粉纷可横鹜。",
                "下邳域南绳缚虎，曹公不怒刘公怒。",
                "董卓丁原在何处，布乎布乎嗟汝布。",
                "",
                ""
            ]
        },
        {
            "title": "春园杂诗（四首）",
            "content": [
                "庭下狝猴如小儿，攀花折果不停时。",
                "为怜野意厌羁馽，放著林间高树枝。"
            ]
        },
        {
            "title": "苏台曲（五首）",
            "content": [
                "秋水光于黛，新妆爱日斜。",
                "隔溪深不语，孤棹入菱花。"
            ]
        },
        {
            "title": "西湖曲（五首）",
            "content": [
                "莫唱西湖曲，湖边歌舞稀。",
                "侬家年少日，游冶误芳菲。"
            ]
        },
        {
            "title": "再哭青溪",
            "content": [
                "海内衣冠失老成，梦中精爽尚平生。",
                "杏园醉后千花拥，柳院归时一字行。",
                "旧事苍黄空过眼，暮年幽独转伤情。",
                "不须更作三同会，又听城西《薤露》声。"
            ]
        },
        {
            "title": "答奚元启次韵",
            "content": [
                "诗老龙门昼不关，东坛西社几人还。",
                "看君秃笔何曾住，笑我高眠尽日闲。",
                "实怕行尘多似雨，更怜官马瘦如山。",
                "无因一见春风面，空把清诗对病颜。"
            ]
        },
        {
            "title": "哭青溪倪太宰先生",
            "content": [
                "握手藤床肉未寒，重来不觉泪汍澜。",
                "山川一代英灵尽，人物三朝作养难。",
                "班史旧编家继有，山公新启世传看。",
                "平生爱国忧民意，仕路谁堪语肺肝。"
            ]
        },
        {
            "title": "河阳战",
            "content": [
                "裨将退，元帅怒。",
                "先取廷玉后仆固，牙旗鋋地高掣空。",
                "将军号令如雷风，逆贼夜散潼关东，元功独冠中兴中，营",
                "蝇斐锦难为忠，空令愤死田神功。"
            ]
        },
        {
            "title": "幽怀（四首）",
            "content": [
                "墙根老树碧生苔，门卷疏帘一半开。",
                "岩影乍晴云欲散，雷声忽动雨还来。",
                "长堤隔水疑无路，瘦马冲泥念不才。",
                "朝往暮归缘底事，只须形影自相猜。¤"
            ]
        },
        {
            "title": "长沙竹枝歌（十首）",
            "content": [
                "戎门旌节拥高台，军士南边戍未回。",
                "红巾小儿齐击鼓，知是官船江上来。"
            ]
        },
        {
            "title": "咏黄山寄程太守式之",
            "content": [
                "怀君旧是云中守，归去黄山尚卧云。",
                "欲借剪刀峰下景，好裁一半与平分。"
            ]
        },
        {
            "title": "游岳麓寺",
            "content": [
                "危峰高瞰楚江干，路在羊肠第几盘？",
                "肆树松杉双径合，四山风十一僧寒。",
                "平沙浅草连天远，落日孤城隔水看。",
                "蓟北湘南俱入眼，鹧鸪声里独凭栏。"
            ]
        },
        {
            "title": "九日渡江",
            "content": [
                "秋风江口听鸣榔，远客归心正渺茫。",
                "万里乾坤此江水，百年风日几重阳。",
                "烟中树色浮瓜步，城上山形绕建康。",
                "直过真州更东下，夜深灯影宿维扬。"
            ]
        }
    ]
}