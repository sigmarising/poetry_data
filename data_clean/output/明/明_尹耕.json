{
    "dynasty": "明",
    "author": "尹耕",
    "intro": "",
    "items": [
        {
            "title": "榆林驿",
            "content": [
                "天上白榆树，千秋紫塞阴。",
                "隔林观猎骑，时有射雕心。"
            ]
        },
        {
            "title": "秋兴八首",
            "content": [
                "万山环合蔚州城，紫塞连云朔气清。",
                "禾黍岁时供上谷，烽烟日夜接神京。",
                "九宫迤逦通军壁，高垒崔嵬列虏营。",
                "稍喜摧锋章节能，帅将俘获谢苍生。¤"
            ]
        },
        {
            "title": "上谷歌八首上楚中丞",
            "content": [
                "新河洗马晚苍苍，风急城孤古膳房。",
                "分道往年频失利，筑垣今日见周防。",
                "转输几实饥人腹，锋镝新扶战士疮。",
                "乳哺庙谋应不后，坐看穷徼系苞桑。¤"
            ]
        },
        {
            "title": "南巡八首（世庙幸承天作）",
            "content": [
                "正阳高辟照重瞳，武阵前驱驾六龙。",
                "旗影忽看天际外，銮声时在柳阴中。",
                "金根雷动宫车转，雉尾云屯帐殿崇。",
                "执锐愧无承义志，从桥实切大夫忠。¤"
            ]
        },
        {
            "title": "杨六郎庙",
            "content": [
                "尚有杨郎庙，其如宋祚何。",
                "伤心空战伐，极目且山河。",
                "云鸟人能说，腥膻恨不磨。",
                "除凶昭代烈，应慰九原多。"
            ]
        },
        {
            "title": "上谷歌八首上楚中丞",
            "content": [
                "阳河西带镇宁流，顺圣川南是蔚州。",
                "比岁凶荒犹在眼，向来荼毒几曾收。",
                "灵关背出红沙岭，直峪斜通白草沟。",
                "封殖紫荆端在此，仓场刍粟可深筹。¤"
            ]
        },
        {
            "title": "修边谣",
            "content": [
                "去年修边君莫喜，血作边墙墙下水。",
                "今年修边君莫忧，石作边墙墙上头。",
                "边墙上头多冻雀，侵晓霜明星渐落。",
                "人生谁不念妻孥，畏此营门双画角。"
            ]
        },
        {
            "title": "秋兴八首",
            "content": [
                "万里长风落树柯，乾坤今日未投戈。",
                "空闻海国标铜柱，转见河湟起白波。",
                "是处清霜埋战骨，几人明月听渔歌。",
                "天涯憔悴三湘客，独抱遗骚怨薜萝。¤"
            ]
        },
        {
            "title": "蔚州歌四首",
            "content": [
                "俺答黄毛不记名，犬羊无赖本轻生。",
                "见说胡儿能跃马，自夸得看蔚州城。"
            ]
        },
        {
            "title": "简刘沙溪",
            "content": [
                "结发曾燕邸，强颜复楚冠。",
                "风波饶水陆，雨雪备炎寒。",
                "舌为多言刺，腰从屡折宽。",
                "万行艰苦泪，惟向故人弹。"
            ]
        },
        {
            "title": "胡人牧羊图",
            "content": [
                "边庭四日始知春，沙草初青柳复新。",
                "金镝未须窥汉月，毡帷时亦静胡尘。",
                "黄发小胡花插首，腰下宝刀光映肘。",
                "日斜驱羝入东林，草美泉香夸富有。",
                "君不见虞庭干羽两阶陈，白雉黄熊入贡频。",
                "圣王有道四夷守，沙场闲杀射雕人。"
            ]
        },
        {
            "title": "易州道中怀古",
            "content": [
                "春风匹马经行地，落日黄金亦故台。",
                "敢谓燕昭无伯略，谁怜易水见雄才。",
                "青云不动龙山合，绿树无声雁影回。",
                "千载天涯沦落客，敝袍孤剑有余哀。"
            ]
        },
        {
            "title": "南巡八首（世庙幸承天作）",
            "content": [
                "传闻大驾渡滹沱，圣德当天水不波。",
                "曲逆晓烟迷朔岳，常山春雨见阳和。",
                "万家鸡犬荆门近，千里莺花辇路和。",
                "无奈腐儒忧伏枕，只缘卑湿楚中多。¤"
            ]
        },
        {
            "title": "上谷歌八首上楚中丞",
            "content": [
                "大宁无路援开平，极北孤悬独石城。",
                "遥忆先皇亲跃马，长驱绝塞苦提兵。",
                "寒流汩汩交樵径，野戍荒荒列汉旌。",
                "千载土人谈往事，伯颜山下有英声。¤"
            ]
        },
        {
            "title": "皇帝巡幸承天歌",
            "content": [
                "二月銮声重楚巡，策勋犹及凤城春。",
                "周回南北六千里，信有人间八骏神。"
            ]
        },
        {
            "title": "项羽墓",
            "content": [
                "四方争逐鹿，三户可亡秦。",
                "何事新安卒，同成马足尘。",
                "捐金行反间，撞斗失谋臣。",
                "今日留抔土，应惭负剑人。"
            ]
        },
        {
            "title": "上谷歌八首上楚中丞",
            "content": [
                "永宁山外黄花镇，隆庆州傍土木城。",
                "千里风烟开紫塞，万年根本是神京。",
                "分工幸筑沿边垒，深入宜防间道兵。",
                "见说虏酋窥伺久，花当谁识近年情。¤"
            ]
        },
        {
            "title": "赠李芦溪",
            "content": [
                "君罢齐东幕，来寻塞上山。",
                "春风新早帽，夜雨旧柴关。",
                "心事琴樽外，生涯杖履间。",
                "赋归归即好，休叹鬓毛斑。"
            ]
        },
        {
            "title": "赠张西屏",
            "content": [
                "月明熊耳照滹沱，千里思君可奈何。",
                "棋局拟从清梦著，诗篇遥向白云歌。",
                "时危身世风霜苦，日短江湖感慨多。",
                "莫道塞翁常失马，后车还许载渔蓑。"
            ]
        },
        {
            "title": "南巡八首（世庙幸承天作）",
            "content": [
                "绿鬓伤春画省郎，十年簪笏恋明光。",
                "长贫曼倩糟糠厌，多病相如药饵忙。",
                "忧国屡挥南望泪，思家空断北归肠。",
                "何时得奉公车问，应有封章锦瑟傍。"
            ]
        },
        {
            "title": "寄倒马关崔将军",
            "content": [
                "苦忆当关将，频年树汉旌。",
                "风生三岔口，雪满六郎城。",
                "李牧仍酣战，冯唐未著名。",
                "随云望倒马，空有故人情。"
            ]
        },
        {
            "title": "蔚州歌四首",
            "content": [
                "虏骑临城气益横，共言乘势犯神京。",
                "将军便可封秦塞，汉士能无请汉缨。"
            ]
        },
        {
            "title": "漂母庙二首",
            "content": [
                "负剑岂无国士，行吟何处长安。",
                "惆怅城阴古庙，风吹淮水弥漫。"
            ]
        },
        {
            "title": "战城南",
            "content": [
                "战城南，鼓声沸，胡阵如蛇前最锐。",
                "三冲五合令转严，仰面看天斜日坠。",
                "胡去不苦追，胡来不发矢。",
                "大开阵角卧中军，凯吹如雷四壁起。"
            ]
        },
        {
            "title": "秋兴八首",
            "content": [
                "威名万里马将军，白首丹心天下闻。",
                "辽水旌旗余杀气，泰山松柏已高坟。",
                "条侯自靖军中变，窦宪曾铭塞外勋。",
                "独倚凌烟思将略，暮天征雁下寒云。¤"
            ]
        },
        {
            "title": "蔚州歌四首",
            "content": [
                "南山陡绝石门峪，西岭斜通乱石滩。",
                "敢勇近闻堪一战，莫教容易近长安。"
            ]
        },
        {
            "title": "蔚州歌四首",
            "content": [
                "井陉荒城日易曛，阜平山下剩黄云。",
                "羯奴饮马桑乾水，愁杀关南义勇军。"
            ]
        },
        {
            "title": "秋兴八首",
            "content": [
                "十万鸣弦报吉囊，野心狼子是花当。",
                "连姻故自轻中国，分道频看入汉疆。",
                "推毂丈人空肉食，操戈遗孽尚萧墙。",
                "不应千羽修文日，岁岁三关有战场。¤"
            ]
        },
        {
            "title": "秋兴八首",
            "content": [
                "铜龙春辟晓光寒，金水桥横白玉栏。",
                "见说汉皇求大药，故邀王母到长安。",
                "黄金夜献文成灶，青鸟朝翔太乙坛。",
                "不是岁星陪帝辇，蟠根谁奉殿中欢。¤"
            ]
        },
        {
            "title": "南巡八首（世庙幸承天作）",
            "content": [
                "衮衣暮入飞龙殿，明祀朝歆纯德山。",
                "不为弓刀留汉水，岂应松柏惨愁颜。",
                "翠华映入飘仙洞，紫气刚拥穆关。",
                "父老不须南望切，扫除霜露便应还。¤"
            ]
        },
        {
            "title": "上谷歌八首上楚中丞",
            "content": [
                "戍楼霜重角声残，策马朝登十八盘。",
                "紫气正当天北极，彩云时见汉长安。",
                "誓将锁钥标铜柱，应有麒麟画铁冠。",
                "况是六飞巡幸地，至今谿谷尚鸣銮。"
            ]
        },
        {
            "title": "上谷歌八首上楚中丞",
            "content": [
                "貔貅十万阵堂堂，自古安危系朔方。",
                "东下鼓鼙连碣石，西来亭障是河隍。",
                "分兵久戍劳充国，借箸前筹赖子房。",
                "闻道暂留诸部落，拔营今已遁遐荒。¤"
            ]
        },
        {
            "title": "南巡八首（世庙幸承天作）",
            "content": [
                "都护承恩出汉宫，行军使相陛辞同。",
                "九边雨露旌旗湿，万乘云烟警跸雄。",
                "蟒服尽颁中帑赐，虎头谁觅贺兰封。",
                "朝陵不是瑶池会，按辔真存细柳风。¤"
            ]
        },
        {
            "title": "至日",
            "content": [
                "天涯亦有穷愁日，病里翻多故国思。",
                "腊冻岭梅难索笑，春迟宫柳未舒眉。",
                "浮灰不送囊中赋，弱线还添鬓上丝。",
                "强自登楼望云物，四方忧隐尚边陲。"
            ]
        },
        {
            "title": "南巡八首（世庙幸承天作）",
            "content": [
                "宋昌夜佩汉军符，张武乘时亦丈夫。",
                "自是王门多将相，不关六合定须臾。",
                "租蠲云舍民逢岁，晏锡兰台酒既濡。",
                "圣主功高汉文帝，承天原不比中都。¤"
            ]
        },
        {
            "title": "紫荆关",
            "content": [
                "汉家锁钥惟玄塞，隘地旌旗见紫荆。",
                "斥堠直通沙碛外，戍楼高并朔云平。",
                "峰峦百转真无路，草木千盘尽作兵。",
                "谁识庙堂柔远意，戟门烟雨试春耕。"
            ]
        },
        {
            "title": "秋兴八首",
            "content": [
                "少小家居古北平，熟闻边事惯轻生。",
                "双旌夜渡桑乾水，一剑朝冲可汗营。",
                "排闼未陈忧世疏，弃繻空有愤时缨。",
                "沧江卧病今虚晚，鸿雁秋风旅梦惊。"
            ]
        },
        {
            "title": "韩信庙",
            "content": [
                "背水仍留阵，良弓早见收。",
                "无心来附耳，有面竟封侯。",
                "落日荒祠道，西风涧水秋。",
                "君臣终始义，为尔泪长流。"
            ]
        },
        {
            "title": "赠邹渐斋",
            "content": [
                "白云没西日，我当东南征。",
                "念子在路途，执手久屏营。",
                "娟娟闺中女，宝瑟理新声。",
                "扬眉为谁妍，修辞荐精诚。",
                "覆水不再顾，放麑难自明。",
                "君其珍令德，努力须时平。"
            ]
        },
        {
            "title": "过曲阳谒岳庙",
            "content": [
                "恒山结秀自吾乡，祠殿千秋起曲阳。",
                "飞石不传秦岁月，断碑曾勒汉文章。",
                "望连牟那三关近，势压滹沱九曲长。",
                "天子只今忧北伐，愿封玄塞作金汤。"
            ]
        },
        {
            "title": "南巡八首（世庙幸承天作）",
            "content": [
                "一骑飞尘入建章，文华诸老共焚香。",
                "开函宛见天颜喜，草奏先书圣嗣康。",
                "趋命追呼盈省闼，有时颠倒著衣裳。",
                "更闻慈庆祈冥福，晓夜垂堂虑更长。¤"
            ]
        },
        {
            "title": "过邯郸县",
            "content": [
                "秦兵百万气连云，屋瓦邯郸震欲焚。",
                "千载尚留城市在，土人争说信陵君。"
            ]
        },
        {
            "title": "春怀三首（时世宗幸承天）",
            "content": [
                "往岁关山亦丧师，犹能不失汉旌旗。",
                "可怜虎帐分符日，偏是沙场弃甲时。",
                "白草自长骠骑垒，黄云空压李陵碑。",
                "书生无计当戎右，一剑真思报主知。¤"
            ]
        },
        {
            "title": "古意",
            "content": [
                "贱妾长留此，良人久戍燕。",
                "无由秣陵泪，一洒蓟门烟。",
                "野日明官道，寒云暗晚天。",
                "相看秋欲暮，又是别经年。"
            ]
        },
        {
            "title": "云州谣",
            "content": [
                "黄雾塞，云州川，止有独石无新边。",
                "无新边，虏伺便堪怜。",
                "小校能迎战，头二刀，臂双箭。",
                "西军来，若雷电，汉廷飞将何足羡。"
            ]
        },
        {
            "title": "过汪中山舍人园亭二首",
            "content": [
                "薇省辞官日，瓜田养晦时。",
                "好奇恒拜石，习草故临池。",
                "娇鸟歌春燕，名花放蜀葵。",
                "况逢风日丽，不禁出游迟。¤"
            ]
        },
        {
            "title": "鹁鸽峪",
            "content": [
                "鹁鸽峪，鹁鸽飞。",
                "书生画地谈兵机，一身耻溃千重围。",
                "千重围，战不止，力渐竭兮鼓声死。",
                "胡儿马上羡大刀，南向揶揄齐啮指。"
            ]
        },
        {
            "title": "西城道中短歌",
            "content": [
                "柳条当风战犹力，桃李无言混荆棘。",
                "桑乾东带断冰流，昨日荒城作寒食。",
                "君不见战士经年挂铁衣，一身重犯数重围。",
                "纥干山下营初散，牟那峰前檄更飞。",
                "年年烽火为生计，谁道沙场春事稀。"
            ]
        },
        {
            "title": "过汪中山舍人园亭二首",
            "content": [
                "碧嶂青霄外，文渠锦席前。",
                "洞穿岩下邃，亭插沼中圆。",
                "琴韵朝醒酒，棋声午破眠。",
                "因君忘去住，不问北征年。"
            ]
        },
        {
            "title": "上谷歌八首上楚中丞",
            "content": [
                "雷转桑乾白日昏，防秋边垒万星屯。",
                "先声几发金吾骑，力战犹传铁裹门。",
                "豪杰此时须甲胄，封疆何地不乾坤。",
                "似闻西镇分人我，蛇势常山请更论。¤"
            ]
        },
        {
            "title": "出塞曲",
            "content": [
                "?鹈淬剑鹊调弓，猎罢阴山落日红。",
                "铁骑不嘶沙碛草，牙旗飞掣桔槔风。"
            ]
        },
        {
            "title": "春怀三首（时世宗幸承天）",
            "content": [
                "闻道降胡说虏情，春来拟绝汉军营。",
                "洋河川北云常黯，碣石山头月自明。",
                "将士倔强时跋扈，朝廷赏罚在持衡。",
                "凭轩北望堪魂断，况是天门万里程。"
            ]
        },
        {
            "title": "上谷歌八首上楚中丞",
            "content": [
                "飞狐倒马紫荆连，此去朝廷路一千。",
                "虎豹向来严锁钥，犬羊今日盛烽烟。",
                "时名受脤当关将，岁德临分破虏年。",
                "愿假精兵渡辽水，莫令疲病久戈铤。¤"
            ]
        },
        {
            "title": "赠谭青原侍御",
            "content": [
                "铁冠棱棱斧在握，绣衣使者行燕朔。",
                "月冷居庸夜渡关，霜清碣石朝横角。",
                "闻道愁云暗朔天，黄沙白碛可人怜。",
                "鸡鸣山下多胡垒，牟那峰前亦汉川。",
                "尚想蒙尘悲已已，空怀击剑勒燕然。",
                "燕然可登石可勒，平生志在伊吾北。",
                "三败羞称曹沫功，一匡再见夷吾力。",
                "古称御史官之雄，震摇山岳在尔躬。",
                "埋轮张纲有奇气，抗疏李勉诚英风。",
                "慷慨况曾亲甲胄，抚循更是属疲癃。",
                "片言挟纩士尽起，目中久已无诸戎。",
                "所嗟恩宠未久及，皂囊白简催归急。",
                "衮职虽知藉补多，边民日望骢尘泣。"
            ]
        },
        {
            "title": "秋兴八首",
            "content": [
                "蓟门千里接云中，虏骑清宵警报同。",
                "合阵几窥青海月，鸣鞭争下黑山风。",
                "残冬战士衣仍薄，荒岁孤城廪欲空。",
                "南国十年输挽尽，防秋诸将慢论功。¤"
            ]
        },
        {
            "title": "秋兴八首",
            "content": [
                "王喜城边古废丘，金波泉涌夹城流。",
                "时危异姓能安汉，事去诸刘独拜侯。",
                "鼙鼓几遭豺虎急，山川曾入犬羊羞。",
                "石郎可是无长虑，直割燕云十六州。¤"
            ]
        },
        {
            "title": "南巡八首（世庙幸承天作）",
            "content": [
                "天上黄河白昼来，春风龙舰锦帆开。",
                "龟鱼跃浪承颜色，箫鼓缘堤落杏梅。",
                "照影昔呈希世瑞，横流今见济川才。",
                "十年垂拱宽民力，却笑宣房起暮哀。¤"
            ]
        },
        {
            "title": "白杨口",
            "content": [
                "白杨黑风俱暗天，葛峪美峪遥相连。",
                "一声残角送烽火，十万行营空暮烟。",
                "悲秋游子倚短剑，极目长空思著鞭。",
                "壮志未酬人欲老，寒林落雾心茫然。"
            ]
        },
        {
            "title": "漂母庙二首",
            "content": [
                "鹿指秦庭四走，蛇横楚泽中分。",
                "何事老妪具眼，一瓢独饭将军。"
            ]
        },
        {
            "title": "春怀三首（时世宗幸承天）",
            "content": [
                "春深关塞尚屯兵，万里防胡拱汉京。",
                "不为翠华临远道，岂应金甲废深耕。",
                "转输坐见司徒急，经略亲看相国行。",
                "莫讶至尊忘北顾，显陵迁附圣人情。¤"
            ]
        }
    ]
}