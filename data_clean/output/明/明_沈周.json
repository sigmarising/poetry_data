{
    "dynasty": "明",
    "author": "沈周",
    "intro": "沈周字（启）南，号石田，晚号白石翁，亦作玉田翁，人称白石先生，是明代中期的著名画家，吴门画派的创始人。他生于1427年，卒于1509年，苏州人。",
    "items": [
        {
            "title": "九日无菊",
            "content": [
                "儿子欣将宿酝篘，老人佳节强相酬。",
                "苦无新菊安排醉，漫有清诗剪刻秋。",
                "扶病正须家里杖，登高聊试水边楼。",
                "目光所在非金马，牛背中间一白头。"
            ]
        },
        {
            "title": "次韵天台陈勉卖痴呆四绝",
            "content": [
                "空卖呆儿又卖痴，拦街都是要乖儿。",
                "通身一具痴呆骨，抖擞将他换与谁。"
            ]
        },
        {
            "title": "题子昂重江叠嶂卷",
            "content": [
                "王孙无运开英雄，聊写江山藏画中。",
                "还从惨淡见旧物，似有涕泪含孤忠。",
                "长篇禹贡与作稿，一图万里连提封。",
                "张韩刘岳果何功，入关萧相将无同。",
                "王孙本号松雪翁，能事错认营丘公。",
                "丹青隐墨墨隐水，其妙贵淡不数浓。",
                "萦滩曲濑导巴蜀，沓惸长峦连华嵩。",
                "空濛野马轧云日，浩荡碧縠吹秋风。",
                "王孙隔此不可从，水晶双阙金芙蓉。",
                "招之千年或一出，黄鹤岂不思江东。"
            ]
        },
        {
            "title": "松卷为德韫弟作",
            "content": [
                "老夫平生负直气，欲一发泄百不遂。",
                "隐居只作木强人，设仕亦为强项吏。",
                "白头突兀尚不平，托之水墨见一二。",
                "豪来写松三百株，一一长身拔于地。",
                "只嫌纸短手局缩，腕间风雨生苍翠。",
                "东园阿弟看落笔，神惊眼骇走魑魅。",
                "堂中宛宛开徂徕，不知老兄作游戏。",
                "夜来明月夺江光，满卷飞蛟称怪事。"
            ]
        },
        {
            "title": "悯日歌（弘治丙辰，七十岁作）",
            "content": [
                "日既去，日复来。",
                "来如赴，去如颓。",
                "来是谁约？去是谁推？一来一去，彼此自禅续。",
                "无与我事，何故使我心惊猜？似乎少年有根是汝拔，老丑",
                "无种是汝栽。",
                "百年所算三万六千日，自我而数指作枚。",
                "我今行年已七十，历日二万五千枚。",
                "所该百而去七大大半，又复使我心惊呆。",
                "虽欲不惊呆，猛见霜丝雪缕垂两腮。",
                "何况人生不满百，疾乌捷兔又如此而相催。",
                "我思天地灵长之气十二万九千六百年，然后运穷劫尽荡而",
                "为灰。",
                "吾人亦谓参三才，胡乃其气短索不得相追陪。",
                "准天地而言，人眇尘海之一埃。",
                "慨岁月之玩人，同今古而一雷。",
                "我无长绳系日住，亦无长戈挥日回。",
                "亦不知学仙能久视，亦不知托佛能轮回。",
                "而今而后，去之日付一杯，来之日付一杯，不忧罄其瓶，",
                "耻其罍。",
                "春暖秋凉，山边水隈，访黄菊，寻白梅。",
                "秋月自与吾虑净，春云自与吾怀开。",
                "昼游之地吾蓬莱，夕息之处吾夜台。",
                "以殇视我吾老大，以彭视我吾婴孩。",
                "信寿夭，吾何以外。",
                "请享此见在，不乐胡为哉！"
            ]
        },
        {
            "title": "七月十五日城中晚归",
            "content": [
                "晚郭归舟急若何，市尘犹恐累渔蓑。",
                "到家觉得曾风雨，两树芭蕉破叶多。"
            ]
        },
        {
            "title": "秋雨偶书",
            "content": [
                "云暗湖村水漫沙，秋堂萧飒类僧家。",
                "聪明比旧堂堂减，老懒随年数数加。",
                "风扇未愁蕉破叶，雨房偏恐稻伤花。",
                "坐深兀兀多资睡，强欲开书候日华。"
            ]
        },
        {
            "title": "西山有虎行",
            "content": [
                "西山人家傍山住，唱歌采茶山上去。",
                "下山日落仍唱歌，路黑林深无虎虑。",
                "今年虎多令人忧，绕山搏人茶不收。",
                "墙东小女膏血流，村南老翁空髑髅。",
                "官司射虎差弓手，自隐山家索鸡酒。",
                "明朝入城去报官，虎畏相公今避走。"
            ]
        },
        {
            "title": "咏得落花诗三十首（录十七首）",
            "content": [
                "阵阵纷飞看不真，霎时芳树减精神。",
                "黄金莫铸长生蒂，红泪空啼短命春。",
                "草上苟存流寓迹，陌头终化冶游尘。",
                "大家准备明年酒，惭愧重看是老人。¤"
            ]
        },
        {
            "title": "闻杨君谦致仕六首（弘治辛亥）",
            "content": [
                "神武高冠挂急流，老人之事少年谋。",
                "江南四百八十寺，处处磨碑待记游。"
            ]
        },
        {
            "title": "蓝关图",
            "content": [
                "卷中谁貌蓝关雪，瘦马凌兢寒切骨。",
                "阿湘远来候马前，低首擎拳赤脚热。",
                "拥鞍相向殊惨情，神气宛宛人欲生。",
                "瘴江嘱语亦切至，掩吻哀哦如有声。",
                "笔痕入素淡而媚，顾陆之间见能事。",
                "前人遗迹不易题，安得起公为画记。"
            ]
        },
        {
            "title": "题画卷",
            "content": [
                "吴之为国水所涵，有山平衍无巉岩。",
                "我家多水少山处，怅望翠微心所贪。",
                "时能借墨补不足，数纸连络长番粘。",
                "峰峦重复间溪溆，杂树列布多枫楠。",
                "或开大壑浸山足，其椒半为浮云含。",
                "僧庐隐映林木杪，平圮道谷出水南。",
                "东村西落互亲友，耕田凿井同丁男。",
                "便须芒履与藤杖，听泉采药我亦堪。",
                "阳冈亭馆谁择胜，雅许酒会并棋谈。",
                "尝闻巴蜀天下险，未可一往寻凫蚕。",
                "子长之兴浩不浅，感此老鬓霜鬖鬖。",
                "聊因此图识所见，卧游一生还自甘。"
            ]
        },
        {
            "title": "咏钱（三首）",
            "content": [
                "个许微躯万事任，似泉流动利源深。",
                "平章市物无偏价，泛滥儿童有爱心。",
                "一饱莫充输白粟，五财同用愧黄金。",
                "可怜别号为赇赂，多少英雄就此沈。¤"
            ]
        },
        {
            "title": "自甲浦道太湖四十里见吴香诸山喜而有作",
            "content": [
                "清苕达宜兴，道湖已成算。",
                "仆夫却告难，风浪卒莫玩。",
                "劝我陟山麓，正尔免忧患。",
                "彼此有得失，我臆殊未断。",
                "譬山行见湖，昏昏只浩瀚。",
                "何如行湖中，坐见山秀烂。",
                "仆尚请决筮，得《需》利在彖。",
                "毅然促飞橹，猛进不复懦。",
                "探穴有虎子，履险获奇观。",
                "出浦即会胜，列障拥一岸。",
                "遥思揽吴香，妄意觅仙幔。",
                "群耸西若监，巨浸东罔畔。",
                "天谓湖太淫，设此似按摊。",
                "云涛日冲撞，石趾力抵捍。",
                "输嬴各无能，两垒对楚汉。",
                "我行锋镝间，便以老命判。",
                "山疑相慰藉，逐逐笑供玩。",
                "始有舟楫虞，尽被山破散。",
                "山亦有情状，要我绮语赞。",
                "气聚势则附，形散脉复贯。",
                "远近相衍迤，中自存博换。",
                "虽静有动机，万态纷变乱。",
                "虬龙徐蜿蜒，狮猊悍奔窜。",
                "夷突各不一，大小略相半。",
                "正展芙蓉屏，横亘苍玉案。",
                "晴縠绉日光，莫熨锦绣段。",
                "金庭与玉柱，远弄波影粲。",
                "历眼四十程，续续青不断。",
                "平生诧传闻，信美非谩谰。",
                "修辞聊梗概，归忆庶可按。"
            ]
        },
        {
            "title": "咏得落花诗三十首（录十七首）",
            "content": [
                "玉勒银罂已倦游，东飞西落使人愁。",
                "急搀春去先辞树，懒被风扶强上楼。",
                "鱼沫煦恩残粉在，蛛丝牵爱小红留。",
                "色香久在沉迷界，忏悔谁能倩比丘。¤"
            ]
        },
        {
            "title": "低田妇",
            "content": [
                "湖田十年才一耕，今年又与湖波平。",
                "男儿筑岸妇踏水，日长踏多力不生。",
                "百辐翩翩转鸦尾，涂足蓬头濯风雨。",
                "君不见田家不悔苦生涯，生女还复嫁田家。"
            ]
        },
        {
            "title": "病中夜怀",
            "content": [
                "病与忧相并，如何老不成。",
                "少年犹昨日，往事讶前生。",
                "月共轩窗净，秋将枕席清。",
                "瘦何消览镜，洗面手还惊。"
            ]
        },
        {
            "title": "为苏太守题画",
            "content": [
                "叠叠青山宛宛溪，林蹊曲折世途迷。",
                "云边石壁花漫缝，畬后春田雨夹泥。",
                "趁屋墙斜邻舍逼，当门树密鸟巢低。",
                "鸣驺入谷人今起，惟有图书积旧栖。"
            ]
        },
        {
            "title": "七十喜言三首（弘治丙辰）",
            "content": [
                "自知蒲柳望秋零，意外惊延七十星。",
                "膝下还为小顽子，籍中已是空闲丁。",
                "先人蠹卷箱藤白，老母鱼羹钓竹青。",
                "尽把余生享天福，亦无惭愧到山灵。¤"
            ]
        },
        {
            "title": "次韵天台陈勉卖痴呆四绝",
            "content": [
                "初自谁边错买痴，被渠乖者赚呆儿。",
                "苏州城里人如海，难悔还他认得谁。"
            ]
        },
        {
            "title": "咏钱（三首）",
            "content": [
                "匾匾团团铜作胎，能贫能富亦神哉。",
                "有堪使鬼原非谬，无任呼兄亦不来。",
                "总尔苞苴莫漫臭，终然扑满要遭槌。",
                "寒儒也辨生涯地，四壁春苔绿万枚。¤"
            ]
        },
        {
            "title": "与王优",
            "content": [
                "高歌宛转送新声，腔爱频移酒漫倾。",
                "著水游丝风趠起，过墙花影月扶行。",
                "正须陶写当吾老，更为殷勤奈尔情。",
                "可惜相逢牡丹后，柳边聊倩答啼莺。"
            ]
        },
        {
            "title": "答僧求画",
            "content": [
                "参方归去草鞋穿，老屋清斋省旧缘。",
                "千里绝云行脚债，一单安月在家禅。",
                "蕉留庭户因供字，笋熟园林不卖钱。",
                "何苦要侬粗水墨，此心犹落妄尘边。"
            ]
        },
        {
            "title": "春归曲",
            "content": [
                "今朝三月三十日，问春果是明朝归。",
                "春归当向何处去，春亦不言花乱飞。",
                "东家蝴蝶已无赖，强逐游丝扬落晖。",
                "青楼粉暗女子嫁，朱门鸟啼宾客稀。",
                "春一去，万事非。",
                "临歧更把一杯酒，愁见墙头梅子肥。"
            ]
        },
        {
            "title": "白茅顾氏种荔核成树有感（弘治壬戌）",
            "content": [
                "人传顾家园，近有闽荔栽。",
                "始闻漫竦企，果否两莫裁。",
                "闽吴地殊悬，此物胡来哉。",
                "彼此气各偏，炎寒亦难谐。",
                "淮南不宜橘，冀北不宜梅。",
                "物固产不通，性与土相乖。",
                "耳目自为仇，于怀日徘徊。",
                "问讯昨走奴，已遣仍虑诒。",
                "及返有所挟，么枝叶蓑蓑。",
                "叶次缀小蕾，含黄未成开。",
                "事固有变理，执常哂吴呆。",
                "兼能述所致，妄瘗核偶荄。",
                "今本已拱把，森然畅条枚。",
                "去岁实垂成，筜落惜玫瑰。",
                "根气恐未充，加培如保孩。",
                "紫苞已在眼，香甘早流腮。",
                "老夫喟有此，南气其北来。",
                "先从草木见，造化有胚胎。",
                "厥初限荒服，难与玉食偕。",
                "渐虞道里近，有以滋味媒。",
                "置堠当未免，又见飞尘灰。"
            ]
        },
        {
            "title": "门前有垂杨",
            "content": [
                "门前有垂杨，枝叶何靡靡。",
                "飘花欲及地，忽复因风起。",
                "摇荡少妇心，天涯念游子。",
                "愁多肌肉消，不敢临流水。"
            ]
        },
        {
            "title": "至日闲居自述（成化甲辰）",
            "content": [
                "冬至之日无酒钱，醒笑先生高阁眠。",
                "聊凭线记短长日，何贵虫知大小年。",
                "白石田间虚种玉，紫泥籍上欠修仙。",
                "闲窗但有闲时月，学把行藏逐岁编。"
            ]
        },
        {
            "title": "次天全翁雪湖赏梅（四首）",
            "content": [
                "少在城中多在乡，寻梅犹抵候朝忙。",
                "新诗似与梅相约，诗到成时梅恰香。"
            ]
        },
        {
            "title": "咏得落花诗三十首（录十七首）",
            "content": [
                "一园桃李只须臾，白白朱朱彻树无。",
                "亭怪草《玄》加旧白，窗嫌点《易》乱新朱。",
                "无方飘泊关游子，如此衰残类老夫。",
                "来岁重开还自好，小篇聊复记荣枯。¤"
            ]
        },
        {
            "title": "睡起自遣",
            "content": [
                "檐前落叶拥高秋，谬使人推隐者流。",
                "背有微暄念天子，手无漫刺渎诸侯。",
                "老知丝竹殊堪赖，远为儿孙未免忧。",
                "身后算应忧未了，且来拂壁画丹丘。"
            ]
        },
        {
            "title": "烈女生篇",
            "content": [
                "阿娘心悸夜不眠，起来顾女如雉悬。",
                "肉寒气绝强求艾，引息微微吹碧烟。",
                "夺鬼为人假天手，天亦怜渠能过厚。",
                "怕教此义世无知，不使其人世无有。",
                "夫妻未媾本何私，分在名存白日知。",
                "何如死向白日下，千载分明心不欺。",
                "今载聊因阿娘活，枯木暂回根已拨。",
                "将心化石立郎茔，表是郎妻刻妾名。"
            ]
        },
        {
            "title": "钩弋夫人（成化癸卯年作）",
            "content": [
                "河洲窈窕天下奇，气不瑀灵占者知。",
                "深拳握玉春满把，临河一笑为君披。",
                "与君七十仍生子，周公负之画图里。",
                "好而不爱情则疑，主少母壮乃媒死。",
                "云阳十里吹香风，丝履故在黄肠空。",
                "不应青鸟有遗爱，飞绕灵台怅望中。"
            ]
        },
        {
            "title": "赠西山老僧",
            "content": [
                "老抱清斋太瘦生，雪眉霜鬓使人惊。",
                "游僧久住同衣食，畜鹤长随识性情。",
                "土锉逼床身暖活，纸窗烘日眼晶明。",
                "此心应与山俱静，不是深山养不成。"
            ]
        },
        {
            "title": "冒雨登惠山戏示同游者",
            "content": [
                "惠山怪我昨径去，归来欲登却作雨。",
                "湿云隔眼失高翠，掉头不顾真巢父。",
                "愿治笠屐往慰谢，众虑沾濡吾莫沮。",
                "我言惠不在天上，行不畏难当至耳。",
                "呼童挈榼客乃从，一段奇踪自伊始。",
                "西湖山色奇空濛，当与此山移此语。"
            ]
        },
        {
            "title": "次东原先生与其甥魏公美画诗韵",
            "content": [
                "苍苍笔力似荆关，白发图书老不闲。",
                "未许羊昙乞西墅，画中分与旧溪山。"
            ]
        },
        {
            "title": "杨花（二首）",
            "content": [
                "扑面吹衣雪点晴，乱纷纷地亚夫营。",
                "借风为力终无赖，与水何缘却托生。",
                "看雀啅金新蕊破，爱蜂撩玉小团轻。",
                "踏歌女子空连臂，唤不归来信薄情。¤"
            ]
        },
        {
            "title": "寄周桐村先生",
            "content": [
                "抽毫只合事黄麻，闲对清江惜鬓华。",
                "山县军书前吏迹，墓堂文字老生涯。",
                "荷锄还著乌纱帽，借舫尝依白鸟家。",
                "闻道闭门春寂寂，卧听风雨送莺花。"
            ]
        },
        {
            "title": "孙世节貌陋容请题",
            "content": [
                "白头尽是老便宜，六十余生天地私。",
                "学舞固无长袖子，出游还有小车儿。",
                "绿阴如水微吟处，紫袷含风半暖时。",
                "瘦影任君描写去，百年草木要相思。"
            ]
        },
        {
            "title": "咏得落花诗三十首（录十七首）",
            "content": [
                "分香人散只空台，红粉三千首不回。",
                "恶劫信于今日尽，痴心疑有别家开。",
                "节推系树马惊去，工部移舟燕蹴来。",
                "烂熳愁踪何地著，谢承惟有一庭苔。¤"
            ]
        },
        {
            "title": "过席心斋道士墓",
            "content": [
                "丘墟寂寂临川上，桑海茫茫感蜕余。",
                "旧用枣盘灵霹雳，新来剑地入耰锄。",
                "羽人欲化枫株老，仙鹤无言石表虚。",
                "我愿追求金薤藁，碧苔狼籍漫虫书。"
            ]
        },
        {
            "title": "七十喜言三首（弘治丙辰）",
            "content": [
                "七十回来秋叶零，后怜历岁已晨星。",
                "不才尽自惭诸己，识字聊堪破一丁。",
                "心事浩随云共白，鬓毛难学草回青。",
                "湖田绕舍粗睟粥，鸡骨丰凶屡托灵。¤"
            ]
        },
        {
            "title": "题画（五首）",
            "content": [
                "独坐树根无一事，清风满袖作微吟。",
                "夕阳好在秋水外，日阁远山还未沉。"
            ]
        },
        {
            "title": "吴瑞卿染墨牡丹",
            "content": [
                "雨晴风晴日杲杲，趁此看花花更好。",
                "浇红要尽三百觞，请客不须辞量小。",
                "野僧栽花要客到，急扫风轩破清晓。",
                "知渠色相本来空，未必真成被花恼。",
                "吴生又与花传神，纸上生涯春不老。",
                "青春展卷无时无，姚家魏家何足道。"
            ]
        },
        {
            "title": "迎新送旧曲",
            "content": [
                "鼍鼓击，龙笛吹，阿婆接宝新人来。",
                "新人来，旧人去，迎新送旧门前路。",
                "门前路，有曲直。",
                "门前树，有短长。",
                "傍人未说新人强。",
                "新人绣罗郁金香，旧人綀布秋风凉。",
                "初将生死托末路，受尽糟糠还下堂。",
                "下堂畏踏来时路，啼鸟飞花撩断肠。",
                "鸟啼怪道呼姑恶，花飞怪道似郎狂。",
                "寄语新人保恩爱，三年五年当见郎。"
            ]
        },
        {
            "title": "送方水云",
            "content": [
                "一个仙舟竹叶风，不知南北与西东。",
                "世人若欲追行迹，或在长安酒市中。"
            ]
        },
        {
            "title": "题画（五首）",
            "content": [
                "碧水丹山映杖藜，夕阳犹在小桥西。",
                "微吟不道惊溪鸟，飞入乱云深处啼。"
            ]
        },
        {
            "title": "送程宫詹（因久雨为言者滥及，去位）",
            "content": [
                "车马出春明，雨中人独行。",
                "人从今日去，雨是几时晴。",
                "静阁一杯酒，乱闻千树莺。",
                "故山堪注《易》，天意就先生。"
            ]
        },
        {
            "title": "题画与赵文美别",
            "content": [
                "十日消闲障子成，看君堂上白云生。",
                "有人若问谁持赠，万叠千重是我情。"
            ]
        },
        {
            "title": "闻杨君谦致仕六首（弘治辛亥）",
            "content": [
                "茫茫仕隐不同风，进退惟人自折衷。",
                "雁宕村前梅雨里，低头畦菜是英雄。"
            ]
        },
        {
            "title": "分得药臼谢医",
            "content": [
                "山人治药砍云根，枵腹中容海月吞。",
                "捣过砂床剩朱糁，炼余石髓腻青痕。",
                "无铭错认周王鼓，有窍真移玉女盆。",
                "抱疾人来识清杵，数声遥在杏花村。"
            ]
        },
        {
            "title": "二月八日过灵殿祥公房",
            "content": [
                "理舟指南郊，迢迢及侧景。",
                "中途止溪寺，陶烟接村暝。",
                "门前见新月，步步踏松影。",
                "虚寮寂无风，已有孤烛耿。",
                "衲子作供养，炉香侑碗茗。",
                "知我解吟事，其意似有请。",
                "宿酒发孤兴，捉笔便欣领。",
                "草草成数行，狂书乱斜整。",
                "复作挂猿枝，墨沈带云冷。",
                "但记此经过，流传我何省。"
            ]
        },
        {
            "title": "为郭总兵题长江万里图",
            "content": [
                "元戎大开宝绘堂，紫锦荐几霞幅张。",
                "手披牛腰之甲卷，水墨迤逦踪微茫。",
                "我从鱼凫吊往古，灌口玉垒烟苍凉。",
                "青城雪山蔽亏处，导江之岷不可望。",
                "三水合流锦官当，三峨九顶递接翠。",
                "楼观缥缈天中央，渝涪城高宛相峙。",
                "嘉陵跳江吹枕旁，阵迹齿齿石作行。",
                "风云惨淡开瞿唐，黄牛滟滪难舟航。",
                "青天仰漏一线光，峡穷江广见汉阳，黄鹤赤壁相低昂。",
                "庐山五老天下观，顺流渐见迎风樯。",
                "大姑小姑交妩媚，何年争嫁彭家郎。",
                "三山九华连建康，南都宫阙何煌煌。",
                "大明定鼎龙虎合，万古巩固皇图昌。",
                "真州润州列两厢，金焦嶪当喉吭。",
                "直吞天派纳海口，有若万邦来会王。",
                "座中指点皆历历，鲛绡数丈万里长。",
                "老夫困顿今白首，欲往游之无裹粮。",
                "徒然感慨在牖下，捕影捉风消热肠。",
                "心摇摇兮怅徬徨，佩有兰兮袭瑶芳。",
                "江兮汉兮不可度，望美人兮天一方。",
                "少陵东坡二豪者，风流在在留文章。",
                "英雄割据未暇论，卧龙独数人中强。",
                "元戎元戎将之良，此卷兼与韬钤藏。",
                "南征西伐或有事，按图索程犹取囊。",
                "非惟供玩托深旨，居安虑危心不忘。",
                "呜呼！居安虑危心不忘。"
            ]
        },
        {
            "title": "和张保定留题北寺诗韵",
            "content": [
                "钟磬泠泠隔水闻，当门高塔倚斜曛。",
                "绿萝深径栖残雨，黄叶空台积暮云。",
                "已拂壁尘留草圣，更因香炷事桐君。",
                "碧山学士清游后，应悔银鱼不蚤焚。"
            ]
        },
        {
            "title": "周较书宗道主吾塾自吾弟以及吾儿去就十余年",
            "content": [
                "一别清风又十霜，重来三径未全荒。",
                "此君已觉垂垂老，稚子今看稍稍长。",
                "书简漫消新岁月，渔竿不厌旧沧浪。",
                "试呼浊酒歌《淇澳》，昨夜疏帘雨正凉。",
                "",
                ""
            ]
        },
        {
            "title": "半清轩",
            "content": [
                "一轩逼侧两弓余，心远何妨市上居。",
                "盆里栽梅寄潇洒，壁间写竹看扶疏。",
                "闲翻酒券供临帖，静借牙筹记读书。",
                "日有茶烟与香篆，行人帘外欲停车。"
            ]
        },
        {
            "title": "生朝自遣（弘治八年，己卯年，六十九）",
            "content": [
                "门前客到鹤先鸣，洒扫茅堂作送迎。",
                "座举龙钟先有我，乡寻侪辈渐无兄。",
                "明年七十将来寿，今日三杯见在生。",
                "一幅布巾藤作杖，倩谁林下画闲行。"
            ]
        },
        {
            "title": "次韵天台陈勉卖痴呆四绝",
            "content": [
                "瞒却惺惺去卖痴，呆儿真是养家儿。",
                "到头打合无牙侩，空手归来告诉谁。"
            ]
        },
        {
            "title": "咏钱（三首）",
            "content": [
                "存亡未了复亡存，欲火难烧此利根。",
                "生化有涯真子母，圆方为象小乾坤。",
                "指挥悉听何须耳，患难能排岂藉言。",
                "自笑白头穷措大，不妨明月夜开门。"
            ]
        },
        {
            "title": "市隐（成化甲午）",
            "content": [
                "莫言嘉遁独终南，即此城中住亦甘。",
                "浩荡开门心自静，滑稽玩世估仍堪。",
                "壶公溷世无人识，周令移文好自惭。",
                "酷爱林泉图上见，生嫌官府酒边谈。",
                "经车过马尝无数，扫地焚香日载三。",
                "市脯不教供座客，户佣还喜走丁男。",
                "檐头沐发风初到，楼角摊书月半含。",
                "蜗壁雨深留篆看，燕巢春暖忌僮探。",
                "时来卜肆听论《易》，偶见邻家问养蚕。",
                "为报山公休荐达，只今双鬓已毵毵。"
            ]
        },
        {
            "title": "移席茅山东顶徐永年避酒而去作歌嘲之",
            "content": [
                "自我来茅山，春雾拨不开。",
                "冥迷五日思困顿，当面不见紫翠堆。",
                "今朝喜有风汛扫，两目浩荡天光回。",
                "秀峰戢戢各拱立，伺我道左千戟排。",
                "苍松为幄碧草荐，洼石一一罗尊罍。",
                "高天广野寄笑傲，芙蓉对面劝我一吸三百杯。",
                "徐卿不能有此量，自椒而窜山之隈。",
                "隔林大呼谷与应，掉尾竟去无徘徊。",
                "却从地上举手谢，远意若诉不得相追陪。",
                "会难别易略不恤，有乐弗取真吴呆。",
                "山禽冲客啄余胔，野花点席粘残醅。",
                "老兵既失老僧在，且握石子为阄猜。",
                "醉来枕藉足力惫，扶掖不起相催颓。",
                "明朝烂熳别办冶游事，青山在在似作游人媒。",
                "久住山亦许，不作谢令推。",
                "凭我裁截笔作剪，信我包括诗为胎。",
                "请君急急还来看怪事，金鳌左股昨夜安在哉？"
            ]
        },
        {
            "title": "拂水岩（弘治庚戌）",
            "content": [
                "只有看山是胜缘，青鞋布袜且轻便。",
                "天收雨脚赊今日，我趁花时遣老年。",
                "绝壁云扶将堕石，豁崖风勒下奔泉。",
                "此来不愤空归去，旋构新篇拣竹镌。"
            ]
        },
        {
            "title": "杨花曲",
            "content": [
                "江上杨花撩乱飞，随郎马蹄点郎衣。",
                "杨花飞多还堕地，郎去遥遥何日归。",
                "郎归不归任郎意，但是家书无寄处。",
                "愿栽杨树绕天涯，明年见花郎忆家。"
            ]
        },
        {
            "title": "咏得落花诗三十首（录十七首）",
            "content": [
                "芳华别我漫匆匆，已信难留留亦空。",
                "万物死生宁离土，一场恩怨本同风。",
                "株连晓树成愁绿，波及烟江有幸红。",
                "漠漠香魂无点断，数声啼鸟夕阳中。¤"
            ]
        },
        {
            "title": "题杜东原先生雨景",
            "content": [
                "老原作画墨法熟，纸上沉沉泼浓绿。",
                "重林湿叶欲堕地，合涧流淙似鸣玉。",
                "庐山九叠翠不干，秋影平吞此长幅。",
                "借看真怕雨拂面，要为时人洗双目。",
                "滕王珠帘正堪卷，董家破屋不可宿。",
                "出门一笑青天高，犹怪春泥污吾足。"
            ]
        },
        {
            "title": "晚坐",
            "content": [
                "春残尚絮袍，林屋气萧骚。",
                "白日苦不夜，人生亦太劳。",
                "泥花方失势，雨笋漫争高。",
                "小酌仍观物，新醅惬老饕。"
            ]
        },
        {
            "title": "经尚湖望虞山",
            "content": [
                "日午放船湖上头，虞山随船走不休。",
                "高云仰见出翠壁，飞影下接沧波流。",
                "青林人家隐山麓，鸡鸣犬吠闻中洲。",
                "鸬鹚群栖竹叶暗，蜻蜓特立荷花秋。",
                "莲歌渔唱尚互答，落景在树犹堪游。",
                "小舟争渡各先去，独逆风波浑不忧。"
            ]
        },
        {
            "title": "题画（五首）",
            "content": [
                "爱是垂杨嫩绿齐，放舟晴日弄春溪。",
                "沧浪自唱无人和，飞过水禽能一啼。"
            ]
        },
        {
            "title": "送刘国宾",
            "content": [
                "刘郎面玉争荷花，少年经市果满车。",
                "金张许史不敢倩，凤凰合德宾王家。",
                "平步为仙五云里，甲第藏春天尺只。",
                "笙歌催醉金叵罗，七十紫鸳扶不起。",
                "冶游昨日过江东，细马红妆山水里。",
                "家人要问山水处，生绡拓取苏杭去。"
            ]
        },
        {
            "title": "秋暑夜坐",
            "content": [
                "星河垂地夜阑珊，坐久幽怀百事关。",
                "畏老欲逃如镜里，苦尘难脱限人间。",
                "一亭多竹还妨月，二水宜家又欠山。",
                "世好茫茫谁是足，只除心迹自高闲。"
            ]
        },
        {
            "title": "送人归秦州",
            "content": [
                "江城十月风凄凄，客子告我归关西。",
                "长途短日双泪落，苦忆妻孥惊鼓鼙。",
                "延安绥德边报急，秦州在陷家当失。",
                "黄河冻合胡马健，倏来度冰如踏石。",
                "奈何主将与监军，玩寇自顾舟中敌。",
                "驻兵无常惑饷道，远输岂顾烦民力。",
                "刍辋计万不计千，骡驼不足不得前。",
                "委山积云两遭烬，旋买一束银三钱。",
                "官司敛价挞闾里，妇女唬咷脱簪珥。",
                "役穷财竭心易失，衅端恐在萧墙里。",
                "杞人闻之搔白头，落日倚襟江上楼。",
                "呜呼韩范不复作，极目秦云空自忧。"
            ]
        },
        {
            "title": "悼内",
            "content": [
                "生离死别两无凭，泪怕伤心只自凝。",
                "已信在家浑似客，更饶除发便为僧。",
                "身边老伴悲寒影，脚后衰年怯夜冰。",
                "果是幽冥可超拔，卖文还点药师灯。"
            ]
        },
        {
            "title": "咏得落花诗三十首（录十七首）",
            "content": [
                "马追红雨倦游回，春事阑珊意已灰。",
                "生怕渐多烦扫地，酷怜将尽数衔杯。",
                "莽无留恋墙头过，私有徘徊扇底来。",
                "老去挂牵宜绝物，白头自笑此心孩。¤"
            ]
        },
        {
            "title": "永乐初给事姚伯善采木广右被瘴客死殡及六十",
            "content": [
                "惟昔永乐初，皇帝治明堂。",
                "取材苍梧野，在楩楠豫章。",
                "公素侃察闻，百辟得激扬。",
                "譬如公输子，材悉良不良。",
                "此行固天简，公亦喜自当。",
                "握节指八桂，伐鼓官舲扬。",
                "惟木弥万山，计材不计章。",
                "昂霄及耸壑，乃适于栋梁。",
                "此处瘴疠地，气候日不常。",
                "无人事绥复，其魂怅彷徨。",
                "枯藤束木函，一殡六十霜。",
                "但知彼有殡，不知在何方。",
                "虽剧返葬心，日月何忙忙。",
                "天实使汤公，官广得其详。",
                "书报在全州，湘山寺之旁。",
                "如因曼父母，始知墓在防。",
                "二子读书毕，哭踊如初丧。",
                "榛行不择日，即日裹糇粮。",
                "鹤云兄当住，小弟力颇强。",
                "出门当严冬，雨雪满大荒。",
                "九溪多鼍鳄，鼓涛播舟航。",
                "五岭饶虎豹，磨牙引饥吭。",
                "鹤行无恐怖，孝至胆气刚。",
                "达彼全州境，入寺悲荒凉。",
                "宛然三门侧，有垤记其藏。",
                "拜之号三绕，闻者痛肝肠。",
                "发函升輀车，奉还万里乡。",
                "蔼蔼桑梓里，郁郁楸梧冈。",
                "况与元配合，孤雌成鸳鸯。",
                "呜呼二子者，生死有耿光。",
                "虞山若增高，琴川若增长。",
                "",
                ""
            ]
        },
        {
            "title": "老年三病",
            "content": [
                "转费揩摩转减光，苦无障翳只荒荒。",
                "俯眉作字仍虚画，触鼻看书反差行。",
                "盖幅鲛绡花懵懂，隔重云母月微茫。",
                "从前了了都休说，青白甘输与阮郎。",
                "苦无聊赖坐新聋，终日腾腾兀兀中。",
                "著味笑堪陪座客，搀分痴好作家翁。",
                "跳江昨夜安秋枕，堕叶明朝问朔风。",
                "非是是非还自有，我无闻听便应空。",
                "风袭虫攻两祸端，左车淰淰载梅酸。",
                "舌都无恙先输弊，唇未云亡莫罪寒。",
                "送药亲朋徒说效，劝餐儿女不知难。",
                "老年饮食非轻事，又差今年醉牡丹。",
                "",
                ""
            ]
        },
        {
            "title": "咏得落花诗三十首（录十七首）",
            "content": [
                "飘飘荡荡复悠悠，树底追寻到树头。",
                "赵武泥涂知辱雨，秦宫脂粉惜随流。",
                "痴情恋酒粘红袖，急意穿帘泊玉钩。",
                "欲拾残芳捣为药，伤春难疗个中愁。¤"
            ]
        },
        {
            "title": "理折齿",
            "content": [
                "蛀齿已脱三，又一摇根株。",
                "虽存作臲卼，中空外色卢。",
                "剥芡偶相激，迸落如跳珠。",
                "顿豁城堕堵，深开壁穿窬。",
                "遗槎突芒刺，脥间动龃龉。",
                "比比皆老钝，何特存廉隅。",
                "东家借小，我愿磨其觚。"
            ]
        },
        {
            "title": "乙丑六月闻哀诏有感（二首）",
            "content": [
                "愚翁分与世缘疏，国恤惊心泣且吁。",
                "生长太平惟欠死，老衰余息尚何如。",
                "不知伊傅谁调鼎，欲梦羲皇我枕书。",
                "终日无聊思理发，雪茎些少亦频梳。",
                "弘治十八年乙丑，孝宗升遐，先生年七十九。"
            ]
        },
        {
            "title": "元旦后一日刘德仪送酒（成化戊戌）",
            "content": [
                "使者双瓶至，蓬门向晚开。",
                "停肩慰泥滑，解幂省香来。",
                "染指怜佳味，挑灯引细杯。",
                "明朝携小榼，江上候新梅。"
            ]
        },
        {
            "title": "金山寺吉公房小酌",
            "content": [
                "尝惜忙未到，到来方悟闲。",
                "过江如隔世，入寺不知山。",
                "风气薄诗骨，夕阳浮醉颜。",
                "古人夸一宿，三宿我才还。"
            ]
        },
        {
            "title": "废宅行",
            "content": [
                "长洲苑外连云宅，青粉垣墙高廿尺。",
                "重楼沓阁出参差，柳絮中间影朱碧。",
                "堂前暖霞封画栏，渊渊伐鼓催牡丹。",
                "行人隔墙空叹息，富贵无缘容眼看。",
                "主人但怕客不醉，白日未昏教火继。",
                "歌童揭调尘堕梁，舞女失钗金溜地。",
                "豪华忌久复忌盈，时革人亡一梦惊。",
                "门前车马野花尽，地上牛羊无草生。",
                "老奴发秃?亦双足，犹恋遗基葺茅屋。",
                "半瓯齑粥不疗饥，西风满面吞声哭。"
            ]
        },
        {
            "title": "寄三原王冢宰",
            "content": [
                "玉带朱衣鹤发明，夕阳林下寄长生。",
                "秋凉春暖筋骸健，雨后晨初意思清。",
                "荫树一编依卧鹿，傍花三酌趁啼莺。",
                "功名成遂真豪杰，更自逍遥享太平。"
            ]
        },
        {
            "title": "遇李生",
            "content": [
                "李生生北方，膂力矜赑屃。",
                "桑弓劲如铁，轻引左右臂。",
                "短衣猎南山，猛虎俱待毙。",
                "官衢多骑劫，一发尝贯二。",
                "含笑担其囊，辄补酒家费。",
                "小饮三百杯，味薄不足睡。",
                "夜半挟金饼，隔楼调邻妓。",
                "横行长安中，五陵夸结义。",
                "秋暑满谿閤，解衣诧能事。",
                "捶床助谈屑，秉烛听未既。",
                "众客不敢哗，慑此河朔气。",
                "座无杨开府，娓娓当谁为？"
            ]
        },
        {
            "title": "从军行（成化乙未）",
            "content": [
                "马上黄沙拂面行，汉家何日不劳兵。",
                "匈奴久自忘甥舅，仆射今谁托父兄。",
                "云外旌旗婆勒渡，月中刁斗受降城。",
                "左贤早待长绳缚，莫遣论功白发生。"
            ]
        },
        {
            "title": "题画（五首）",
            "content": [
                "临水人家竹树中，只因孤屿水船通。",
                "当门细荇牵微浪，绕屋藤花落软风。"
            ]
        },
        {
            "title": "咏得落花诗三十首（录十七首）",
            "content": [
                "是谁揉碎锦云堆，著地难扶气力颓。",
                "懊恨夜生听雨枕，浮湛朝入送春杯。",
                "梢旁小剩莺还掠，风背差池晙又催。",
                "瞥眼兴亡供一笑，竟因何落竟何开。¤"
            ]
        },
        {
            "title": "鸷禽行（弘治癸丑）",
            "content": [
                "东海鸷禽身干小，毛紧骨耸睛皎皎。",
                "就蠙饱饲十年肉，要与郅都同一考。",
                "掌中久矣无驾鹅，报主但未呈枭慓。",
                "壤间鸱鼠坐龌龊，何足当拳乃轻挢。",
                "拙鸱以逸待尔劳，竭力睢盱仰张爪。",
                "捽头陷目出不备，两点华星光莫晓。",
                "呜呼！勇不可恃，志不可盈。",
                "拙鸱瞠目笑尔盲，尔鸷不复言功名。"
            ]
        },
        {
            "title": "纵禽（弘治改元，闻朝廷纵放百禽作）",
            "content": [
                "秦云越树路悠悠，锁掣金铃百怨休。",
                "中有能言绿衣鸟，还呼万岁一回头。"
            ]
        },
        {
            "title": "土偶祸",
            "content": [
                "锽锽鸣锣，彭彭伐鼓。",
                "复有旂盖，亦有戟斧。",
                "精力骏奔，无有老竖。",
                "整整肃肃，什什伍伍。",
                "绛帕帓首，花缯缴股。",
                "中舆者神，像之以土。",
                "岌乎其冠，被以绣组。",
                "觋者前导，跳梁荡舞。",
                "亟进如驱，遄止如阻。",
                "云神案行，于彼灾户。",
                "惟灾之户，鞠躬伛偻。",
                "小心来迎，翁前后姥。",
                "家无大小，一一拜俯。",
                "击牲化楮，荐以醇醽。",
                "祝神加飨，称我神主。",
                "惟疾惟患，我佑我祜。",
                "觋乃执乩，运曰神附。",
                "击案作声，觋曰神怒。",
                "必汝不虔，不明告汝。",
                "浑舍载拜，极哀恳苦。",
                "觋始作书，曰有逋负。",
                "设通梦寐，或聆咒诅。",
                "牛豕如干，等以犬羜。",
                "鹅鸭及鸡，计当蓓蓰。",
                "汝承其偿，其患良愈。",
                "箕忽辍运，少间复举。",
                "谓以汝故，往恳岳府。",
                "曲为之解，斡生死簿。",
                "觋之以下，如狼如虎。",
                "从翁臾姥，不容有语。",
                "指日令偿，令面神许。",
                "翁姥局蹐，无以经纪。",
                "质我青苗，鬻我小女。",
                "典我衣裳，剪我机杼。",
                "求我亲戚，贷我邻比。",
                "是日之届，其辈来聚。",
                "主张督责，枚举件数。",
                "数无亏少，物必丰美。",
                "献事甫成，饕彼尊俎。",
                "酒肉淋漓，撑肠拄肚。",
                "复有苞苴，脔胾核糈。",
                "此辈未出，患者为鬼。",
                "越明之日，神复求祀。",
                "即于东家，其作如故。",
                "哭者在西，无警无悟。",
                "蚩蚩之氓，昧乎义理。",
                "生死系命，听禀有数。",
                "岂是土偶，能夺能与。",
                "今既无灵，不察何俟。",
                "噍噍群小，附土利己。",
                "土岂有知，群小实使。",
                "此事有类，河伯娶妇。",
                "有豹为令，悉投诸水。"
            ]
        },
        {
            "title": "过长荡",
            "content": [
                "发迹过长荡，识此平生始。",
                "春流方漫衍，旷荡弥十里。",
                "老葑蔽层云，敷芽青拟拟。",
                "正如一明镜，皛蚀铜绣起。",
                "西山欲临照，掩却螺髻美。",
                "山亦拗怒去，南走太湖涘。",
                "群势涌叠浪，争揵互排挤。",
                "我恐先我去，挥手喝止止。",
                "湖山四面好，转侧皆可喜。",
                "此面正佳绝，扁舟载西子。",
                "芳洲有隙地，官卖脱紫绮。",
                "移家非丹砂，所好在山水。"
            ]
        },
        {
            "title": "闻杨君谦致仕六首（弘治辛亥）",
            "content": [
                "都门祖帐百花飞，多见龙钟赋《式微》。",
                "较取柳条千万折，不曾送一少年归。¤"
            ]
        },
        {
            "title": "暮投承天习静房与老僧夜酌复和清虚堂韵",
            "content": [
                "临昏细雨如撒沙，城中官府已散衙。",
                "空林古寺叶满地，墙角仅见山茶花。",
                "系舟未稳促沽酒，布帘尚曳河西家。",
                "老僧开门振高木，宿鸟续续翻鸱鸦。",
                "松寮竹榻古且静，人影凌乱灯含葩。",
                "殷勤小行颇展敬，酾酒莫及先烹茶。",
                "更添香炷侑清啜，坐久不觉蒲牢挝。",
                "三杯破冻聊尔耳，俗虑脱臆如人爬。",
                "浮生岁月聚散过，抚事感老徒兴嗟。",
                "净方频来亦夙契，敢惜片语偿烟霞。"
            ]
        },
        {
            "title": "书周节妇孝感之异（成化丁未）",
            "content": [
                "黄氏十九时，归周文璧氏。",
                "二年文璧丧，弱惟一女恃。",
                "有姑患痿痹，其状莫比拟。",
                "有肢如无筋，有骨如无髓。",
                "在床如空中，有身如蜕委。",
                "日夜但冥冥，仅有息存尔。",
                "闻听与触稍，动及即厥死。",
                "荐地方拟步，通问必附耳。",
                "艰难食溲次，不敢托诸婢。",
                "百药无一效，百累丛一己。",
                "黄氏心烦恼，惛惛不知处。",
                "东家优婆夷，怜悯为黄语：“汝姑溺苦海，汝知故何以？",
                "愆业如丘山，宿世所积累。",
                "须皈大势力，南海有大士。",
                "解难说真言，功德莫思议。",
                "但要深心持，日日要如是。",
                "一言一拜叩，亿又八千数。",
                "在佛虽有程，敬受无庸纪。",
                "功深果报应，何患患不起。",
                "”黄氏闻是言，烦恼生欢喜。",
                "洁室便置像，恭敬为作礼。",
                "沐浴体投地，心观口娓娓。",
                "亦不知有终，亦不知有始。",
                "亦不知有寒，亦不知有暑。",
                "阅日千八百，历年数得五。",
                "俄梦见一姥，前黄行迤逦。",
                "心谓是现化，称名略不顾。",
                "极力欲追即，步步悬尺只。",
                "径入一区庐，阖户若相拒。",
                "款叩发号泣，其户划然启。",
                "菩萨示妙相，金光烁瞻睹。",
                "头上珠缨络，晃晃复蕊蕊。",
                "莲目垂慈光，宣言启玉齿。",
                "黄氏前谛听，合掌作长跪，云汝依吾道，悉知悉见已。",
                "慈悲为我愿，岂无嘱付汝。",
                "修功加精进，九日一扶倚。",
                "七九扶以破，吻俱腐临日。",
                "试小掖筋骨，觉可举屡试。",
                "屡无难还能，步移跬彳亍。",
                "诣佛前奠香，致情旨其炷。",
                "从空跃逾梁而直下，乃着于病人正中顶囟里。",
                "其声若惊霆，其势若击杵。",
                "身心发震竦，百苦悉皆去。",
                "如风卷天云，不复留纤滓。",
                "如春活枯苇，如冰化为水。",
                "亲党尽来观，赞叹世无此。",
                "姑谢新妇力，脱我出死簿。",
                "新妇答何功，菩萨威力故。",
                "此事闻其甥，王纶能覼缕。",
                "韦虚气治痿，若或有仙技。",
                "黄氏孝治痿，专以诚为主。",
                "格物与布气，非诚莫相与。",
                "孝有致久旱，孝有致冰鲤。",
                "事本出非常，未可论常理。",
                "我特书其孝，勃谿用为砥。",
                "至今昆山人，大书播邑史。"
            ]
        },
        {
            "title": "喜程元道见过",
            "content": [
                "客子到门西日沉，情缘一见一回深。",
                "逼除岁月匆匆话，远市盘飡草草心。",
                "积竹丛寒鱼合泽，堕樵风急鸟争林。",
                "白头与世殊疏阔，特地因君理旧琴。"
            ]
        },
        {
            "title": "望月思亲为韦谧作",
            "content": [
                "韦郎五岁失其母，恃有父存未知苦。",
                "长来见父不见母，入地欲求地无户。",
                "仰天见缺月，似我独见父。",
                "明朝又是月圆时，死者安能复如此。",
                "尝尝见月便断肠，天或哀怜为风雨。"
            ]
        },
        {
            "title": "宜晚轩为玉公赋",
            "content": [
                "湖山佳处小轩成，薄暮偏宜物外情。",
                "明月未来风满树，夕阳犹在鸟无声。",
                "黄花共客诗中老，白发催年定里生。",
                "尘海行人不知此，劳劳心迹候谁明。"
            ]
        },
        {
            "title": "楚江秋晚二首题陈味芝所藏燕龙图画卷（成化",
            "content": [
                "葭菼苍苍白露晞，萧条江色带微晖。",
                "平沙雁逐寒潮起，野树鸦随乱叶飞。",
                "渐见九溪如练净，尚怜三户似星稀。",
                "不堪昨夜南游客，愁向西风忆授衣。",
                "",
                ""
            ]
        },
        {
            "title": "星堕",
            "content": [
                "惟己酉十月，五日立冬始。",
                "鸡后涉黎明，寤者稍稍起。",
                "有星流西北，而从东南止。",
                "其大如车轮，蓬然曳长尾。",
                "撒星更抛焰，遗落相蕊蕊。",
                "其光白中黄，烛地以昼比。",
                "行旅尽惊仆，吠犬鸣鹜雉。",
                "堕地如炮声，引响久未已。",
                "床闼皆簸撼，约闻三百里。",
                "七月尝示异，不意复有此。",
                "瞥过视莫谛，堕处曷究拟。",
                "至地当有化，其形当何似。",
                "其堕当何曜，其罚当何理。",
                "窃谓经与纬，堕一天缺纪。",
                "无乃金火余，其气互合耳。",
                "余衍固非正，谪罚自有旨。",
                "灾祥付茫茫，不敢扣太史。"
            ]
        },
        {
            "title": "题江南景寄北客",
            "content": [
                "江南山水为吾乡，山能千里江亦长。",
                "亘于天地，莫可缩写寄一纸，渺渺并苍苍。",
                "萦滩沓渚犬牙出，重村杂树青烟藏。",
                "沙溪杳杳引百丈，舻舻前后来群商。",
                "渔翁舴艋聚虫蚁，百纲对举如牵囊。",
                "风波澎湃濯山足，厓叶倒堕斗与飞沤忙。",
                "迸泉或自岩腹落，两僧仰面洒沫凉。",
                "燕车冀马空辘轣，宜未信此为荒唐。",
                "似之小卷当为发大笑，长游便欲追吴樯。"
            ]
        },
        {
            "title": "八月一日病中即事（成化癸卯）",
            "content": [
                "病骨撑衾太瘦生，秋怀兼暑未能清。",
                "酣人万梦同迷著，唤日一鸡劳独鸣。",
                "薄雾斗来成就雨，浮云终不主张晴。",
                "传看司马匡时疏，顿起藜床手足轻。"
            ]
        },
        {
            "title": "咏得落花诗三十首（录十七首）",
            "content": [
                "百五光阴瞬息中，夜来无树不惊风。",
                "踏歌女子思杨白，进酒才人赋雨红。",
                "金水送香波共渺，玉阶看影月俱空。",
                "当时深院还重锁，今出墙头西复东。¤"
            ]
        },
        {
            "title": "过听松邻房",
            "content": [
                "石子墙低细路平，未敲门户有僧迎。",
                "松风最不私人听，行过西家共此声。"
            ]
        },
        {
            "title": "咏得落花诗三十首（录十七首）",
            "content": [
                "芳菲死日是生时，李妹桃娘尽欲儿。",
                "人散酒阑春亦去，红消绿长物无私。",
                "青山可惜文章丧，黄土何堪锦绣施。",
                "空记少年簪舞处，飘零今已鬓如丝。¤"
            ]
        },
        {
            "title": "咏得落花诗三十首（录十七首）",
            "content": [
                "似雨纷然落处晴，飘红泊紫莫聊生。",
                "美人天远无家别，逐客春深尽族行。",
                "去是何因趁忙蝶，问难为说假啼莺。",
                "闷思遣拨容酣枕，短梦茫茫又不明。¤"
            ]
        },
        {
            "title": "闻杨君谦致仕六首（弘治辛亥）",
            "content": [
                "到手功名赋子虚，深山长谷觅安居。",
                "读书已足功名事，更读人间未读书。"
            ]
        },
        {
            "title": "睡起自遣",
            "content": [
                "书枕悠悠自小康，何须断送脚尘忙。",
                "屏心云气山开画，树里檐声雨满堂。",
                "名利可怜鸡有肋，神仙只累鼠拖肠。",
                "时时具酒招邻曲，闲与桑麻较短长。"
            ]
        },
        {
            "title": "咏得落花诗三十首（录十七首）",
            "content": [
                "夕阳无赖小桥西，春事阑珊意亦迷。",
                "锦里门前溪好浣，黄陵庙里鸟还啼。",
                "焚追螺甲教香史，煎带牛酥嘱膳。",
                "万宝千钿真可惜，归来直欲满筐携。¤"
            ]
        },
        {
            "title": "杨花（二首）",
            "content": [
                "恃何颜色漫狂颠，虽取花名未取怜。",
                "寒士衣裳思挟纩，相公帘幕欲漫天。",
                "吹嘘不起春泥上，撩乱无端老鬓边。",
                "一种当门小儿子，傍风因日弄轻圆。"
            ]
        },
        {
            "title": "烈女死篇",
            "content": [
                "周家女子李家妇，未嫁夫家但相许。",
                "正如一树未开花，分明自有春为主。",
                "李郎病瘵两年强，说道今年番上床。",
                "闻来人语多不的，口又藏羞难问娘。",
                "只对寒灯泪如霰，为重为轻果谁见。",
                "此身空负嫁夫名，此眼何曾辨郎面。",
                "阿娘背女泣堂前，忖是郎边凶信传。",
                "烈姬重义轻一死，贞女安心无二天。",
                "通身示孝衣裳白，长练高经绣房夕。",
                "在世鸳鸯不得双，同到黄泉愿成匹。"
            ]
        },
        {
            "title": "烈妇吟",
            "content": [
                "湓渎西浒，薛媛邵妇。",
                "邵吏坐法，逮者如虎。",
                "逮悦薛妩，佻语肆侮。",
                "薛丑其语身雉经，誓不辱夫以死明。",
                "黄犀辟尘尘不生，白玉绝玷玷不成。",
                "呜呼荒冢久欲平，后人立石题烈名。"
            ]
        },
        {
            "title": "七星桧",
            "content": [
                "海虞七星桧，宜为群木冠。",
                "列生老子宫，与邑作奇观。",
                "广墀气萧森，入门凛欲汗。",
                "久信天地成，沃知雨露灌。",
                "传植从萧梁，其说我恐漫。",
                "验斗形叵全，七既毙其半。",
                "三株实聊存，难执岁月算。",
                "各各具其异，形容匪词翰。",
                "西体裂多槁，豁然敞三判。",
                "东体活亦裂，筋骸互续断。",
                "北者蜷而秃，袖破舞脱腕。",
                "叶亦不暇叶，干亦不暇干。",
                "左文皮索綯，孤蕝顶留伞。",
                "槎折象齿跷，癭决鬼目烂。",
                "疏越复丛穴，骳骫仍轩岸。",
                "蛟挛及猊跛，努力不得窜。",
                "矛长及剑短，接战惊楚汉。",
                "如此纷怪骇，聃君不能按。",
                "知遭几雷厄，还屡兵火难。",
                "生死付冥然，造物反被玩。",
                "君子重贞固，顽丑小人谰。",
                "缘高坐吹箫，我欲呼鹤鹳。",
                "从根觅埋丹，浇泉觊红灿。",
                "长生就其荫，永作婆娑伴。"
            ]
        },
        {
            "title": "约史明古不至",
            "content": [
                "仙舟望不到玄都，近信虚传过太湖。",
                "如此江山空旧约，可胜风雨有长途。",
                "灯前白发棋声在，地上碧桃花事无。",
                "春已阑珊人尚远，幽禽何苦唤提壶。"
            ]
        },
        {
            "title": "别金陵",
            "content": [
                "花事匆匆瞥眼过，故园不去欲如何。",
                "五侯宾客鲭全少，百姓人家燕已多。",
                "蒋庙乱山云罨树，秦淮落日水增波。",
                "有诗对酒虽堪赖，终欠玲珑为我歌。"
            ]
        },
        {
            "title": "水村图",
            "content": [
                "鱼庄蟹舍一丛丛，湖上成村似画中。",
                "互渚断沙桥自贯，轻鸥远水地俱空。",
                "船迷杨柳人依绿，灯隔蒹葭火映红。",
                "全与吾家风致合，草堂曾有此愚翁。"
            ]
        },
        {
            "title": "生辰漫咏（弘治甲寅）",
            "content": [
                "今朝六十八，历岁知既夥。",
                "青春不还人，七十近在左。",
                "流光迅昼夜，忽忽迸石火。",
                "我与石火争，寄活真螟蜾。",
                "但愿无疢疾，诗骨瘦亦可。",
                "浮云载富贵，过眼颐不朵。",
                "先人有薄田，数口颇缠裹。",
                "关门事清咏，天地自容我。"
            ]
        },
        {
            "title": "暮春送客（成化辛丑）",
            "content": [
                "旧迹新痕酒满衣，东风紫楝又花飞。",
                "金阊亭上偏无赖，春与行人并日归。"
            ]
        },
        {
            "title": "题光福画卷",
            "content": [
                "群山西奔驻湖尾，通川夹山三十里。",
                "川穷小泺开镜光，居民次水屋比比。",
                "屋上有山屋下水，开门波光眼如洗。",
                "虎山桥畔晚市忙，打鼓渔郎卖鲜鲤。",
                "霜前橘柚万苞黄，雨后杨梅千树紫。",
                "山围水抱开农桑，乐土风光真画里。",
                "三年潢潦我无家，恨不携书亦居此。"
            ]
        },
        {
            "title": "咏得落花诗三十首（录十七首）",
            "content": [
                "为尔徘徊何处边，赤阑干外碧檐前。",
                "乱飞万点红无度，间过一莺黄可怜。",
                "观里又来刘禹锡，江南重见李龟年。",
                "送春把酒追无及，留取银灯补后缘。"
            ]
        },
        {
            "title": "朱泽民山水",
            "content": [
                "睢阳老人营丘徒，意匠妙绝绝代无。",
                "为留清气在天地，便就片纸开江湖。",
                "长松落叶风细细，幽构萦萝倚江住。",
                "壁虎书鱼荡水光，老屋疏茅通雨气。",
                "老人不归空北山，芳杜春风应厚颜。",
                "微官缚人万事拙，安得浮云相往还。",
                "宦海黄尘迷白发，云壑风泉清入骨。",
                "思家看画方兀然，叫落西窗子规月。"
            ]
        },
        {
            "title": "咏得落花诗三十首（录十七首）",
            "content": [
                "供送春愁上客眉，乱纷纷地伫多时。",
                "拟招绿妾难成梦，戏比红儿煞要诗。",
                "临水东风撩短鬓，惹空晴日共游丝。",
                "还随蛱蝶追寻去，墙角公然有半枝。¤"
            ]
        },
        {
            "title": "楚江秋晚二首题陈味芝所藏燕龙图画卷（成化",
            "content": [
                "天连湘汉水悠悠，水色微茫接素秋。",
                "残月已沉三国恨，乱云初散九疑愁。",
                "南方流落身将老，西候萧条客倦游。",
                "欲采蘋花恨无伴，美人迢递隔沧洲。¤",
                "",
                ""
            ]
        },
        {
            "title": "病中夜雨起坐",
            "content": [
                "药杯香炷与温存，养病工夫要闭门。",
                "布被拥寒书作枕，纸窗催曙水临轩。",
                "枫生赧色知霜辱，蕉负争心共雨喧。",
                "物性人情静观得，得来还欲费吾言。"
            ]
        },
        {
            "title": "悼清公",
            "content": [
                "三年不到此，一到失清公。",
                "影相丹崖月，袈裟碧树风。",
                "人皆梦幻耳，世在去来中。",
                "短咏酬长别，芭蕉古院东。"
            ]
        },
        {
            "title": "送门神",
            "content": [
                "抱关憔悴两疲兵，众欲麾之我漫亹。",
                "简尔功名惟故纸，傍谁门户有长情。",
                "戟悲雨迹销残画，鍪赖虫丝恋绝缨。",
                "莫向新郎诉恩怨，明年今夜自分明。"
            ]
        },
        {
            "title": "题画（五首）",
            "content": [
                "水次人家似瀼西，参差竹树路俱迷。",
                "溪翁兀兀不出户，日午饭香鸡正啼。"
            ]
        },
        {
            "title": "观西湖百咏集感旧有作",
            "content": [
                "白发摊书似梦惊，某丘某水认题名。",
                "袖中东海言非大，纸上西湖眼更明。",
                "少觉旧游浑记得，老关佳处尚思行。",
                "青鞋布袜犹鲜健，只待花时计便成。"
            ]
        },
        {
            "title": "次天全翁雪湖赏梅（四首）",
            "content": [
                "黄帽孤舟且莫催，雪山留客好衔杯。",
                "梅花况是堪题咏，今夜春城判不回。"
            ]
        },
        {
            "title": "己亥三月六日因雨宿西山白马涧早兴湿云如墨",
            "content": [
                "湿云载春山，晴秀怅莫逢。",
                "朝来双闼前，顿失千巃嵸。",
                "天地大藏疾，何所不包容。",
                "峰峦皆养晦，草木未发蒙。",
                "芙蓉不敢巧，反朴鸿蒙中。",
                "老睛叵辨物，存亡诘儿童。",
                "昼夜不分明，中恐移愚公。",
                "又虑九疑缩，万里未相通。",
                "争高或不平，出气荡其胸。",
                "水墨用吾事，丹青莫为工。",
                "",
                ""
            ]
        },
        {
            "title": "闻杨君谦致仕六首（弘治辛亥）",
            "content": [
                "临歧冠盖酒淋漓，卷轴通朝满赠诗。",
                "当是别翻尝案子，千人描画一人归。"
            ]
        },
        {
            "title": "七十喜言三首（弘治丙辰）",
            "content": [
                "眼识茫茫齿发零，种田还欲候穰星。",
                "百年云倘行犹未，七十为稀幸已丁。",
                "待月露生秋袷紫，仰天风卸暑巾青。",
                "时修静观心斋里，应物虚明颇涉灵。"
            ]
        },
        {
            "title": "溪上独坐",
            "content": [
                "观生吾自得，饱饭荷农功。",
                "盘石箕双足，清流影一翁。",
                "松乔藤辅德，枫老叶还童。",
                "好在寻诗地，无人杖屦同。"
            ]
        },
        {
            "title": "乙丑六月闻哀诏有感（二首）",
            "content": [
                "八十衰黎死境临，哀传尺一痛难禁。",
                "虞渊怆日江湖泪，杞国伤天虮虱心。",
                "负扆周公正思画，解民虞舜未忘琴。",
                "白头病枕茅茨下，时梦新君在谅闇。¤"
            ]
        },
        {
            "title": "秋宵",
            "content": [
                "秋宵殊为老人长，展转衾裯夜气凉。",
                "梦到衰年随血少，事寻闲感累心忙。",
                "凭凌残月空梁鼠，干聒西风破壁螀。",
                "强把清吟诉无赖，亦堪延缓及窗光。"
            ]
        },
        {
            "title": "闻王优弹唱",
            "content": [
                "班里当歌让早名，临觞一曲使人惊。",
                "板回促拍翻新调，丝引余腔转慢声。",
                "萱草泥融蚯蚓细，桃花风悄栗留生。",
                "白头重洗青春耳，不向何戡数渭城。"
            ]
        },
        {
            "title": "次天全翁雪湖赏梅（四首）",
            "content": [
                "重峦叠叠水湾湾，雪舫寻春醉未还。",
                "因省玉堂为客夜，如今不似梦中山。"
            ]
        },
        {
            "title": "闲居",
            "content": [
                "颠毛脱尽野僧如，世好都归一懒除。",
                "欲博晏眠高著枕，图便老眼大抄书。",
                "屋须矮小茅须厚，窗要清虚竹要疏。",
                "心与陶翁有相得，时歌吾亦爱吾庐。"
            ]
        },
        {
            "title": "立夏日山中遍游后夜宿刘邦彦竹东别墅",
            "content": [
                "乍认东庄路不真，有桥通市却无邻。",
                "山穷借看堂中画，花尽来寻竹主人。",
                "烂熳笺麻发新兴，留连樱笋送残春。",
                "与君再见当经岁，分付清觞缓缓巡。"
            ]
        },
        {
            "title": "读杨宫詹与屠太宰论事札子",
            "content": [
                "古谏无专职，士庶获胥通。",
                "今者置有位，非位默而恭。",
                "卿相曷其然，出纳代天工。",
                "宫詹此札子，责善太宰公。",
                "辞严气则直，读之声沨沨。",
                "韩论及欧书，异代而合踪。",
                "既可扶国是，抑竭朋友忠。",
                "百年无此言，友道从而隆。",
                "朝廷罚台给，株连班直空。",
                "宰公乞摄旷，奏上何匆匆。",
                "略弗涉救援，于是涉迎逢。",
                "急彼故缓此，意外有牢笼。",
                "人情鄙兹疏，诋讪纷讠凶讠凶。",
                "台为风纪御，给本丝纶总。",
                "朝廷托耳目，立法由祖宗。",
                "官小系则大，责重望乃崇。",
                "愆忒以之律，邪佞以之攻。",
                "从则如水流，不从如水壅。",
                "士气要在养，养则其气充。",
                "折沮失謇谔，使之抱喑聋。",
                "天王本圣明，宰公实股肱。",
                "信之如蓍龟，可以定吉凶。",
                "慷慨能行义，岂曰无优容。",
                "难解者彭王，喜怒注宸衷。",
                "程罪终见释，钺辜终弗庸。",
                "公议皎如日，晓及三尺童。",
                "岂宰顾不谅，而弗及童蒙。",
                "朝廷行是罚，名以惩不供。",
                "因摄以寓援，何不鉴触龙。",
                "乞浆或得酒，求鱼庶离鸿。",
                "言患不至此，何患听弗聪。",
                "所惜在谏垣，两挫一岁中。",
                "岁来其娓娓，履霜怆凌冻。",
                "不可视朝廷，长有拒谏风。",
                "凤鸟吝不鸣，若鸣致时雍。",
                "匪为群谏地，自树弼亮功。",
                "其日举传奉，逮谏适相同。",
                "奏名四十员，珂马耀长冲。",
                "胥靡共趋走，俯默不敢颙。",
                "观者谓不祥，道议起如蜂。",
                "其责将谁归，未可谢匪躬。",
                "当悯时不平，亦可悲人穷。",
                "不鸣岂瓦鸡，不应岂木钟。",
                "岂待七年发，救焚必怔忪。",
                "但恐缓不及，激切有缄封。",
                "令人思三原，当此热心胸。",
                "陈乞惟恐后，剀切期必从。",
                "皎皎歌白驹，一往无留踪。",
                "江湖渺吾忧，其言不可终。"
            ]
        },
        {
            "title": "暑中题雪图",
            "content": [
                "六月添衣唤僮子，自画雪图茅屋里。",
                "玉花出笔飞上树，惨淡阴山无乃是。",
                "老生放笔还自笑，颠倒炎凉聊戏尔。",
                "门前有客来借看，满眼黄尘汗如雨。"
            ]
        },
        {
            "title": "咏得落花诗三十首（录十七首）",
            "content": [
                "芳树清尊兴已阑，抛阶滚地又成团。",
                "带烟窗扇棂斜透，夹雨檐沟瓦半漫。",
                "老衲目皮闲作观，小娃裙衩戏承欢。",
                "无端打破繁华梦，拥被伤春卧不安。¤"
            ]
        },
        {
            "title": "过湖偶书",
            "content": [
                "薄暮及东泛，眼豁连胸臆。",
                "净碧不可唾，百里借秋拭。",
                "远树水光上，出没似空植。",
                "疏处方渺然，山黛一眉塞。",
                "夕阳掩半面，云浪为风勒。",
                "便以湖作纸，欲画手莫即。",
                "见瞥况难谛，历多何暇忆。",
                "舟子无雅情，双橹斗归力。"
            ]
        },
        {
            "title": "挽方水云道士用东坡先生清虚堂韵",
            "content": [
                "学仙不成似炊沙，紫府著尔无闲衙。",
                "长生只在唇舌上，六十瞥眼风中花。",
                "江湖漂萍本无蒂，一囊书画东西家。",
                "虚谈火龙配水虎，岂见白蝠如乌鸦。",
                "惟于饮酒诧能事，终身落魄犹苏葩。",
                "醉魔沉冥不可醒，带病去买宜兴茶。",
                "长途昨夜忽观化，讣至空使吾胸挝。",
                "皮囊败坏秋草里，青山剑穴从谁爬。",
                "碧云黄鹤渺何许，矫首西睇令人嗟。",
                "我今随生亦随死，努力加饭辞餐霞。"
            ]
        },
        {
            "title": "感宜兴善权寺寥落",
            "content": [
                "有客新寻古洞回，国山无处问茶杯。",
                "僧烦籍役兼徒去，虎熟禅堂引子来。",
                "雨烂竹菇春委顿，风惊松箨夜摧颓。",
                "未应灵胜随人往，碧殿犹存火篆雷。"
            ]
        },
        {
            "title": "咏帘",
            "content": [
                "谁放春云下曲琼，一重薄隔万重情。",
                "珠光荡日花如梦，琐影通风笑有声。",
                "外面令人倍惆怅，里边容眼自分明。",
                "知无缘分难轻入，敢与杨花燕子争。"
            ]
        },
        {
            "title": "图琴川钱氏沁雪石",
            "content": [
                "亭前峙奇石，兀可当一障。",
                "沁此万古雪，亘地气魄壮。",
                "蒸云势欲轩，得月神更王。",
                "妙拟轶仇池，润未下雪浪。",
                "刓凿天借巧，胸次见洞宕。",
                "孤立宜有邻，雅许修竹傍。",
                "风雨不敢泐，刻名久无恙。",
                "宝此一夔足，磊砢不多尚。",
                "贞德允配主，白衣可呼丈。",
                "我见便欲拜，良信米非诳。",
                "聊与貌高古，敢有愚公妄。",
                "",
                ""
            ]
        },
        {
            "title": "写怀寄僧",
            "content": [
                "虚壁疏灯语乱蛩，夜怀如水怯西风。",
                "明河有影微云外，清露无声万木中。",
                "泽国苍茫秋水满，居民流落野烟空。",
                "不知谁解抛忧患，独对青山忆赞公。"
            ]
        },
        {
            "title": "为友人写蕉",
            "content": [
                "便欲开船去，因君更写蕉。",
                "要知相忆地，叶上雨潇潇。"
            ]
        },
        {
            "title": "次天全翁雪湖赏梅（四首）",
            "content": [
                "不是春愁鹤发翁，风流人物义熙中。",
                "遥知觞咏清游处，小笔湖山似欠侬。"
            ]
        },
        {
            "title": "用清虚堂韵送匏庵少宰服阕还京",
            "content": [
                "三年袍幞违风沙，归家读《礼》如退衙。",
                "长髯已间数茎白，瞳视明察无纤花。",
                "乡人廿载旷接见，老少瞻拜尝填家。",
                "怡然不烦亦不拒，正犹茂木容群鸦。",
                "朝廷眷注特虚席，匪直鉴藻兼填葩。",
                "要仪百辟重德度，如郁须酒渴乃茶。",
                "騑騑四牡不可缓，我亦殷勤当执挝。",
                "与君一别绝聊赖，虮虱泮学嵇康爬。",
                "衰人载见恐无日，未免握手成吁嗟。",
                "时勤相忆但搔首，仰睇天上空云霞。"
            ]
        },
        {
            "title": "次韵天台陈勉卖痴呆四绝",
            "content": [
                "东卖呆兮西卖痴，卖痴即是卖呆儿。",
                "卖来卖去无人买，我不担当与阿谁。"
            ]
        },
        {
            "title": "吴姬曲",
            "content": [
                "前年别郎三月暮，东荡西飘不知处。",
                "愿弹红泪湿杨花，总饶轻荡飞难去。"
            ]
        },
        {
            "title": "秋夜卧病",
            "content": [
                "雨满疏灯风满堂，呻吟聊复对蛩皦。",
                "老人衣服秋偏早，多病衾裯夜转长。",
                "客有遗蓍因习卦，家无储药且看方。",
                "辟除苦望登高节，可奈茱萸未拆房。"
            ]
        },
        {
            "title": "白头公图",
            "content": [
                "十日红帘不上钩，雨声滴碎管弦楼。",
                "梨花将老春将去，愁白双禽一夜头。"
            ]
        },
        {
            "title": "上巳日漫作",
            "content": [
                "和风晴日正宜春，碧柳红桃得得新。",
                "老谢袚除何故事，健追行乐有闲身。",
                "邻翁采荠分家小，游女揉花打路人。",
                "不限长安水边好，太平随地总尧民。"
            ]
        },
        {
            "title": "闻杨君谦致仕六首（弘治辛亥）",
            "content": [
                "春官司署尽能闲，犹道劳形与病关。",
                "身在早朝霜马上，青青残梦是吴山。"
            ]
        },
        {
            "title": "挽刘芝田",
            "content": [
                "老倦长游雪满颠，澄江归理旧芝田。",
                "侯门裹足无名刺，野店扶头有酒钱。",
                "扪虱正谈天下事，逢蛇忽忌梦中年。",
                "孤儿为问他时计，犹指床头《捭阖篇》。"
            ]
        },
        {
            "title": "黄尚节静逸堂",
            "content": [
                "记得君家附郭居，一堂幽处市声虚。",
                "绿阴日薄停琴坐，白发风凉带雪梳。",
                "蟢脚漫延窗下酒，燕泥时污手中书。",
                "长郎日以文为业，润笔青钱可馔鱼。"
            ]
        },
        {
            "title": "闻清痴马秋官课农山庄",
            "content": [
                "秋官苔笠事东菑，虽爱清幽也似痴。",
                "分肉戏专邻叟社，讼田闲剖野人词。",
                "竹枝雨暗蟏蛸户，豆叶风凉络纬篱。",
                "知遣床头三百瓮，醉中都赋劝农诗。"
            ]
        },
        {
            "title": "虎来",
            "content": [
                "成化十一年九月，讹言虎至争慌惚。",
                "我谓虎至岂水乡，况少簜翳与林樾。",
                "前村渐报咥老翁，西村少年扑见骨。",
                "未昏家家栅猪犬，四邻缓急莫相越。",
                "昨闻邻子说果见，夜闻噭哮哮竦毛发。",
                "起从壁孔稍窥觇，恰有微月映屋缺。",
                "翻乌骇雀不安树，偃草落叶悲风发。",
                "阔行卓尾自破来，意搏不得怒气勃。",
                "耸躯哆吻首闯地，瞋目耽眈两杯凸。",
                "侵朝出门迹宛在，湿泥载途五爪没。",
                "口中且言尚惊怕，转首四顾疑冲突。",
                "呜呼猛兽猛不知，平郊独行无乃忽。",
                "人稠地局势无比，众眼不甘留突兀。",
                "其中岂无冯妇者，攘臂敢前何不蹶。",
                "弯弧倘有裴将军，老命须臾应弦殁。",
                "不如徙恶南山深，安我民心汝安窟。"
            ]
        },
        {
            "title": "挽东禅信公",
            "content": [
                "匝顶霜根七十强，笑呵呵地佛心肠。",
                "掀翻赵老茶公案，踏破林仙酒道场。",
                "屋掩云萝秋榻静，经残松月夜窗凉。",
                "我来借宿今无主，还拟呼之在醉乡。"
            ]
        },
        {
            "title": "题蕉",
            "content": [
                "惯见闲庭碧玉丛，春风吹过即秋风。",
                "老夫都把荣枯事，却寄萧萧数叶中。"
            ]
        },
        {
            "title": "咏得落花诗三十首（录十七首）",
            "content": [
                "筇枝侵晓啄芳痕，借尔阶庭亦暂存。",
                "路不分明愁唤梦，酒无聊赖怕临轩。",
                "随风肯去从新嫁，弃树难留绝故恩。",
                "惆怅断香余粉在，何人剪纸一招魂。¤"
            ]
        },
        {
            "title": "咏得落花诗三十首（录十七首）",
            "content": [
                "落柄开权既属春，少容迟缓亦谁嗔。",
                "酷憎好事败涂地，苦被闲愁褷杀人。",
                "细数只堪滋眼缬，仰吹时欲随头巾。",
                "不应扪虱穷檐者，荐坐公然有锦茵。¤"
            ]
        },
        {
            "title": "溪亭小景",
            "content": [
                "幽亭临水称冥栖，蓼渚沙坪只尺迷。",
                "山雨乍来茅溜细，溪云欲堕竹梢低。",
                "檐头故垒雌雄燕，篱脚秋虫子母鸡。",
                "此段风光小韦杜，可能无我一青藜。"
            ]
        },
        {
            "title": "题钱舜举渔乐图（成化甲辰）",
            "content": [
                "长川无风绉秋碧，鸭嘴平滩引南北。",
                "水枫脱叶荻花飞，独许红茏占秋色。",
                "东船老渔罱鱼立，手擘罱竿双脚赤。",
                "清波照鱼如可拾，自见须眉还历历。",
                "老妻背坐乳小儿，似厌大儿争且索。",
                "西船收纶唱歌返，短楫弄波声湱湱。",
                "一家妻子团圞头，三泖五湖供泛宅。",
                "得鱼换米日月饱，鲜鲤活鲈为黍稷。",
                "渔船两叶天地间，翻觉船宽浮世窄。",
                "与渔传神霅溪老，满眼江湖纸盈尺。",
                "烟波情性渔不知，令渔见画渔还惜。"
            ]
        },
        {
            "title": "竹堂寺探梅",
            "content": [
                "竹堂梅花一千树，晴雪塞门无入处。",
                "秋官黄门两诗客，珂马西来为花驻。",
                "老翁携酒亦偶同，花不留人人自住。",
                "满身毛骨沁冰影，嚼蕊含香各搜句。",
                "酒酣涂纸作横斜，笔下珠光湿春露。",
                "只愁此纸卷春去，明日重来花在地。"
            ]
        },
        {
            "title": "庐山高",
            "content": [
                "庐山高，高乎哉！郁然二百五十里之盘距。",
                "岌乎二千三百丈之 ，谓即敷浅原。",
                "培 何敢争其雄？西来天堑濯其足，云霞旦夕吞吐乎其胸。",
                "回崖沓嶂鬼手擘，涧道千丈开鸿 。",
                "瀑流淙淙泻不极，雷霆殷地闻者耳欲聋。",
                "时有落叶于其间，直下彭蠡流霜虹。",
                "金膏水碧不可觅，石林幽黑号绿熊。",
                "其阳诸峰五老人，或疑纬星之精隳自空。",
                "陈夫子，今仲弓，世家庐之下，有元劂祖迁江东。",
                "尚知庐灵有默契，不远千里钏于公。",
                "公亦西望怀故都，便欲往依五老巢云松。",
                "昔闻紫阳祀六老，不妨添公相与成七翁。",
                "我常游公门，仰公弥高庐。",
                "不崇丘园肥遁七十淫，著作 白发如秋蓬。",
                "文能合坟诗合雅。",
                "自得乐地于其中。",
                "荣名利禄云过眼，上不作书自荐，下不公相通。",
                "公乎！浩荡在物表，黄鹄高举凌天风。"
            ]
        }
    ]
}