{
    "dynasty": "明",
    "author": "唐时升",
    "intro": "",
    "items": [
        {
            "title": "夏氏池亭六首",
            "content": [
                "侠客中宵豪饮，高人暇日晤言。",
                "竹留前度题字，苔有旧游履痕。"
            ]
        },
        {
            "title": "咏雁字二十四首（录九首）",
            "content": [
                "翩翩六翮破寒烟，初月纤纤列宿运。",
                "雨后模糊浓淡墨，风前断续短长篇。",
                "彩霞净拭红丝砚，银汉平铺白地笺。",
                "自罢结绳书契起，怜君长在网罗边。¤"
            ]
        },
        {
            "title": "和饮酒二十首初夏天气微热方不欲饮偶龚仲和",
            "content": [
                "人生欢乐趣，不必求异境。",
                "三杯恍然醉，一枕憬然醒。",
                "此意不能言，当时心自领。",
                "春雨麦成粒，秋风黍垂颖。",
                "计我终岁需，谁能与五秉。¤",
                "",
                ""
            ]
        },
        {
            "title": "咏雁字二十四首（录九首）",
            "content": [
                "蒹葭白露早纷纷，上下参差意象分。",
                "朔漠南来应累译，衡阳北望尽同文。",
                "方思坐卧观三日，又见纡回作五云。",
                "一一总成龙凤质，可教容易换鹅群。¤",
                "",
                ""
            ]
        },
        {
            "title": "秋雨过徐尔常园再宿海曙楼三首",
            "content": [
                "晶晶波烟阔，阴阴竹树寒。",
                "庖人扇鲑脯，小史箧衣冠。",
                "欲别频为约，斯游岂意阑。",
                "秋风吹早桂，未觉后期难。"
            ]
        },
        {
            "title": "和杂诗十一首雨潦不歇独居一室多忧生之嗟（",
            "content": [
                "人生百年内，忧乐千万端。",
                "念念不相袭，长与岁月迁。",
                "暮年壮心歇，欲入名山巅。",
                "缉草为冬裘，拾穗充朝餐。",
                "未尽生灭相，且断恩爱缘。",
                "俗儒难与语，三复西来篇。¤",
                "",
                ""
            ]
        },
        {
            "title": "和受之宫詹悼鹤诗二首时将赴朝命",
            "content": [
                "碧山学士近岩居，闻说周旋为简书。",
                "忽讶九皋声久寂，方知千岁语还虚。",
                "华阳瘗处遥为伴，缑岭归期倘告余。",
                "惆怅苍苔留足迹，群凫乘雁总纷如。"
            ]
        },
        {
            "title": "夏氏池亭六首",
            "content": [
                "出郭平分浦溆，开门别有山川。",
                "日高竹露犹滴，风定茶烟翳然。"
            ]
        },
        {
            "title": "和沈石田先生咏落花二首",
            "content": [
                "三月风烟到处新，渐愁佳丽化为尘。",
                "重遮去路如留客，转入中堂乱打人。",
                "帘外翩跹呈妙舞，枕边宛转学横陈。",
                "为君憔悴君应恨，何不为欢及早春。¤"
            ]
        },
        {
            "title": "夏氏池亭六首",
            "content": [
                "垂杨频卧频起，落果乍浮乍沉。",
                "游鱼搅翻竹影，倦鸟投入藤阴。"
            ]
        },
        {
            "title": "园中十首",
            "content": [
                "自为灌园子，职在耒耜间。",
                "秋来耕耨罢，独往仍独还。",
                "河水清且涟，紫蓼被其湾。",
                "踌躇落日下，聊用娱心颜。",
                "瓠叶黄以萎，其下生茅菅。",
                "遂恐穿堤岸，嘉蔬受扳援。",
                "丁宁戒僮仆，耰锄当宿闲。",
                "晏安不可为，古称稼穑艰。¤"
            ]
        },
        {
            "title": "和饮酒二十首初夏天气微热方不欲饮偶龚仲和",
            "content": [
                "东海有贫士，本非希世姿。",
                "独立龙门桐，百尺无旁枝。",
                "中含宫徵音，其外则无奇。",
                "弃置沟渎中，屈辱无不为。",
                "犹然自偃蹇，麒麟安可羁。¤",
                "",
                ""
            ]
        },
        {
            "title": "和拟古九首从京师归以篇籍自娱有感辄赋（录",
            "content": [
                "高山不可至，景行良在兹。",
                "彬彬七十子，乃幸生同时。",
                "大道若河汉，微言辨渑淄。",
                "安得游其间，北面质所疑。",
                "循循善诱人，岂在多言辞。",
                "末世骋私辩，徒令乱人思。",
                "小言必破义，愚者长受欺。",
                "一唱复百和，乱丝更棼之。",
                "遂遗无穷祸，烈火及书诗。",
                "",
                ""
            ]
        },
        {
            "title": "园中十首",
            "content": [
                "鲁国有嫠妇，太息有余悲。",
                "岂惟忧宗国，我爱我园葵。",
                "忆昨三韩外，六载悬王师。",
                "太仓三百万，辇送沧海湄。",
                "今闻五将军，肆伐西南夷。",
                "狐兔恋窟穴，此岂关安危。",
                "传闻中朝议，何当恤疮痍。",
                "戎车久不驾，今且数驱驰。",
                "六军百战后，四夷不能支。",
                "旨哉诚高策，但恐中土疲。",
                "吾闻圣人言，佳兵不可为。¤"
            ]
        },
        {
            "title": "园中十首",
            "content": [
                "南国有遣老，被服蕙与蘅。",
                "驾言和銮谐，行有玉珮鸣。",
                "当昼经康衢，猘狗忽喤喤。",
                "归来独深念，中心久怦怦。",
                "老氏有遗训，含德比于婴。",
                "鸷鸟不能搏，猛兽不能撄。",
                "吾有异心乎，何以得此声。",
                "君子慎终始，为善无近名。",
                "苟能保玄德，万物莫与争。",
                "幸无以一眚，造次易平生。¤"
            ]
        },
        {
            "title": "咏雁字二十四首（录九首）",
            "content": [
                "黄昏风雨黯东西，何事皇皇不肯栖。",
                "共指漂鸾兼泊凤，难分野鹜与家鸡。",
                "影过平嶂如书壁，声落前汀似印泥。",
                "谁把文章移北斗，君家兄弟羽毛齐。¤"
            ]
        },
        {
            "title": "和沈石田先生咏落花二首",
            "content": [
                "绝代佳人奈老何，千红万紫尽婆娑。",
                "好天良夜三通角，寒食清明一掷梭。",
                "罗袖几回承不着，绣鞋频避踏还多。",
                "春光摇荡江南北，泪落长秋月下歌。"
            ]
        },
        {
            "title": "园中十首",
            "content": [
                "鹤鸣在林樾，山谷有遗音。",
                "置之闤阓间，三载如病瘖。",
                "禽鸟自有適，人亦自有心。",
                "嗟余实鄙夫，翰墨非所任。",
                "废书动旬月，篇籍皆凝尘。",
                "唯于场圃内，时时发长吟。",
                "澹如酌玄酒，锵若调素琴。",
                "为语二三子，幽赏宜共寻。¤"
            ]
        },
        {
            "title": "对酒怀里中诸同好四首",
            "content": [
                "伯隅人如玉，文质烂有余。",
                "纵令樵苏绝，岂与芝兰疏。",
                "况乃陈鼎食，文窗夹绮疏。",
                "石阑凉风至，山阁霁雪初。",
                "树色依几席，花香媚衣裾。",
                "应门谢高盖，入座多比庐。",
                "易水清且泻，薏苡动盈车。",
                "北人善酿法，吴越不能如。",
                "安得共一醉，以洗久郁纡。",
                "亭云西北征，伫立以踌躇。¤"
            ]
        },
        {
            "title": "九日海曙楼观练士戏柬同游诸子",
            "content": [
                "最陈楼下瞰屯营，九日辕门赤羽明。",
                "绮席遥翻弓剑影，清谈杂入鼓鼙声。",
                "昨看虎帐心犹壮，曾学龙韬已世平。",
                "却笑壮夫投笔意，时清宁作一书生。"
            ]
        },
        {
            "title": "和杂诗十一首雨潦不歇独居一室多忧生之嗟（",
            "content": [
                "东南神仙宅，灵异唯会稽。",
                "神禹治水毕，玉书藏中崖。",
                "何当有朱雀，衔以置我怀。",
                "百神各就役，九州再缝弥。",
                "虽苦淫潦事，父子不相离。",
                "支祁欲踯躅，俯首重受羁。",
                "三农各饱饭，两税亦不亏。",
                "",
                ""
            ]
        },
        {
            "title": "和拟古九首从京师归以篇籍自娱有感辄赋（录",
            "content": [
                "昔我登泰山，长啸望八荒。",
                "上为仙人宅，下有王者堂。",
                "宇宙定广狭，目极唯苍茫。",
                "皇王疆理迹，英雄战争场。",
                "神魂赴东岳，体魄归北邙。",
                "成毁既反覆，是非随低昂。",
                "归来长太息，无意营四方。",
                "幽居诚寂寞，亦幸无感伤。¤",
                "",
                ""
            ]
        },
        {
            "title": "对酒怀里中诸同好四首",
            "content": [
                "伯咸意落落，宾客常满堂。",
                "通达晓万事，要言不可忘。",
                "肃焉老成人，而亦好壶觞。",
                "晋楚争盟主，申韩制令章。",
                "我时在其间，得隽神扬扬。",
                "烈士惜暮年，读书城南庄。",
                "出门荫榆柳，临沼出鱮鲂。",
                "田庐信可乐，奈此道路长。",
                "忆昔酩酊饮，一月八九场。",
                "今此不十一，余日多凄凉。¤"
            ]
        },
        {
            "title": "对酒怀里中诸同好四首",
            "content": [
                "济之沈沦者，家有常稔田。",
                "不能治生产，朝夕长燕闲。",
                "甘泉贮屋后，美荫交堂前。",
                "茶香至日夕，围棋自穷年。",
                "客来辄呼酒，五木锵锵然。",
                "所贵志意惬，何必致肥鲜。",
                "东风卷海水，震荡娄江。",
                "玉粒入洪涛，所忧粥与饘。",
                "亦知性好客，何以得酒钱。",
                "咫尺行游地，欲往还迍邅。¤"
            ]
        },
        {
            "title": "和杂诗十一首雨潦不歇独居一室多忧生之嗟（",
            "content": [
                "建节清三边，扬旗定五岭。",
                "百代夸功勋，朝夕恋光景。",
                "万再争春晴，谁免秋露冷。",
                "荣枯各有时，昼短苦夜永。",
                "达人当芬华，无异镜中影。",
                "饥虎不令怒，狂象不令骋。",
                "扰扰黄埃中，殷勤然虚室静。¤",
                "",
                ""
            ]
        },
        {
            "title": "题娱晖亭四首",
            "content": [
                "鹊喜携尊新客，鱼迎散食小僮。",
                "冈腰暮霭凝碧，水面残阳漾红。"
            ]
        },
        {
            "title": "夏氏池亭六首",
            "content": [
                "阮氏家居道北，庞公冢在村西。",
                "入林每闻鹊噪，归路长及鸡栖。"
            ]
        },
        {
            "title": "夏氏池亭六首",
            "content": [
                "竹荫巧藏三伏，茶香分入四邻。",
                "波间先辨来客，石畔长眠醉人。"
            ]
        },
        {
            "title": "秋雨过徐尔常园再宿海曙楼三首",
            "content": [
                "面北层轩敞，携尊对断涯。",
                "暮云栖睥睨，秋水没蒹葭。",
                "复道传鲭鲊，回屏隐琵琶。",
                "自夸能辨曲，移榻傍人斜。¤"
            ]
        },
        {
            "title": "田家即事四首",
            "content": [
                "楝花蔌蔌柳毵毵，犬吠西邻饷麦蚕。",
                "雨过木绵齐放叶，相邀作社到城南。"
            ]
        },
        {
            "title": "咏雁字二十四首（录九首）",
            "content": [
                "一夜风霜过洞庭，莫徭惆怅羡冥冥。",
                "芦洲掩映成飞白，竹坞回翔欲杀青。",
                "右转正如秦代玺，横行疑写梵王经。",
                "君归直向燕然去，且为皇家好勒铭。¤"
            ]
        },
        {
            "title": "题娱晖亭四首",
            "content": [
                "春霁耰锄札札，昼长棋局登登。",
                "行就南邻酒伴，立谈北寺归僧。"
            ]
        },
        {
            "title": "园中十首",
            "content": [
                "旟鹆出林莽，羽翮半摧残。",
                "于人两无猜，终朝自盘桓。",
                "仰若有所语，俯若有所干。",
                "日暮相随归，彳亍绕檐端。",
                "朝鸣随所止，夜宿随所安。",
                "本非云霄姿，不必慕高骞。",
                "永无鹰鹯患，勿羞鸡鹜餐。¤"
            ]
        },
        {
            "title": "送殷无美先生之南都三首",
            "content": [
                "睚眦将何如，谗口多嗫嚅。",
                "白璧点青蝇，一掷在路隅。",
                "拂衣辞文陛，行行至南都。",
                "孤臣譬老马，尝历万里途。",
                "銮车方警路，曷不备先驱。",
                "所虑骖驷间，道远将为瘏。",
                "寄言百有位，日中不须臾。",
                "毋令漆室女，太息长嘻吁。¤"
            ]
        },
        {
            "title": "和杂诗十一首雨潦不歇独居一室多忧生之嗟（",
            "content": [
                "稼穑须乘时，今已日月迫。",
                "渍体泥涂中，束手眺阡陌。",
                "所望二麦黄，敢希粳粮白。",
                "鼠入牛角中，渐觉生计窄。",
                "回头视室家，惘惘如过客。",
                "勿为造次谋，犹当守田宅。¤",
                "",
                ""
            ]
        },
        {
            "title": "紫筠居三首",
            "content": [
                "花间旧开三径，竹下新构一亭。",
                "故人频从对弈，儿辈以次传经。"
            ]
        },
        {
            "title": "再过东园二首",
            "content": [
                "知是午潮落，小溪呜咽流。",
                "绿萝留薄暮，红叶报深秋。",
                "新月远林角，夕阳高树头。",
                "平生丘壑意，一到一消忧。"
            ]
        },
        {
            "title": "和庚子岁五月中从都还阻风规林二首北城新构",
            "content": [
                "北城鲜人事，颇称幽人居。",
                "四邻各无营，出入相于于。",
                "近有学佛子，筑室于城隅。",
                "我来人定后，寒月满广途。",
                "白云起闤阓，浩然若平湖。",
                "林莽不复辨，高杨独萧疏。",
                "垣壁半未具，讲诵已有余。",
                "钟磬发清响，晏坐良如如。",
                "",
                ""
            ]
        },
        {
            "title": "渔阳",
            "content": [
                "住久渔阳郡，朝朝望白檀。",
                "朔云秋色早，边月夕光寒。",
                "馆伴能胡语，降夷学汉冠。",
                "人传魏武帝，于此破乌丸。"
            ]
        },
        {
            "title": "侯豫瞻东园二首",
            "content": [
                "深林已生宿雾，远树犹带斜晖。",
                "犬吠邻家社散，鸡栖学舍儿归。"
            ]
        },
        {
            "title": "观妓戏作",
            "content": [
                "庭院阴浓起暮烟，画屏银烛照婵娟。",
                "壶觞错落酬良夜，履舄交加任少年。",
                "自诧独经投果后，相逢同在破瓜前。",
                "园林春晚增颜色，只为新花一树鲜。"
            ]
        },
        {
            "title": "夏氏池亭六首",
            "content": [
                "长镵雷后寻笋，短笠雨余种瓜。",
                "乳雀欲栖画竹，游蜂频采瓶花。"
            ]
        },
        {
            "title": "再过东园二首",
            "content": [
                "春暮意无赖，转怜新绿丛。",
                "竹阴长欲雨，花气不因风。",
                "卧看营巢鸟，行逢结网虫。",
                "樱桃三月尽，滴滴欲舒红。¤"
            ]
        },
        {
            "title": "园中十首",
            "content": [
                "郁郁千尺松，所忧斧与斨。",
                "离离三寸草，所患牛与羊。",
                "圣贤逢浊世，处身复何当。",
                "高明畏摧折，忠信虞毁伤。",
                "祸福诚无门，天道宁有常。",
                "幸逢小丰岁，既饱无太康。",
                "谨身以节用，暇则谈先王。",
                "为善实良图，敢谓有余庆。¤"
            ]
        },
        {
            "title": "园中十首",
            "content": [
                "昔我游京华，达者日晤言。",
                "著书三公第，开宴七贵园。",
                "中心既无营，澹若蓬荜门。",
                "归来始环堵，无计以自温。",
                "批葱疏平圃，种薤满高原。",
                "不辞筋力尽，所苦人事繁。",
                "虽有方丈食，不如一壶飧。",
                "非力不自食，大哉此道尊。¤"
            ]
        },
        {
            "title": "和饮酒二十首初夏天气微热方不欲饮偶龚仲和",
            "content": [
                "贫贱难久居，固穷亦有道。",
                "有酒且为欢，居常以待老。",
                "朝华既夕萎，春荣亦秋槁。",
                "造物于群生，安能尽美好。",
                "回视灵台中，中有不贪宝。",
                "孰知被褐徒，光辉照四表。¤",
                "",
                ""
            ]
        },
        {
            "title": "和饮酒二十首初夏天气微热方不欲饮偶龚仲和",
            "content": [
                "小儒各标榜，百伪无一真。",
                "圣人虽复起，难使醨酒醇。",
                "竺乾天人师，日月万古新。",
                "法像自东汉，翻译盛西秦。",
                "晶晶第二月，扰扰虚空尘。",
                "当时广长舌，论说亦已勤。",
                "众生日蚩蚩，苦乐从冤亲。",
                "彼海亦有岸，何人独知津。",
                "从来解义趣，涕泣常沾巾。",
                "醉中逃禅客，恐非三乘人。",
                "",
                ""
            ]
        },
        {
            "title": "和饮酒二十首初夏天气微热方不欲饮偶龚仲和",
            "content": [
                "闲居唯恐卧，展卷常心开，俯仰千载间，万感集中怀。",
                "古之英雄人，亦苦时命乖。",
                "吾谋适不用，蓬累何栖栖。",
                "神龙岂无翼，有时蟠深泥。",
                "遭逢一语合，意若金石谐。",
                "当其不遇日，郁郁宁非迷。",
                "达人贵委顺，天命不可回。¤",
                "",
                ""
            ]
        },
        {
            "title": "和饮酒二十首初夏天气微热方不欲饮偶龚仲和",
            "content": [
                "清和惟首夏，百卉扬菁英。",
                "有酒不自醉，无乃非人情。",
                "丹霞映四野，白日将西倾。",
                "中庭细草中，蝈蛄相应鸣。",
                "微月堪徘徊，蚊蚋犹未生。¤",
                "",
                ""
            ]
        },
        {
            "title": "和沈公路除夕元旦诗六首",
            "content": [
                "水暖池塘荇藻浮，鸬鹧晒羽立滩头。",
                "营巢喜鹊群相护，墐户阴虫尚自囚。",
                "野雀入帘将子至，游蜂闻酒傍人求。",
                "春来五日韶光动，梅柳芳菲媚小楼。",
                "壬戌元旦休嗟身世久相暌，且喜儿曹笑语齐。",
                "鱼负断冰生暗浪，乌啼当户啄空泥。",
                "平胡自昔陈三策，避乱还须付一犁。",
                "此日紫宸朝贺客，宁知漆女叹中闺。"
            ]
        },
        {
            "title": "和归田园居六首幽居鲜人事日涉舍后池上有作",
            "content": [
                "士方不遇时，意气常鞅鞅。",
                "野鹤在鸡栖，能无云际想。",
                "羽毛正离披，九霄安得往。",
                "君看园中蔬，亦因膏雨长。",
                "人生何不为，达者贵道广。",
                "衡门且栖迟，世人正卤莽。¤",
                "",
                ""
            ]
        },
        {
            "title": "田家即事四首",
            "content": [
                "横塘潮急进船迟，菱荇缠绵罥钓丝。",
                "荷叶覆鱼先入市，青枫渡口晒鸬鹚。"
            ]
        },
        {
            "title": "和杂诗十一首雨潦不歇独居一室多忧生之嗟（",
            "content": [
                "大海一浮沤，世界一微尘。",
                "何异六合间，置此七尺身。",
                "百年若一梦，恋恋此六亲。",
                "正如逆旅中，殷勤会四邻。",
                "离合难为常，匪夕唯伊晨。",
                "愚者勿复道，嗟彼英雄人。¤",
                "",
                ""
            ]
        },
        {
            "title": "太原公东园二首",
            "content": [
                "冉冉野花落，悠悠溪水香。",
                "古藤缘树立，新竹共人长。",
                "宿燕惊棋去，游蜂趁酒忙。",
                "流连待明月，清露湿衣裳。"
            ]
        },
        {
            "title": "和杂诗十一首雨潦不歇独居一室多忧生之嗟（",
            "content": [
                "天道诚辽远，智者胡可量。",
                "五行主灾异，至今数京房。",
                "明知水泉涌，道人祸未央。",
                "淹速有常限，如寒暑阴阳。",
                "安用术数为，先事迫中肠。¤",
                "",
                ""
            ]
        },
        {
            "title": "和饮酒二十首初夏天气微热方不欲饮偶龚仲和",
            "content": [
                "避焚于水涘，避溺于山隅。",
                "此计未必然，忧患实多途。",
                "前为荣贵引，后有贫贱驱。",
                "所以达者心，止足不愿余。",
                "仲蔚今何归，吾欲从之居。¤",
                "",
                ""
            ]
        },
        {
            "title": "咏雁字二十四首（录九首）",
            "content": [
                "远拂残霞搅断云，始知笔阵扫千军。",
                "元常法备皆三折，阿买诗成写八分。",
                "赋客近为离合体，经生能辨古今文。",
                "危峰阻日君须记，陇首群飞背夕曛。"
            ]
        },
        {
            "title": "和归田园居六首幽居鲜人事日涉舍后池上有作",
            "content": [
                "人生无丰约，素位皆可娱。",
                "君看公侯第，转眼为丘墟。",
                "当时土木丽，焕若天神居。",
                "宁知不再世，榛枥生根株。",
                "却羡茅茨下，父子得晏如。",
                "怡怡灌园者，勤事五亩余。",
                "鬻蔬供朝夕，罂罍幸不虚。",
                "月明招邻叟，暂能相就无。¤",
                "",
                ""
            ]
        },
        {
            "title": "对酒怀里中诸同好四首",
            "content": [
                "孺穀本清真，潇洒意遗俗。",
                "翩翩谢纨绮，咥咥亲醽醁。",
                "室中治书郎，美者颜如玉。",
                "素手行深杯，朱唇度丽曲。",
                "春寒同衾裯，夜半唤炬烛。",
                "一朝人事非，七尺如湿束。",
                "宁辞案牍烦，幸免缧绁辱。",
                "忆昔过从时，光景何由赎。",
                "岂不思同忧，事势多踯躅。",
                "纵有酒如泉，悒悒何能沃。"
            ]
        },
        {
            "title": "和饮酒二十首初夏天气微热方不欲饮偶龚仲和",
            "content": [
                "黄鹄奋六翮，万里恣高飞。",
                "风飙忽震荡，时念故巢悲。",
                "啾啾田野雀，禾黍相因依。",
                "朝来不自慎，竟逐虞罗归。",
                "吾道将安从，矧已齿发衰。",
                "圣人不数数，莫与贤人违。¤",
                "",
                ""
            ]
        },
        {
            "title": "和饮酒二十首初夏天气微热方不欲饮偶龚仲和",
            "content": [
                "文若王佐略，奋身出匡时。",
                "中散学养生，祸起危言辞。",
                "二子岂不贤，杀身良在兹。",
                "吉凶非人谋，信矣不复疑。",
                "庄生言鞭后，此语亦我欺。",
                "唯当酌斗酒，陶然任所之。¤",
                "",
                ""
            ]
        },
        {
            "title": "秋日与吴东美卢君一过时圣昭",
            "content": [
                "榆柳阴阴处，中藏五亩园。",
                "白蘋生废沼，黄叶覆衡门。",
                "卧犬凭人过，鸣禽乱客言。",
                "幽居太寥寂，宜且置琴尊。"
            ]
        },
        {
            "title": "和沈公路除夕元旦诗六首",
            "content": [
                "己未除夕家家守岁共欢然，明日相过又问年。",
                "金剪夜深犹缀彩，布衾春暖欲除绵。",
                "儿童置祭酬诗稿，店舍携灯索酒钱。",
                "寄语闭关高卧客，阳和入骨病应痊。",
                "庚申元旦漫说东郊物候新，江城冬半已阳春。",
                "旌旄合队争穿市，粉黛生香欲染人。",
                "日暖游鱼蘋叶舞，烟藏语鸟柳条匀。",
                "遥知玄晏先生坐，百轴缣缃正绕身。",
                "辛酉元旦长安十丈马头尘，曾向朱门隐逸民。",
                "岁月屡迁空有舌，风流凋谢若亡唇。",
                "重阴尚远芳菲节，淑气先凭曲米春。",
                "暗忆当年车马客，只今同作白头人。",
                "辛酉除夕二首雨中街鼓不闻声，屡望东方尚未明。",
                "此夜已知阳道长，频年难见泰阶平。",
                "相逢父老忧加赋，欲遣儿曹出践更。",
                "豺虎纵横愁道路，东南处处急征兵。¤"
            ]
        },
        {
            "title": "赠丘子成先生",
            "content": [
                "大道未丧世，朝庙何雍容。",
                "两阶陈玉帛，东序悬钟镛。",
                "揖让俎豆间，四海穆清风。",
                "皇图日卤莽，小儒袭章缝。",
                "前经委蔓草，弄笔夸雕虫。",
                "何知藿食者，六艺罗胸中。",
                "九成明神降，三献远祖通。",
                "先圣递文质，后王更异同。",
                "礼乐如有兴，问此黄发翁。",
                "河图与凤鸟，叹息何由逢。"
            ]
        },
        {
            "title": "咏雁字二十四首（录九首）",
            "content": [
                "一行迢递映清秋，真似云烟落纸流。",
                "俄作蜂腰俄鹤膝，亦为虿尾亦蚕头。",
                "来传塞北征夫恨，去写城南少妇愁。",
                "闻说书成天雨粟，应无岁暮稻粱谋。¤"
            ]
        },
        {
            "title": "田家即事四首",
            "content": [
                "新成燕麦欲相扶，风急高杨落乳乌。",
                "社酒醒来人寂寂，紥桐花下数鸡雏。"
            ]
        },
        {
            "title": "和饮酒二十首初夏天气微热方不欲饮偶龚仲和",
            "content": [
                "昔在少年场，终夜歌呼喧。",
                "相将酩酊去，月落城西偏。",
                "风流云散后，酒垆邈河山。",
                "君家素爱客，朝往常暮还。",
                "良酝倘可分，独酌当晤言。¤",
                "",
                ""
            ]
        },
        {
            "title": "项幼舆期同程仲贞登显灵阁望西山积雪以路滑",
            "content": [
                "西山积雪尚辉光，有约登楼眺夕阳。",
                "愁傍滑泥回步屟，却开环堵对飞觞。",
                "檐牙喜鹊如谈笑，殿角归鸦任颉颃。",
                "炉火正红杯正绿，莫虚园柳报年芳。",
                "",
                ""
            ]
        },
        {
            "title": "紫筠居三首",
            "content": [
                "昼永竹阴入户，春深花事满城。",
                "寻常幸无酒债，梦觉犹有书声。"
            ]
        },
        {
            "title": "和受之宫詹悼鹤诗二首时将赴朝命",
            "content": [
                "城郭人民故宛然，欲栖珠树去翩翩。",
                "初疑带箭还山早，正值衔书赴陇年。",
                "蕙帐寂寥零夜露，松巢摇落冷朝烟。",
                "竟无别语留华表，魂断衡阳紫盖前。¤"
            ]
        },
        {
            "title": "鲍谿甫话旧",
            "content": [
                "慈竹萧森已梦中，相逢草草去匆匆。",
                "玉机欲问精微义，珠贯还思律吕工。",
                "家在万山黄叶晚，路经千里白蘋风。",
                "人间聚散寻常事，莫恨凄凉垞帐空。"
            ]
        },
        {
            "title": "和饮酒二十首初夏天气微热方不欲饮偶龚仲和",
            "content": [
                "日夕拥群籍，里巷如空山。",
                "偶逢会心处，思与古人言。",
                "古人去已远，近者乃千年。",
                "不如营一醉，妙理默已传。¤",
                "",
                ""
            ]
        },
        {
            "title": "和饮酒二十首初夏天气微热方不欲饮偶龚仲和",
            "content": [
                "鸠能知天雨，鹊能知天风。",
                "嗟哉此微禽，托命风雨中。",
                "用志久不分，遂与造物通。",
                "吾亦晚有闻，天道犹张弓。¤",
                "",
                ""
            ]
        },
        {
            "title": "显灵宫",
            "content": [
                "玄都五府傍彤闱，碧落三宫象紫微。",
                "法鼓近连宫漏响，炉烟遥接御香飞。",
                "西山返照明金榜，北阙祥云护玉衣。",
                "更喜仙人楼阁迥，长安车马客来稀。"
            ]
        },
        {
            "title": "题娱晖亭四首",
            "content": [
                "风拗藤丝脱树，雨余柳絮为萍。",
                "闲居莫来莫往，小酌半醉半醒。"
            ]
        },
        {
            "title": "和归田园居六首幽居鲜人事日涉舍后池上有作",
            "content": [
                "修竹临清池，平畴带城曲。",
                "微风发新凉，时雨方沾足。",
                "隔水无人声，琤琤响棋局。",
                "宿鸟还故巢，飞蛾越明烛。",
                "晚霞挂林端，明旦知晴旭。",
                "",
                ""
            ]
        },
        {
            "title": "侯豫瞻东园二首",
            "content": [
                "鹊巢傍檐古木，鱼啼临水长条。",
                "暮霭横拖匹练，春冰薄似轻绡。"
            ]
        },
        {
            "title": "咏雁字二十四首（录九首）",
            "content": [
                "漠北湖南万里通，年年为客任长风。",
                "饮时渴骥奔泉上，栖处惊蛇入草中。",
                "空里作书皆咄咄，日来多暇不匆匆。",
                "张芝自有凌云意，莫比藏真老秃翁。¤"
            ]
        },
        {
            "title": "和杂诗十一首雨潦不歇独居一室多忧生之嗟（",
            "content": [
                "熙熙二百年，朝野当丰豫。",
                "凤鸾方颉颃，群雀亦争翥。",
                "黄鹤生林中，踌躇独不去。",
                "岂敢思乘轩，兼怀矰缴虑。",
                "芃芃禾黍秋，鸡骛俱晏如。",
                "六翮将安施，长依蓬蒿住。",
                "风飙起无时，未审安巢处。",
                "莫作九皋鸣，有生实多惧。¤",
                "",
                ""
            ]
        },
        {
            "title": "送殷无美先生之南都三首",
            "content": [
                "忆昔事临洮，夫子主谋议。",
                "密图虏山川，手疏贤王系。",
                "置传授方略，明镫上封事。",
                "单于愿守边，阏氏私自媚。",
                "王庭去幕南，塞下消烽燧。",
                "孤心谅不渝，翻覆生睚眦。¤"
            ]
        },
        {
            "title": "秋雨过徐尔常园再宿海曙楼三首",
            "content": [
                "老入欢娱地，谁能让少年。",
                "向来辞急盏，今夕趁繁弦。",
                "坐密宫商切，情忘笑语颠。",
                "酒酣佯潦倒，双倚侍儿肩。¤"
            ]
        },
        {
            "title": "和饮酒二十首初夏天气微热方不欲饮偶龚仲和",
            "content": [
                "我本磊落人，忧患缠绵之。",
                "唯逢酣饮处，亦有开眉时。",
                "暮年学恬淡，意复不在兹。",
                "昨宵遇名酒，旷然散群疑。",
                "滞雨苦寥落，一杯思自持。¤",
                "",
                ""
            ]
        },
        {
            "title": "园中十首",
            "content": [
                "梅实须五春，橘实须六秋。",
                "人命须臾间，敢保数载谋。",
                "邻叟笑谓余，君言亦何偷。",
                "苟非勤封殖，白首见无由。",
                "繁英媚雪下，美实随霜收。",
                "昔在包山麓，终日长夷犹。",
                "既无买山资，曷不营故丘。",
                "森森寻丈材，散布林塘幽。",
                "爱兹岁寒质，增我旸雨忧。",
                "倘保黄发期，会见荫平畴。",
                "叮咛语稚子，篱落须绸缪。"
            ]
        },
        {
            "title": "题娱晖亭四首",
            "content": [
                "负郭家家水竹，残春处处烟花。",
                "开尊欲栖鸟雀，举网频得鱼虾。"
            ]
        },
        {
            "title": "和拟古九首从京师归以篇籍自娱有感辄赋（录",
            "content": [
                "茫茫宇宙内，美者长不完。",
                "玄豹裁为裘，紫貂制为冠。",
                "岂以文采姿，助人为容颜。",
                "所以养志者，蓬累甘抱关。",
                "胸中俶傥意，微见于毫端。",
                "赵璧宁肯献，隋珠讵轻弹。",
                "尚父维鹰扬，不如铩羽鸾。",
                "编茅茹木实，聊以御饥寒。¤",
                "",
                ""
            ]
        },
        {
            "title": "园中十首",
            "content": [
                "居贫不学俭，居卑不学恭。",
                "末流多忧患，如在枳棘丛。",
                "我生何不辰，少小遘闵凶。",
                "家贫自力作，岁入方下农。",
                "岂无当世志，凤鸟不可逢。",
                "沟壑常在念，自比冶家佣。",
                "里中诸故旧，不厌相过从。",
                "朝欢或列鼎，夕宴时鸣钟。",
                "心知非其分，临乐独冲冲。",
                "常恐诸子辈，耳目艳纤醲。",
                "忘其贫且贱，放志以雍容。",
                "勉思庶人职，聊用蔽寒宗。¤"
            ]
        },
        {
            "title": "太原公东园二首",
            "content": [
                "累日厌人事，残春怜物华。",
                "壶觞来别墅，菜麦散晴沙。",
                "鸟语对桥竹，鱼衔临水花。",
                "老思栖隐处，真欲问东家。¤"
            ]
        },
        {
            "title": "和饮酒二十首初夏天气微热方不欲饮偶龚仲和",
            "content": [
                "碌碌徇世务，笑语非中情。",
                "贪夫营刀锥，烈士徇声名。",
                "生人谁不死，愚者慕长生。",
                "何如饮醇酒，宠辱可不惊。",
                "岂云合大道，免使块垒成。¤",
                "",
                ""
            ]
        },
        {
            "title": "和形影神三首陶苏皆言日月灯影余兼言水镜影",
            "content": [
                "匆匆百年内，美好能几时。",
                "容华日消歇，我与尔共之。",
                "今既异畴昔，后当异今兹。",
                "百川东赴海，宁有西归期？烈士云徇名，千载令人思。",
                "死者已冥漠，生者空涟洏。",
                "身名孰亲疏，此语不复疑。",
                "举酒相对尽，奚待劝酬辞。",
                "遭遇有穷通，希世有巧拙。",
                "念子实劳生，我于兹事绝。",
                "蹙额宁有忧，开颜亦非悦。",
                "万变纷在前，何尝起分别。",
                "诸佛说无心，我已久寂灭。",
                "试置水火间，了不知濡热。",
                "岂若形与神，太用有敝竭。",
                "子饮我颓然，唯此意劣劣。",
                "我居四大中，正如衣中著。",
                "我岂好往来，衣当有新故。",
                "道家贵久生，谓当长相附。",
                "竺乾大导师，广说无生语。",
                "亦知海有岸，不识津梁处。",
                "遂与二子偕，万劫每同住。",
                "如在百戏场，好丑安可数。",
                "贤愚贵贱间，头面无不具。",
                "工拙我为之，令子蒙毁誉。",
                "毁誉亦非真，会当随子去。",
                "苟悟万缘空，夫何忧何惧。",
                "一醉能几时，何以消百虑。",
                "",
                ""
            ]
        },
        {
            "title": "过陶真人故居",
            "content": [
                "世皇中岁好神仙，方士承恩玉几前。",
                "特赐珠宫开甲第，频分宝膳供经筵。",
                "马肝食后留精舍，牛腹书存戋刂墓田。",
                "寂寞鼎湖松桧色，经过此地一潸然。"
            ]
        },
        {
            "title": "过邓尉山下",
            "content": [
                "桑枯阴阴径，蚕眠昼掩门。",
                "薄云含古寺，微雨入前村。",
                "曲涧通秧水，疏篱护果园。",
                "隔林方问路，无奈鸟声暄。"
            ]
        },
        {
            "title": "园中十首",
            "content": [
                "秋高寒露至，旭日犹融融。",
                "蠛蠓出阡陌，弥漫百步中。",
                "或盘旋如硙，或下上如舂。",
                "舂者天将雨，硙者天将风。",
                "嗟彼旦暮间，安知造物工。",
                "春气感鸣禽，秋至动阴虫。",
                "时来不自由，物理将无同。",
                "所以达士心，委运以固穷。¤"
            ]
        },
        {
            "title": "和饮酒二十首初夏天气微热方不欲饮偶龚仲和",
            "content": [
                "词客相夸大，子虚与亡是。",
                "云梦今萧条，上林竟残毁。",
                "寓言诚无当，世事亦复尔。",
                "所以鹿裘翁，无心羡纨绮。¤",
                "",
                ""
            ]
        },
        {
            "title": "送殷无美先生之南都三首",
            "content": [
                "嘻吁不能忘，夜坐观天狼。",
                "天狼何晔晔，弧矢不可张。",
                "幸逢明盛世，悠悠以徜徉。",
                "还顾我园葵，无乃躏蹂伤。",
                "悲歌送行役，亹亹连篇章。",
                "岂惜千里远，含愁迫中肠。",
                "若人尚弃置，短褐徒遑遑。",
                "黄头趣刺船，努力前途长。"
            ]
        },
        {
            "title": "田家即事四首",
            "content": [
                "江村女儿喜行舟，江上人家吉贝秋。",
                "缘岸荻花三四里，石桥南去见城头。"
            ]
        },
        {
            "title": "紫筠居三首",
            "content": [
                "幸有棋中敌手，曾无镜里愁颜。",
                "案上《南华》、《秋水》，屏间"
            ]
        }
    ]
}