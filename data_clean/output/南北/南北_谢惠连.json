{
    "dynasty": "南北",
    "author": "谢惠连",
    "intro": "",
    "items": [
        {
            "title": "三日诗",
            "content": [
                "弱柳荫修衢。"
            ]
        },
        {
            "title": "诗 二",
            "content": [
                "凄凄留子言。",
                "眷眷浮客心。"
            ]
        },
        {
            "title": "诗 一",
            "content": [
                "挂鞍长林侧。",
                "饮马修川湄。"
            ]
        },
        {
            "title": "诗",
            "content": [
                "有客被褐前。",
                "投心自询写。",
                "自言擅声名。",
                "不谢嬴甘贾。",
                "臧否同消灭。",
                "谁能穷薪火。",
                "郦生无文章。",
                "西施整妖冶。",
                "胡为空耿介。",
                "悲哉君志珼 。"
            ]
        },
        {
            "title": "夜集作离合诗",
            "content": [
                "四坐宴嘉宾。",
                "一客自远臻。",
                "九言何所戒。",
                "十善故宜遵。"
            ]
        },
        {
            "title": "离合诗 二",
            "content": [
                "夫人皆薄离。",
                "二友独怀古。",
                "思笃子衿诗。",
                "山川何足苦。"
            ]
        },
        {
            "title": "离合诗 一",
            "content": [
                "放棹遵遥涂。",
                "方与情人别。",
                "啸歌亦何言。",
                "肃尔凌霜节。"
            ]
        },
        {
            "title": "咏螺蚌诗",
            "content": [
                "轻羽不高翔。",
                "自用弦纲罗。",
                "织鳞惑芳饵。",
                "故为钓所加。",
                "螺蚌非有心。",
                "沉迹在泥沙。",
                "文无雕饰用。",
                "味非鼎俎和。"
            ]
        },
        {
            "title": "与孔曲阿别诗",
            "content": [
                "凄凄乘兰秋。",
                "言饯千里舟。",
                "涂届云阳邑。",
                "邑宰有昔游。",
                "行人虽念路。",
                "为尔暂淹留。"
            ]
        },
        {
            "title": "夜集叹乖诗",
            "content": [
                "诗人咏踟蹰。",
                "骚者歌离别。",
                "诚哉曩日欢。",
                "展矣今夕切。",
                "吾生赴遥命。",
                "质明即行辙。",
                "在贫故宜言。",
                "赠子保温惠。",
                "曷用书诸绅。",
                "久要亮有誓。"
            ]
        },
        {
            "title": "读书诗",
            "content": [
                "贲园奚足慕。",
                "下帷故宜遵。",
                "山成由一篑。",
                "崇积始微尘。",
                "虞轩虽眇莽。",
                "颜隰亦何人。"
            ]
        },
        {
            "title": "泛湖归出楼中望月诗",
            "content": [
                "日落泛澄瀛。",
                "星罗游轻桡。",
                "憩榭面曲汜。",
                "临流对回潮。",
                "辍策共骈筵。",
                "并坐相招要。",
                "哀鸿鸣沙渚。",
                "悲猿响山椒。",
                "亭亭映江月。",
                "风刘}风刘}出谷飚。",
                "斐斐气羃岫。",
                "泫泫露盈条。",
                "近瞩祛幽蕴。",
                "远视荡諠嚣。",
                "晤言不知罢。",
                "从夕至清朝。"
            ]
        },
        {
            "title": "咏冬诗",
            "content": [
                "七宿乘运曜。",
                "三星与时灭。",
                "履霜冰弥坚。",
                "积寒风愈切。",
                "繁云起重阴。",
                "回飙流轻雪。",
                "园林粲斐皓。",
                "庭除秀皎洁。",
                "墀琐有凝污。",
                "逵衢无通辙。"
            ]
        },
        {
            "title": "喜雨诗",
            "content": [
                "朱明振炎气。",
                "溽暑扇温飙。",
                "羡彼明月辉。",
                "离毕经中宵。",
                "思此相郊云。",
                "既雨盈崇朝。",
                "上天愍憔悴。",
                "商羊自吟谣。"
            ]
        },
        {
            "title": "七月七日夜咏牛女诗",
            "content": [
                "落日隐櫩楹。",
                "升月照帘栊。",
                "团团满叶露。",
                "析析振条风。",
                "蹀足循广除。",
                "瞬目矖曾穹。",
                "云汉有灵匹。",
                "弥年阙相从。",
                "遐川阻昵爱。",
                "修渚旷清容。",
                "弄杼不成藻。",
                "耸辔骛前踪。",
                "昔离秋已两。",
                "今聚夕无双。",
                "倾河易回斡。",
                "欵情难久悰。",
                "沃若灵驾旋。",
                "寂寥云幄空。",
                "留情顾华寝。",
                "遥心逐奔龙。",
                "沉吟为尔感。",
                "情深意弥重。"
            ]
        },
        {
            "title": "捣衣诗",
            "content": [
                "衡纪无淹度。",
                "晷运倏如催。",
                "白露滋园菊。",
                "秋风落庭槐。",
                "肃肃莎鸡羽。",
                "烈烈寒螀啼。",
                "夕阴结空幕。",
                "宵月皓中闺。",
                "美人戒裳服。",
                "端饰高砧响发。",
                "楹长杵声哀。",
                "微芳起两袖。",
                "轻汗染双题。",
                "纨素既已成。",
                "君子行未归。",
                "裁用笥中刀。",
                "缝为万里衣。",
                "盈箧自余手。",
                "幽缄俟君开。",
                "腰带准畴昔。",
                "不知今是非。"
            ]
        },
        {
            "title": "秋怀诗",
            "content": [
                "平生无志意。",
                "少小婴忧患。",
                "如何乘苦心。",
                "矧复值秋晏。",
                "皎皎天月明。",
                "奕奕河宿烂。",
                "萧瑟含风蝉。",
                "寥唳度云雁。",
                "寒商动清闺。",
                "孤灯暧幽幔。",
                "耿介繁虑积。",
                "展转长宵半。",
                "夷险难豫谋。",
                "倚伏昧前算。",
                "虽好要如达。",
                "不同长卿慢。",
                "颇悦郑生偃。",
                "无取白衣宦。",
                "未知古人心。",
                "且从性所翫。",
                "宾至可命觞。",
                "朋来当染翰。",
                "高台骤登践。",
                "清浅时陵乱。",
                "颓魄不再圆。",
                "倾羲无两旦。",
                "金石终销毁。",
                "丹青暂雕焕。",
                "各勉玄发欢。",
                "无贻白首叹。",
                "因歌遂成赋。",
                "聊用布亲串。"
            ]
        },
        {
            "title": "代古诗",
            "content": [
                "客从远方来。",
                "赠我鹄文绫。",
                "贮以相思箧。",
                "缄以同心绳。",
                "裁为亲身服。",
                "着以俱寝兴。",
                "别来经年岁。",
                "欢心不同凌。",
                "泻酒置井中。",
                "谁能辨斗升。",
                "合如杯中水。",
                "谁能判淄渑。"
            ]
        },
        {
            "title": "西陵遇风献康乐诗 五",
            "content": [
                "临津不得济。",
                "伫楫阻风波。",
                "萧条洲渚际。",
                "气色少谐和。",
                "西瞻兴游叹。",
                "东睇起凄歌。",
                "积愤成疢痗。",
                "无萱将如何。"
            ]
        },
        {
            "title": "西陵遇风献康乐诗 四",
            "content": [
                "屯云蔽曾岭。",
                "惊风涌飞流。",
                "零雨润坟泽。",
                "落雪洒林丘。",
                "浮氛晦崖巘。",
                "积素惑原畴。",
                "曲汜薄停旅。",
                "通川绝行舟。"
            ]
        },
        {
            "title": "西陵遇风献康乐诗 三",
            "content": [
                "靡靡即长路。",
                "戚戚抱遥悲。",
                "悲遥但自弭。",
                "路长当语谁。",
                "行行道转远。",
                "去去情弥迟。",
                "昨发浦阳汭。",
                "今宿浙江湄。"
            ]
        },
        {
            "title": "西陵遇风献康乐诗 二",
            "content": [
                "哲兄感仳别。",
                "相送越垧林。",
                "饮饯野亭馆。",
                "分袂澄湖阴。",
                "凄凄留子言。",
                "眷眷浮客心。",
                "回塘隐舻栧。",
                "远望绝形音。"
            ]
        },
        {
            "title": "西陵遇风献康乐诗 一",
            "content": [
                "我行指孟春。",
                "春仲尚未发。",
                "趣途远有期。",
                "念离情无歇。",
                "成装候良辰。",
                "漾舟陶嘉月。",
                "瞻涂意少悰。",
                "还顾情多阙。"
            ]
        },
        {
            "title": "泛南湖至石帆诗",
            "content": [
                "轨息陆涂初。",
                "枻鼓川路始。",
                "涟漪繁波漾。",
                "参差层峰峙。",
                "萧疏野趣生。",
                "逶迤白云起。",
                "登陟苦跋涉。",
                "目辟}盻乐心耳。",
                "即翫翫有竭。",
                "在兴兴无已。"
            ]
        },
        {
            "title": "三月三日曲水集诗",
            "content": [
                "四时着平分。",
                "三春禀融烁。",
                "迟迟和景婉。",
                "夭夭园桃灼。",
                "携朋适郊野。",
                "昧爽辞鄽廓。",
                "蜚云兴翠岭。",
                "芳飙起华薄。",
                "解辔偃崇丘。",
                "藉草绕回壑。",
                "际渚罗时?/敕}。",
                "托波泛轻爵。"
            ]
        },
        {
            "title": "顺东西门行",
            "content": [
                "哀朝菌。",
                "闵颓力。",
                "迁化常然焉肯息。",
                "及壮齿。",
                "遇世直。",
                "酌酩华堂集亲识。",
                "舒情尽欢遣凄恻。"
            ]
        },
        {
            "title": "诗",
            "content": [
                "夕坐苦多虑。",
                "行歌践闺中。",
                "房栊引倾月。",
                "步檐结春风。"
            ]
        },
        {
            "title": "西陵遇风献康乐",
            "content": [
                "我行指孟春，春仲尚未发。",
                "趣途远有期，念离情无歇。",
                "成装候良辰，漾舟陶嘉月。",
                "瞻涂意少悰，还顾情多阙。",
                "哲兄感仳别，相送越垧林。",
                "饮饯野亭馆，分袂澄湖阴。",
                "凄凄留子言，眷眷浮客心。",
                "回塘隐舻栧，远望绝形音。",
                "靡靡即长路，戚戚抱遥悲。",
                "悲遥但自弭，路长当语谁！行行道转远，去去情弥迟。",
                "昨发浦阳汭，今宿浙江湄。",
                "屯云蔽曾岭，惊风涌飞流。",
                "零雨润坟泽，落雪洒林丘。",
                "浮氛晦崖巘，积素惑原畴。",
                "曲汜薄停旅，通川绝行舟。",
                "临津不得济，伫檝阻风波。",
                "萧条洲渚际，气色少谐和。",
                "西瞻兴游叹，东睇起凄歌。",
                "积愤成疢痗，无萱将如何！"
            ]
        },
        {
            "title": "前缓声歌",
            "content": [
                "羲和纤阿去嵯峨。",
                "覩物知命。",
                "使余转欲悲歌。",
                "忧戚人心胸。",
                "处山勿居峯。",
                "在行勿为公。",
                "居峯大阻锐。",
                "为公遇谗蔽。",
                "雅琴自疏越。",
                "雅韵能扬扬。",
                "滑滑相混同。",
                "终始福禄丰。"
            ]
        },
        {
            "title": "鞠歌行",
            "content": [
                "翔驰骑。",
                "千里姿。",
                "伯乐不举谁能知。",
                "南荆璧。",
                "万金赀。",
                "卞和不斵与石离。",
                "年难留。",
                "时易陨。",
                "厉志莫赏徒劳疲。",
                "沮齐音。",
                "溺赵吹。",
                "匠石善运郢不危。",
                "古绵眇。",
                "理参差。",
                "单心慷慨双泪垂。"
            ]
        },
        {
            "title": "猛虎行 二",
            "content": [
                "猛虎潜深山。",
                "长啸自生风。",
                "人谓客行乐。",
                "客行苦心伤。"
            ]
        },
        {
            "title": "猛虎行 一",
            "content": [
                "贫不攻九嶷玉。",
                "倦不憩三危峰。",
                "九嶷有惑号。",
                "三危无安容。",
                "美物标贵用。",
                "志士励奇踪。",
                "如何祗远役。",
                "王命宜肃恭。",
                "伐鼓功未着。",
                "振旅何时从。"
            ]
        },
        {
            "title": "燕歌行",
            "content": [
                "四时推迁迅不停。",
                "三秋萧瑟叶辞茎。",
                "飞霜被野鴈南征。",
                "念君客游羇思盈。",
                "何为淹留无归声。",
                "爱而不见伤心情。",
                "朝日潜辉华灯明。",
                "林鹊同栖渚鸿幷。",
                "接翮偶羽依蓬瀛。",
                "仇依旅类相和鸣。",
                "余独何为志无成。",
                "忧缘物感泪沾缨。"
            ]
        },
        {
            "title": "从军行",
            "content": [
                "赵骑驰四牡。",
                "吴舟浮三翼。",
                "弓予有恒用。",
                "殳鋋无蹔息。"
            ]
        },
        {
            "title": "长安有狭邪行",
            "content": [
                "纪郢有通逵。",
                "通逵并轩车。",
                "帟帟雕轮驰。",
                "轩轩翠盖舒。",
                "撰策之五尹。",
                "振辔从三闾。",
                "推剑冯前轼。",
                "鸣佩专后舆。"
            ]
        },
        {
            "title": "却东西门行",
            "content": [
                "慷慨发相思。",
                "惆怅恋音徽。",
                "四节竞阑候。",
                "六龙引颓机。",
                "人生随时变。",
                "迁化焉可祈。",
                "百年难必保。",
                "千虑盈怀之。"
            ]
        },
        {
            "title": "塘上行",
            "content": [
                "芳萱秀陵阿。",
                "菲质不足营。",
                "幸有忘忧用。",
                "移根托君庭。",
                "垂颖临清池。",
                "擢彩仰华甍。",
                "沾渥云雨润。",
                "葳蕤吐芳馨。",
                "愿君眷倾叶。",
                "留景惠余明。"
            ]
        },
        {
            "title": "豫章行",
            "content": [
                "轩帆遡遥路。",
                "薄送瞰遐江。",
                "舟车理殊缅。",
                "密友将远从。",
                "九里乐同润。",
                "二华念分峯。",
                "集欢岂今发。",
                "离叹自古钟。",
                "促生靡缓期。",
                "迅景无迟踪。",
                "缁发迫多素。",
                "憔悴谢华艹/丰}。",
                "婉娩寡留晷。",
                "窈窕闭淹龙。",
                "如何阻行止。",
                "愤愠结心胸。",
                "既微达者度。",
                "欢戚谁能封。",
                "愿子保淑慎。",
                "良讯代徽容。"
            ]
        },
        {
            "title": "陇西行",
            "content": [
                "未若蔽牛。",
                "永保液瞒。",
                "嗟我君子。",
                "勖尔何言。"
            ]
        },
        {
            "title": "陇西行",
            "content": [
                "运有荣枯。",
                "道有舒屈。",
                "潜保黄裳。",
                "显服朱黻。",
                "谁能守静。",
                "弃华辞荣。",
                "穷谷是处。",
                "考盘是营。",
                "千金不回。",
                "百代传名。",
                "厥包者柚。",
                "忘忧者萱。",
                "何为有用。",
                "自乖中原。",
                "实摘柯摧。",
                "叶殒条烦。"
            ]
        },
        {
            "title": "秋胡行 二",
            "content": [
                "系风捕影。",
                "诚知不得。",
                "念彼奔波。",
                "意虑回惑。",
                "汉女倐忽。",
                "洛神飘扬。",
                "空勤交甫。",
                "徒劳陈王。"
            ]
        },
        {
            "title": "秋胡行 一",
            "content": [
                "春日迟迟。",
                "桑何萋萋。",
                "红桃含夭。",
                "绿柳舒荑。",
                "邂逅粲者。",
                "游渚戏蹊。",
                "华颜易改。",
                "良愿难谐。"
            ]
        },
        {
            "title": "秋怀",
            "content": [
                "平生无志意，少小婴忧患。",
                "如何乘苦心，矧复值秋晏。",
                "皎皎天月明，弈弈河宿烂。",
                "萧瑟含风蝉，寥唳度云鴈。",
                "寒商动清闺，孤灯暧幽幔。",
                "耿介繁虑积，展转长宵半。",
                "夷险难豫谋，倚伏昧前筭。",
                "虽好相如达，不同长卿慢。",
                "颇悦郑生偃，无取白衣宦。",
                "未知古人心，且从性所翫。",
                "宾至可命觞，朋来当染翰。",
                "高台骤登践，清浅时陵乱。",
                "颓魄不再圆，倾羲无两旦。",
                "金石终消毁，丹青暂雕焕。",
                "各勉玄发欢，无贻白首叹。",
                "因歌遂成赋，聊用布亲串。"
            ]
        },
        {
            "title": "泛湖归出楼中翫月五言",
            "content": [
                "日落泛澄瀛，星罗游轻桡。",
                "憩榭面曲汜，临流对回潮。",
                "辍策共骈筵，并坐相招要。",
                "哀鸿鸣沙渚，悲猨响山椒。",
                "亭亭映江月，浏浏出谷飙。",
                "斐斐气幕岫，泫泫露盈条。",
                "近瞩袪幽蕴，远视荡諠嚣。"
            ]
        }
    ]
}