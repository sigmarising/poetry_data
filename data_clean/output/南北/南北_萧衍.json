{
    "dynasty": "南北",
    "author": "萧衍",
    "intro": "",
    "items": [
        {
            "title": "杨叛儿",
            "content": [
                "桃花初发红。",
                "芳草尚抽绿。",
                "南音多有会。",
                "偏重叛儿曲"
            ]
        },
        {
            "title": "五字叠韵诗",
            "content": [
                "后牖有榴柳。",
                "梁王长康强。",
                "偏眠船舷边。",
                "载匕每碍埭。",
                "六斛熟鹿肉。",
                "嗼苏姑枯卢。"
            ]
        },
        {
            "title": "贻柳惔诗",
            "content": [
                "尔寔冠羣后。",
                "惟余实念功。"
            ]
        },
        {
            "title": "清暑殿効柏梁体",
            "content": [
                "居中负扆寄缨糹叐}。",
                "言惭辐凑政无术至德无垠愧违弼。",
                "燮赞京河岂微物。",
                "窃侍两宫惭枢密。",
                "清通简要臣岂汩。",
                "出入帷扆滥荣秩。",
                "复道龙楼歌楙实。",
                "空班独坐惭羊质。",
                "嗣以书记臣敢匹。",
                "谬参和鼎讲画一。",
                "鼎味参和臣多匮。"
            ]
        },
        {
            "title": "联句诗",
            "content": [
                "倾城非人美。",
                "千载难重逢。",
                "虽怀轩中意。",
                "愧无鬓发容。"
            ]
        },
        {
            "title": "答萧琛诗",
            "content": [
                "虽云早契阔。",
                "乃自非同志。",
                "勿谈兴运初。",
                "且道狂奴异。"
            ]
        },
        {
            "title": "觉意诗赐江革",
            "content": [
                "唯当勤精进。",
                "自强行胜修。",
                "岂可作底突。",
                "如彼必死囚。"
            ]
        },
        {
            "title": "送始安王方略入关",
            "content": [
                "如何吾幼子。",
                "胜衣已别离。",
                "十日无由宴。",
                "千里送远垂。"
            ]
        },
        {
            "title": "戏题刘孺手板诗",
            "content": [
                "张率东南美。",
                "刘孺洛阳才。",
                "揽笔便应就。",
                "何事久迟回。"
            ]
        },
        {
            "title": "赐张率诗",
            "content": [
                "东南有才子。",
                "故能服官政。",
                "余虽惭古昔。",
                "得人今为盛。"
            ]
        },
        {
            "title": "赐谢览王暕诗",
            "content": [
                "双文既后进。",
                "二少实名家。",
                "岂伊尔栋隆。",
                "信乃俱国华。"
            ]
        },
        {
            "title": "咏笛诗",
            "content": [
                "柯亭有奇竹。",
                "含情复抑扬。",
                "妙声发玉指。",
                "龙音响凤凰。"
            ]
        },
        {
            "title": "咏笔诗",
            "content": [
                "昔闻兰蕙月。",
                "独是桃李年。",
                "春心傥未写。",
                "为君照情筵。"
            ]
        },
        {
            "title": "咏烛诗",
            "content": [
                "堂中绮罗人。",
                "席上歌舞儿。",
                "待我光泛滟。",
                "为君照参差。"
            ]
        },
        {
            "title": "咏舞诗",
            "content": [
                "腕弱复低举。",
                "身轻由回纵。",
                "可谓写自欢。",
                "方与心期共。"
            ]
        },
        {
            "title": "边戍诗",
            "content": [
                "秋月出中天。",
                "远近无偏异。",
                "共照一光辉。",
                "各怀离别思。"
            ]
        },
        {
            "title": "紫兰始萌诗",
            "content": [
                "种兰玉台下。",
                "气暖兰始萌。",
                "芬芳与时发。",
                "婉转迎节生。",
                "独使金翠娇。",
                "偏动红绮情。",
                "二游何足坏。",
                "一顾非倾城。",
                "羞将苓芝侣。",
                "岂畏鶗鴂鸣。"
            ]
        },
        {
            "title": "七夕诗",
            "content": [
                "白露月下团。",
                "秋风枝上鲜。",
                "瑶台含碧雾。",
                "罗幕生紫烟。",
                "妙会非绮节。",
                "佳期乃凉年。",
                "玉壶承夜急。",
                "兰膏依晓煎。",
                "昔悲汉难越。",
                "今伤河易。",
                "怨咽双断念。",
                "凄悼两情悬。"
            ]
        },
        {
            "title": "戏作诗",
            "content": [
                "宓妃生洛浦。",
                "游女发汉阳。",
                "妖闲逾下蔡。",
                "神妙绝高唐。",
                "绵驹且变俗。",
                "王豹复移乡。",
                "况兹集灵异。",
                "岂得无方将。",
                "长袂必留客。",
                "清畦咸绕梁。",
                "燕赵羞容止。",
                "西妲惭芬芳。",
                "徒闻殊可弄。",
                "定自乏明珰。"
            ]
        },
        {
            "title": "织妇诗",
            "content": [
                "送别出南轩。",
                "离思沉幽室。",
                "调梭辍寒夜。",
                "鸣机罢秋日。",
                "良人在万里。",
                "谁与共成匹。",
                "愿得一回光。",
                "照此忧与疾。",
                "君情倘未忘。",
                "妾心长自毕。"
            ]
        },
        {
            "title": "捣衣诗",
            "content": [
                "驾言易水北。",
                "送别河之阳。",
                "沉思惨行镳。",
                "如梦在空床。",
                "既寤丹绿谬。",
                "始知纨素伤。",
                "中州木叶下。",
                "边城应早霜。",
                "阴虫日惨烈。",
                "庭草复芸黄。",
                "金风徂清夜。",
                "明月悬洞房。",
                "袅袅同宫女。",
                "助我理衣裳参差夕杵引。",
                "哀怨秋砧扬。",
                "轻罗飞玉腕。",
                "弱翠低红妆。",
                "朱颜日已兴。",
                "眄睇色增光。",
                "捣以一匪石。",
                "文成双鸳鸯。",
                "制握断金刀。",
                "熏用如兰芳。",
                "佳期久不归。",
                "持此寄寒乡。",
                "妾身谁为容。",
                "思君苦入肠。"
            ]
        },
        {
            "title": "古意诗 二",
            "content": [
                "当春有一草。",
                "绿花复垂枝。",
                "云是忘忧物。",
                "生在北堂陲。",
                "飞飞双蛱蝶。",
                "低低两差池。",
                "差池低复起。",
                "此芳性不移。",
                "飞蝶双复只。",
                "此心人莫知。"
            ]
        },
        {
            "title": "古意诗 一",
            "content": [
                "飞鸟起离离。",
                "惊散忽差池。",
                "嗷嘈绕树上。",
                "翩翩集寒枝。",
                "既常以下役人。",
                "偏伤垄上儿。",
                "寄言闺中妾。",
                "此心讵能知。",
                "不见松萝上。",
                "叶落根不移。"
            ]
        },
        {
            "title": "代苏属国妇诗",
            "content": [
                "良人与我期。",
                "不谓当过时。",
                "秋风忽送节。",
                "白露凝前基。",
                "怆怆独凉枕。",
                "搔搔孤月帷。",
                "忽听西北雁。",
                "似从寒海湄。",
                "果衔万里书。",
                "中有生离辞。",
                "惟言长别矣。",
                "不复道相思。",
                "胡羊久剽。",
                "夺。",
                "汉节故支持。",
                "帛上看未终。",
                "脸下泪如丝。",
                "空怀之死誓。",
                "远劳同穴诗。"
            ]
        },
        {
            "title": "十喻诗 梦诗",
            "content": [
                "甘寝随四坐。",
                "盖睡依五众。",
                "违从竞分诤。",
                "美恶相戏弄。",
                "出家为上首。",
                "入仕作梁栋。",
                "色已非真实。",
                "闻见皆灵洞。",
                "长眼出长夜。",
                "大觉和大梦。"
            ]
        },
        {
            "title": "十喻诗 干闼婆诗",
            "content": [
                "灵海自已极。",
                "沧流去无边。",
                "蜃蛤生异气。",
                "闼婆郁中天。",
                "青城接丹霄。",
                "金楼带紫烟。",
                "皆从望见起。",
                "非是物理然。",
                "因彼凡俗喻。",
                "此中玄又玄。"
            ]
        },
        {
            "title": "十喻诗 如炎诗",
            "content": [
                "乱念瞩长原。",
                "例见望遥火向}。",
                "逶迤似江汉。",
                "泛滥若沧溟。",
                "金波扬素沫。",
                "银浪翻绿萍。",
                "远思如可取。",
                "近至了无形。",
                "热缘热惚逼。",
                "渴爱渴心生。"
            ]
        },
        {
            "title": "十喻诗 幻诗",
            "content": [
                "挥霍变三有。",
                "恍惚随六尘。",
                "兰园种五果。",
                "雕案出八珍。",
                "对见不可信。",
                "熟视事非真。",
                "空生四岳想。",
                "徒劳七识神。",
                "着幻是幻者。",
                "知幻非幻人。"
            ]
        },
        {
            "title": "和太子忏悔诗",
            "content": [
                "玉泉漏向尽。",
                "金门光未成。",
                "缭绕闻天乐。",
                "周流扬梵声。",
                "兰汤浴身垢。",
                "忏悔净心灵。",
                "蒌草获再鲜。",
                "落花蒙重荣。"
            ]
        },
        {
            "title": "十喻诗 灵空诗",
            "content": [
                "物情异所异。",
                "世心同所同。",
                "状如薪遇火。",
                "亦似草行风。",
                "迷惑三界里。",
                "颠倒六趣中。",
                "五爱性洞远。",
                "十相法灵冲。",
                "皆从妄所妄。",
                "无非空对空。"
            ]
        },
        {
            "title": "会三教诗",
            "content": [
                "少时学周孔。",
                "弱冠穷六经。",
                "孝义连方册。",
                "仁恕满丹青。",
                "践言贵去伐。",
                "为善存好生。",
                "中复观道书。",
                "有名与无名。",
                "妙术镂金版。",
                "真言隐上清。",
                "密行贵阴德。",
                "显证表长龄。",
                "晚年开释卷。",
                "犹日映众星。",
                "苦集始觉知。",
                "因果乃方明。",
                "示教惟平等。",
                "至理归无生。",
                "分别根难一。",
                "执着性易惊。",
                "穷源无二圣。",
                "测善非三共同愿望。",
                "大椿径亿尺。",
                "小草裁云萌。",
                "大云降大雨。",
                "随分各受荣。",
                "心想起异解。",
                "报应有殊形。",
                "差别岂作意。",
                "深浅固物情。"
            ]
        },
        {
            "title": "游仙诗",
            "content": [
                "水华究灵奥。",
                "阳精测神秘。",
                "具闻上仙诀。",
                "留丹未肯饵。",
                "潜名游柱史。",
                "隐迹居郎位。",
                "委曲凤台日。",
                "分明柏寝事。",
                "萧史暂徘徊。",
                "待我升龙辔。"
            ]
        },
        {
            "title": "游钟山大爱敬寺诗",
            "content": [
                "曰予受尘缚。",
                "未得留盖缠。",
                "三有同永夜。",
                "六道等长眠。",
                "才性乏方便。",
                "智力非善权。",
                "生住无停相。",
                "剎那即徂迁。",
                "叹逝比悠稔。",
                "交臂乃奢年。",
                "从流既难反。",
                "弱丧谓不然。",
                "二苦常追随。",
                "三毒自烧然。",
                "贪痴养忧畏。",
                "热恼坐焦煎。",
                "道心理归终。",
                "信首故宜先。",
                "驾言追善友。",
                "回舆寻胜缘。",
                "面势周大地。",
                "萦带极长川。",
                "棱层叠嶂远。",
                "迤逦隥道悬。",
                "朝日照花林。",
                "光风起香山。",
                "飞鸟发差池。",
                "出云去连绵。",
                "落英分绮色。",
                "坠露散珠圆。",
                "当道兰艹/靃}靡。",
                "临阶竹便娟。",
                "幽谷响嘤嘤。",
                "石濑鸣溅溅。",
                "萝短未中揽。",
                "葛嫩不任牵。",
                "攀缘傍玉涧。",
                "褰陟度金泉。",
                "长途弘翠微。",
                "香楼间紫烟。",
                "慧居超七净。",
                "梵住踰八禅。",
                "始得展身敬。",
                "方乃遂心虔。",
                "菩提圣种子。",
                "十力良福田。",
                "正趣果上果。",
                "归依天中天。",
                "一道长死生。",
                "有无离二边。",
                "何待空同右。",
                "岂羡汾阳前。",
                "以我初觉意。",
                "贻尔后来贤。"
            ]
        },
        {
            "title": "撰孔子正言竟述怀诗",
            "content": [
                "志学耻传习。",
                "弱冠阙师友。",
                "爱悦夫子道。",
                "正言思善诱。",
                "删次起实沉。",
                "杀青在建酉。",
                "孤陋乏多闻。",
                "独学少击叩。",
                "仲冬寒气严霜风折细柳。",
                "白水凝涧溪。",
                "黄落散堆阜。",
                "康哉信股肱。",
                "惟圣归元首。",
                "独叹予一人。",
                "端然无四友。"
            ]
        },
        {
            "title": "登北顾楼诗",
            "content": [
                "歇驾止行警。",
                "回舆暂游识。",
                "清道巡丘壑。",
                "缓步肆登陟。",
                "雁行上差池。",
                "羊肠转相逼。",
                "历览穷天步。",
                "矖瞩尽地域。",
                "南城连地险。",
                "北顾临水侧。",
                "深潭下无底。",
                "高岸长不测。",
                "旧屿石若构。",
                "新洲花如织。"
            ]
        },
        {
            "title": "藉田诗",
            "content": [
                "寅宾始出日。",
                "律中方星鸟。",
                "千亩土膏紫。",
                "万顷陂色缥。",
                "严驾伫霞昕。",
                "浥露逗光晓。",
                "启行天犹暗。",
                "伐鼓地未悄。",
                "苍龙发蟠蜿。",
                "青旗引窈窕。",
                "仁化洽骇虫。",
                "德令禁胎夭。",
                "耕籍乘月映。",
                "遗滞指秋杪。",
                "年丰廉让多。",
                "岁薄礼节少。",
                "公卿秉耒耜。",
                "庶甿荷鉏耰。",
                "一人惭百王。",
                "三推先亿兆。"
            ]
        },
        {
            "title": "天安寺疏圃堂诗",
            "content": [
                "乘和荡犹豫。",
                "此焉聊止息。",
                "连山去无限。",
                "长洲望不极。",
                "参差照光彩。",
                "左右皆春色。",
                "晻暧瞩。",
                "游丝。",
                "出没看飞翼。",
                "其乐信难忘。",
                "翛然宁有饰。"
            ]
        },
        {
            "title": "首夏泛天池诗",
            "content": [
                "薄游朱明节。",
                "泛漾天渊池。",
                "舟楫互容与。",
                "藻苹相推移。",
                "碧沚红菡萏。",
                "白沙青涟漪。",
                "新波拂旧石。",
                "残花落故枝。",
                "叶软风易出。",
                "草密路难拫。"
            ]
        },
        {
            "title": "宴诗",
            "content": [
                "止杀心自详。",
                "胜残道未遍。",
                "四主渐怀音。",
                "九夷稍革面。",
                "世治非去兵。",
                "国安岂忘战。",
                "钓台闻史籍。",
                "岐阳书记传。"
            ]
        },
        {
            "title": "答任殿中宗记室王中书别诗",
            "content": [
                "问我去何节。",
                "光风正悠悠。",
                "兰华时未晏。",
                "举袂徒离忧。",
                "缓客承别酒。",
                "鸣琴和好仇。",
                "清宵一已曙。",
                "藐尔泛长洲。",
                "眷言无歇绪。",
                "深情附还流。"
            ]
        },
        {
            "title": "直石头诗",
            "content": [
                "率土皆王士。",
                "安知全高尚。",
                "东垄弃黍稷。",
                "西游入卿相。",
                "属逢利建始。",
                "投分参末将。",
                "尺寸功未施。",
                "河山赏已谅。",
                "摄官因时暇。",
                "曳裾聊起望。",
                "郁盘地势远。",
                "参差百雉壮。",
                "翠壁绛霄际。",
                "丹楼青霞上。",
                "夕池出濠渚。",
                "朝云生叠嶂。",
                "笼鸟易为恩。",
                "屠羊无饰让。",
                "泰阶端且平。",
                "海水本无浪。",
                "小臣何日归。",
                "顿辔从闲放。"
            ]
        },
        {
            "title": "赠逸民诗 十二",
            "content": [
                "晨朝已失。",
                "桑榆复过。",
                "漏有去箭。",
                "流无还波。",
                "切念不减。",
                "疑虑益多。",
                "季俗易骄。",
                "危心少知。",
                "我之忧矣。",
                "用是作歌。"
            ]
        },
        {
            "title": "赠逸民诗 十一",
            "content": [
                "如垄生木。",
                "木有异心。",
                "如林鸣鸟。",
                "鸟有殊音。",
                "如江游鱼。",
                "鱼有浮沉。",
                "岩岩山高。",
                "湛湛水深。",
                "事迹易见。",
                "理相难寻。"
            ]
        },
        {
            "title": "赠逸民诗 十",
            "content": [
                "风光绿野。",
                "日照青丘。",
                "孺鸟初飞。",
                "新泉始流。",
                "乘舆携手。",
                "连步同游。",
                "采芳中阿。",
                "折华道周。",
                "任情止息。",
                "随意去留。"
            ]
        },
        {
            "title": "赠逸民诗 九",
            "content": [
                "仲节犹嫩。",
                "春色始娇。",
                "湛露未晞。",
                "轻云已消。",
                "绿竹猗猗。",
                "红桃夭夭。",
                "香气四起。",
                "英蘂六摇。",
                "蜂开采花。",
                "雀戏新条。"
            ]
        },
        {
            "title": "赠逸民诗 八",
            "content": [
                "思怀友朋。",
                "远至欢适。",
                "躬开二敬。",
                "径延三益。",
                "缱绻故旧。",
                "绸缪宿昔。",
                "善言无违。",
                "相视莫逆。",
                "情如断金。",
                "义若投石。"
            ]
        },
        {
            "title": "赠逸民诗 七",
            "content": [
                "念我栖迟。",
                "安步任心。",
                "夏兴石泉。",
                "春游香林。",
                "欢踰丝竹。",
                "乐过瑟琴。",
                "无疑无难。",
                "谁诃谁禁。",
                "百非不起。",
                "万累俱沉。"
            ]
        },
        {
            "title": "赠逸民诗 六",
            "content": [
                "顾探怀抱。",
                "非为富贵。",
                "代既同人。",
                "时亦皆醉。",
                "六合岳崩。",
                "九州海沸。",
                "事须经纶。",
                "属当连师。",
                "投袂剑起。",
                "澄清泾渭。"
            ]
        },
        {
            "title": "赠逸民诗 五",
            "content": [
                "仁者博爱。",
                "大士兼抚。",
                "慈均春阳。",
                "泽若时雨。",
                "心忘分别。",
                "情无去取。",
                "等皆长养。",
                "同加妪煦。",
                "譬流趋海。",
                "如子归父。"
            ]
        },
        {
            "title": "赠逸民诗 四",
            "content": [
                "目因见生。",
                "才为时育。",
                "何为山阿。",
                "何为空谷。",
                "声殊雊雉。",
                "响异呦鹿。",
                "岂须托梦。",
                "宁俟延卜。",
                "想象屠钓。",
                "踟蹰板筑。"
            ]
        },
        {
            "title": "赠逸民诗 三",
            "content": [
                "惟河出图。",
                "唯岳降神。",
                "是代皆有。",
                "何代无人。",
                "怀宝迷邦。",
                "高尚隐沦。",
                "价待哲后。",
                "见须明君。",
                "伊予不聪。",
                "故阙斯闻。"
            ]
        },
        {
            "title": "赠逸民诗 二",
            "content": [
                "我闻在昔。",
                "有古天子。",
                "蚵华骈圣。",
                "周昌多士。",
                "缉熙朝野。",
                "体邦经始。"
            ]
        },
        {
            "title": "赠逸民诗 一",
            "content": [
                "任重悠悠。",
                "生涯浩浩。",
                "善难拔茅。",
                "恶易蔓草。",
                "逆思药石。",
                "愻求非道。",
                "珠岂朝珍。",
                "璧宁国宝。",
                "想贤若焚。",
                "忧人如捣。"
            ]
        },
        {
            "title": "上云乐 金陵曲",
            "content": [
                "句曲仙。",
                "长乐游。",
                "洞天巡。",
                "会迹六门。",
                "揖玉板。",
                "登金门。",
                "凤泉回肆。",
                "鹭羽降寻云。",
                "鹭羽一流。",
                "芳芬郁氛氲。"
            ]
        },
        {
            "title": "上云乐 金丹曲",
            "content": [
                "紫霜耀。",
                "绛雪飞。",
                "追以还。",
                "转复飞。",
                "九真道方微。",
                "千年不传。",
                "一传裔云衣。"
            ]
        },
        {
            "title": "上云乐 玉龟曲",
            "content": [
                "玉龟山。",
                "真长仙。",
                "九光曜。",
                "五云生。",
                "交带要分影。",
                "大华冠晨缨。",
                "耉如玄罗。",
                "出入游太清。"
            ]
        },
        {
            "title": "上云乐 方诸曲",
            "content": [
                "方诸上。",
                "上云人。",
                "业守仁。",
                "摐金集瑶池。",
                "步光礼玉晨。",
                "霞盖容长肃。",
                "清虚伍列真。"
            ]
        },
        {
            "title": "上云乐 方丈曲",
            "content": [
                "方丈上。",
                "崚层云。",
                "挹八玉。",
                "御三云。",
                "金"
            ]
        },
        {
            "title": "上云乐 桐柏曲",
            "content": [
                "桐柏真。",
                "升帝宾。",
                "戏伊谷。",
                "游洛滨。",
                "参差列凤管。",
                "容与起梁尘。",
                "望不可至。",
                "徘徊谢时人。"
            ]
        },
        {
            "title": "上云乐 凤台曲",
            "content": [
                "小序题解 古今乐录曰。",
                "上云乐七曲。",
                "梁武帝制。",
                "以代西曲。",
                "一曰凤台。",
                "二曰桐柏。",
                "三曰方丈。",
                "四曰方诸。",
                "五曰玉龟。",
                "六曰金丹。",
                "七曰金陵。",
                "凤台上。",
                "两悠悠。",
                "云之际。",
                "神光朝天极。",
                "华盖遏延州。",
                "羽衣昱耀。",
                "春吹去复留。"
            ]
        },
        {
            "title": "江南弄 朝云曲",
            "content": [
                "张乐阳台歌上谒。",
                "如寝如兴芳晻暧。",
                "容光既艳复还没。",
                "复还没。",
                "望不来。",
                "巫山高。",
                "心徘徊。"
            ]
        },
        {
            "title": "江南弄 游女曲",
            "content": [
                "氛氲兰麝体芳滑。",
                "容色玉耀眉如月。",
                "珠佩婐女巵}戏金阙。",
                "戏金阙。",
                "游紫庭。",
                "舞飞阁。",
                "歌长生。"
            ]
        },
        {
            "title": "江南弄 采菱曲",
            "content": [
                "江南稚女珠腕绳。",
                "金翠摇首红颜兴。",
                "桂棹容与歌采菱。",
                "歌采菱。",
                "心未怡。",
                "翳罗袖。",
                "望所思。"
            ]
        },
        {
            "title": "江南弄 凤笙曲",
            "content": [
                "绿耀克碧雕管笙。",
                "朱唇玉指学凤鸣。",
                "流速参差飞且停。",
                "在凤楼。",
                "弄娇响。",
                "间清讴。"
            ]
        },
        {
            "title": "江南弄 采莲曲",
            "content": [
                "游戏五湖采莲归。",
                "发花田叶芳袭衣。",
                "为君艳歌世所希。",
                "世所希。",
                "有如玉。",
                "江南弄。",
                "采莲曲。"
            ]
        },
        {
            "title": "江南弄 龙笛曲",
            "content": [
                "美人绵眇在云堂。",
                "雕金镂竹眠玉床。",
                "婉爱寥亮绕红梁。",
                "绕红梁。",
                "流月台。",
                "驻狂风。",
                "郁徘徊。"
            ]
        },
        {
            "title": "江南弄 江南弄",
            "content": [
                "众花杂色满上林。",
                "舒芳耀绿垂轻阴。",
                "连手躞蹀舞春心。",
                "舞春心。",
                "临岁腴。",
                "中人望。",
                "独踟蹰。"
            ]
        },
        {
            "title": "河中之水歌",
            "content": [
                "河中之水向东流。",
                "洛阳女儿名莫愁。",
                "莫愁十三能织绮。",
                "十四采桑南陌头。",
                "十五嫁为卢家妇。",
                "十六生儿字阿侯。",
                "卢家兰室桂为梁。",
                "中有郁金苏合香。",
                "头上金钗十二行。",
                "足下丝履五文章。",
                "珊瑚挂镜烂生光。",
                "平头奴子擎履箱。",
                "人生富贵何所望。",
                "恨不早嫁东家王。"
            ]
        },
        {
            "title": "白纻辞 二",
            "content": [
                "纤腰袅袅不任衣。",
                "娇怨独立特为谁。",
                "赴曲君前未忍归。",
                "上声急调中心飞。"
            ]
        },
        {
            "title": "白纻辞 一",
            "content": [
                "朱丝王柱罗象筵。",
                "飞管促节舞少年。",
                "短歌流目未肯前。",
                "含笑一转私自怜。"
            ]
        },
        {
            "title": "襄阳蹋蹄歌 三",
            "content": [
                "龙马紫金鞍。",
                "翠眊白玉覊。",
                "照耀双阙下。",
                "知是襄阳儿。"
            ]
        },
        {
            "title": "襄阳蹋蹄歌 二",
            "content": [
                "草树非一香。",
                "花叶百种色。",
                "寄语故情人。",
                "知我心相忆。"
            ]
        },
        {
            "title": "襄阳蹋蹄歌 一",
            "content": [
                "陌头征人去。",
                "闺中女下机。",
                "含情不能言。",
                "送别沾罗衣。"
            ]
        },
        {
            "title": "上声歌",
            "content": [
                "花色过桃杏。",
                "名称重金琼。",
                "名歌非下里。",
                "含笑作上声。"
            ]
        },
        {
            "title": "碧玉歌",
            "content": [
                "杏梁日始照。",
                "蕙席欢未极。",
                "碧玉奉金杯。",
                "绿酒助花色。"
            ]
        },
        {
            "title": "团扇歌",
            "content": [
                "手中白团扇。",
                "净如秋团月。",
                "清风任动生。",
                "娇香承意发。"
            ]
        },
        {
            "title": "欢闻歌 二",
            "content": [
                "南有相思木。",
                "合影复同心。",
                "游女不可求。",
                "谁能息空阴。"
            ]
        },
        {
            "title": "欢闻歌 一",
            "content": [
                "艳艳金楼女。",
                "心如玉池莲。",
                "持底报郎恩。",
                "俱期游梵天。"
            ]
        },
        {
            "title": "子夜四时歌 冬歌 四",
            "content": [
                "一年漏将尽。",
                "万里人未归。",
                "君志固有在。",
                "妾躯乃无依。"
            ]
        },
        {
            "title": "子夜四时歌 冬歌 三",
            "content": [
                "果欲结金兰。",
                "但看松柏林。",
                "经霜不堕地。",
                "岁寒无异心。"
            ]
        },
        {
            "title": "子夜四时歌 冬歌 二",
            "content": [
                "别时鸟啼户。",
                "今晨雪满墀。",
                "过此君不返。",
                "但恐绿鬓衰。"
            ]
        },
        {
            "title": "子夜四时歌 冬歌 一",
            "content": [
                "寒闺动黻帐。",
                "密筵重锦席。",
                "卖眼拂长袖。",
                "含笑留上客。"
            ]
        },
        {
            "title": "子夜四时歌 秋歌 四",
            "content": [
                "当信抱梁期。",
                "莫听回风音。",
                "镜中两入髻。",
                "分明无两心。"
            ]
        },
        {
            "title": "子夜四时歌 秋歌 三",
            "content": [
                "吹漏未可停。",
                "弦断当更续。",
                "俱作双丝引。",
                "共奏同心曲。"
            ]
        },
        {
            "title": "子夜四时歌 秋歌 二",
            "content": [
                "七彩紫金柱。",
                "九华白玉梁。",
                "但歌云不去。",
                "含吐有余香。"
            ]
        },
        {
            "title": "子夜四时歌 秋歌 一",
            "content": [
                "绣带合欢结。",
                "锦衣连理文。",
                "怀情入夜月。",
                "含笑出朝云。"
            ]
        },
        {
            "title": "子夜四时歌 夏歌 四",
            "content": [
                "含桃落花日。",
                "黄鸟营飞时。",
                "君往马已疲。",
                "妾去蚕欲饥。"
            ]
        },
        {
            "title": "子夜四时歌 夏歌 三",
            "content": [
                "玉盘着朱李。",
                "金杯盛白酒。",
                "虽欲持自亲。",
                "复恐不甘口。"
            ]
        },
        {
            "title": "子夜四时歌 夏歌 二",
            "content": [
                "闺中花如绣。",
                "帘上露如珠。",
                "欲知有所思。",
                "停织复歭止屠}。"
            ]
        },
        {
            "title": "子夜四时歌 夏歌 一",
            "content": [
                "江南莲花开。",
                "红光覆碧水。",
                "色同心复同。",
                "藕异心无异。"
            ]
        },
        {
            "title": "子夜四时歌 春歌 四",
            "content": [
                "花坞蝶双飞。",
                "柳堤鸟百舌。",
                "不见佳人来。",
                "徒劳心断绝。"
            ]
        },
        {
            "title": "子夜四时歌 春歌 三",
            "content": [
                "朱日光素冰。",
                "朝花映白雪。",
                "折梅待佳人。",
                "共迎阳春月。"
            ]
        },
        {
            "title": "子夜四时歌 春歌 二",
            "content": [
                "兰叶始满地。",
                "梅花已落枝。",
                "持此可怜意。",
                "摘以寄心知。"
            ]
        },
        {
            "title": "子夜四时歌 春歌 一",
            "content": [
                "阶上香入怀。",
                "庭中花照眼。",
                "春心一如此。",
                "情来不可限。"
            ]
        },
        {
            "title": "子夜歌 二",
            "content": [
                "朝日照绮窗。",
                "光风动纨罗。",
                "巧笑蒨两犀。",
                "美目扬双蛾。"
            ]
        },
        {
            "title": "子夜歌 一",
            "content": [
                "恃爱如欲进。",
                "含羞未肯前。",
                "朱口发艳歌。",
                "玉指弄娇弦。"
            ]
        },
        {
            "title": "阊阖篇",
            "content": [
                "西汉本佳妍。",
                "金马望甘泉。",
                "卫尉屯兵上。",
                "期门晓漏传。",
                "犹重河东赋。",
                "欲知追神仙。",
                "羽骑凌云转。",
                "阊阖带空悬。",
                "长旗扫月窟。",
                "凤迹辗星躔。",
                "但使丹砂就。",
                "能令亿万年。"
            ]
        },
        {
            "title": "拟明月照高楼",
            "content": [
                "圆魄当虚闼。",
                "清光流思延。",
                "延思照孤影。",
                "凄怨还自怜。",
                "台镜早生尘。",
                "匣琴又无弦。",
                "悲慕屡伤节。",
                "离忧亟华年。",
                "君如东扶景。",
                "妾似西柳烟。",
                "相去既路迥。",
                "明晦亦殊悬。",
                "愿为铜铁辔。",
                "以感长乐前。"
            ]
        },
        {
            "title": "拟青青河畔草",
            "content": [
                "幕幕绣户丝。",
                "悠悠怀昔期。",
                "昔期久不归。",
                "乡国旷音辉。",
                "音辉空结迟。",
                "半寝觉如至。",
                "既寤了无形。",
                "与君隔平生。",
                "月以云掩光。",
                "叶以霜摧老。",
                "当途竞自容。",
                "莫肯为妾道。"
            ]
        },
        {
            "title": "长安有狭邪行",
            "content": [
                "洛阳有曲陌。",
                "曲陌不通驿。",
                "忽遇二少童。",
                "扶辔问君宅。",
                "我宅邯郸右。",
                "易忆复可知。",
                "大息组絪缊。",
                "中息佩陆离。",
                "小息尚青绮。",
                "总辔游南皮。",
                "三息俱入门。",
                "家臣拜门垂。",
                "三息俱升堂。",
                "旨酒盈千巵。",
                "三息俱入户。",
                "户内有光仪。",
                "大妇理金翠。",
                "中妇事玉觿笙游曲池。",
                "丈人少徘徊。",
                "凤吹方参差。"
            ]
        },
        {
            "title": "雍台",
            "content": [
                "日落登雍台。",
                "佳人殊未来。",
                "绮窗莲花掩。",
                "网户琉璃开。",
                "艹/丰}茸临紫桂。",
                "蔓延交青苔。",
                "月没光阴尽。",
                "望子独悠哉。"
            ]
        },
        {
            "title": "临高台",
            "content": [
                "高台半行云。",
                "望望高不极。",
                "草树无参差。",
                "山河同一色。",
                "髣髴洛阳道。",
                "道远离别识。",
                "玉阶故情人。",
                "情来共相忆。"
            ]
        },
        {
            "title": "有所思",
            "content": [
                "谁言生离久。",
                "适意与君别。",
                "衣上芳犹在。",
                "握里书未灭。",
                "腰中双绮带。",
                "梦为同心结。",
                "常恐所思露。",
                "瑶华未忍折。"
            ]
        },
        {
            "title": "芳树",
            "content": [
                "绿树始摇芳。",
                "芳生非一叶。",
                "一叶度春风。",
                "芳华自相接。",
                "杂色乱参差。",
                "众花纷重叠。",
                "重叠不可思。",
                "思此谁能惬。"
            ]
        },
        {
            "title": "莫愁歌",
            "content": [
                "河中之水向东流，",
                "洛阳女儿名莫愁。",
                "莫愁十三能织绮，",
                "十四采桑南陌头。",
                "十五嫁为卢家妇，",
                "十六生儿字阿侯。",
                "卢家兰室桂为梁，",
                "中有郁金苏合香。",
                "头上金钗十二行，",
                "足下丝履五文章。",
                "珊瑚挂镜烂生光，",
                "平头奴子提履箱。",
                "人生富贵何所望，",
                "恨不嫁与东家王。"
            ]
        },
        {
            "title": "东飞伯劳歌",
            "content": [
                "东飞伯劳西飞燕，",
                "黄姑织女时相见。",
                "谁家女儿对门居，",
                "开颜发艳照里闾。",
                "南窗北牖挂明光，",
                "罗帷绮箔脂粉香。",
                "女儿年几十五六，",
                "窈窕无双颜如玉。",
                "三春已暮花从风，",
                "空留可怜与谁同。"
            ]
        },
        {
            "title": "邯郸歌",
            "content": [
                "回顾灞陵上。",
                "北指邯郸道。",
                "短衣妾不伤。",
                "南山为君老。"
            ]
        }
    ]
}