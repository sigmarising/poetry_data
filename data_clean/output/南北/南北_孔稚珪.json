{
    "dynasty": "南北",
    "author": "孔稚珪",
    "intro": "",
    "items": [
        {
            "title": "酬张长史诗",
            "content": [
                "同贫清风馆。",
                "共素白云室。"
            ]
        },
        {
            "title": "游太平山诗",
            "content": [
                "石险天貌分。",
                "林交日容缺。",
                "阴涧落春荣。",
                "寒岩留夏雪。"
            ]
        },
        {
            "title": "旦发青林诗",
            "content": [
                "孤征越清江。",
                "游子悲路长。",
                "二旬倐已湛。",
                "三千眇未央。",
                "草杂今古色。",
                "岩留冬夏霜。",
                "寄怀中山旧。",
                "举酒莫相忘。"
            ]
        },
        {
            "title": "白纻歌",
            "content": [
                "山虚钟磬彻。"
            ]
        },
        {
            "title": "白马篇",
            "content": [
                "白马金具装，横行辽水傍。",
                "问是谁家子，宿卫羽林郎。",
                "文犀六属铠，宝剑七星光。",
                "山虚弓响彻，地迥角声长。",
                "宛河推勇气，陇蜀擅威强。",
                "轮台受降虏，高阙翦名王。",
                "射熊入飞观，校猎下长杨。",
                "英名欺卫、霍，智策蔑平、良。",
                "岛夷时失礼，卉服犯边疆。",
                "〖征〗兵〖集〗蓟北，轻骑出渔阳。",
                "集军随日晕，挑战逐星芒。",
                "阵移龙势动，营开虎翼张。",
                "冲冠入死地，攘臂越金汤。",
                "尘飞战鼓急，风交征旆扬。",
                "转斗平华地，追奔扫带方。",
                "本持身许国，况复武力彰。",
                "会令千载后，流誉满旗常。"
            ]
        },
        {
            "title": "白马篇",
            "content": [
                "骥子局且鸣。",
                "铁阵与云平。",
                "汉家嫖姚将。",
                "驰突匈奴庭。",
                "少年鬬猛气。",
                "怒发为君征。",
                "雄戟摩白日。",
                "长刚断流星。",
                "早出飞狐塞。",
                "晚泊楼烦城。",
                "虏骑四山合。",
                "胡尘千里惊。",
                "嘶笳振地响。",
                "吹角沸天声。",
                "左碎呼韩阵。",
                "右破休屠兵。",
                "横行绝漠表。",
                "饮马瀚海清。",
                "陇树枯无色。",
                "沙草不常青。",
                "勒石燕然道。",
                "凯归长安亭。",
                "县官知我健。",
                "四海谁不倾。",
                "但使强胡灭。",
                "何须甲第成。",
                "当今丈夫志。",
                "独为上古英。"
            ]
        }
    ]
}