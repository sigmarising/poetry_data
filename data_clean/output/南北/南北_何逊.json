{
    "dynasty": "南北",
    "author": "何逊",
    "intro": "何逊（？－517？）字仲言，今山东郯城人。其诗风宛转清新，有谢眺风致。有《何记室集》。",
    "items": [
        {
            "title": "咏杂花诗",
            "content": [
                "井上发新花。",
                "谁言不经染。",
                "已如薄紫拂。",
                "复似浓红点。",
                "状锦无裁缝。",
                "依霞有舒敛。"
            ]
        },
        {
            "title": "又答泛江革诗",
            "content": [
                "棘端虽非譬。",
                "至妙安可量。",
                "要知同罔象。",
                "然始见毫芒。"
            ]
        },
        {
            "title": "答江革联句不成",
            "content": [
                "日余乏文干。",
                "逢君善草札。",
                "工拙既不同。",
                "神气何由拔。"
            ]
        },
        {
            "title": "正钗联句",
            "content": [
                "竹台归欲碍。",
                "花林出未通。",
                "度簪先分影。",
                "转珥忽瞻风。",
                "双桥耀宝钿。",
                "阗阗密复丛。",
                "羞令挂缨阙。",
                "整插补余空。"
            ]
        },
        {
            "title": "摇扇联句",
            "content": [
                "纨扇已新制。",
                "荡妇复新妆。",
                "欲掩羞中笑。",
                "还飘袖里香。",
                "在握时摇动。",
                "当歌掩抑扬。",
                "谁云减罗袂。",
                "影日联自障。"
            ]
        },
        {
            "title": "照水联句",
            "content": [
                "插花行理鬓。",
                "迁延去复归。",
                "虽怜水上影。",
                "复恐湿罗衣。",
                "临桥看黛色。",
                "映渚媚铅晖。",
                "不顾春荷动。",
                "弥畏小禽飞。"
            ]
        },
        {
            "title": "增新曲相对联句",
            "content": [
                "酒阑日隐树。",
                "上客请调弦。",
                "娇人挟瑟至。",
                "逶迤未肯前。",
                "旧爱今何在。",
                "新声徒自怜。",
                "有曲无人听。",
                "徙倚高楼前。",
                "徘徊映日照。",
                "转侧被风吹。",
                "徒为相思响。",
                "伤春君不知。",
                "月昏楼上坐。",
                "含悲望别离。",
                "已切空床怨。",
                "复看花柳枝。"
            ]
        },
        {
            "title": "临别联句",
            "content": [
                "临别情多绪。",
                "送归涕如霰。",
                "君望长安城。",
                "予悲独不见。",
                "尔来同去国。",
                "予归方异县。",
                "怀别心独忧。",
                "手泪方溅溅。"
            ]
        },
        {
            "title": "赋咏联句",
            "content": [
                "弊履常决踵。",
                "眉高起半额。",
                "曼倩尔何为。",
                "独叹长安索。",
                "工商既惭巧。",
                "农士聊相易。",
                "蝘腹有余资。",
                "鸿肩方可拍。",
                "摄职媿握兰。",
                "滥官悲执戟。",
                "连章既不敏。",
                "高谈岂能剧。",
                "逸翮任奋飞。",
                "窘步事羁勒。",
                "还鸟余能系。",
                "流言尔无惑。",
                "忧怀乃千载。",
                "永欢常数刻。",
                "直是悲别离。",
                "非关念通塞。",
                "日照汀沙素。",
                "山影波浪黑。",
                "尔限大江南。",
                "余归茂陵北。"
            ]
        },
        {
            "title": "至大雷联句",
            "content": [
                "高谈会良夕。",
                "满酒对羁情。",
                "闵闵风烟动。",
                "萧萧江雨声。",
                "密云穷浦暗。",
                "飞电远洲明。",
                "若非今宴适。",
                "讵使客愁轻。",
                "遥舟似连雁。",
                "远火若回星。",
                "江潭望如此。",
                "衔巵共君倾。"
            ]
        },
        {
            "title": "相送联句",
            "content": [
                "高轩虽驻轸。",
                "余日久无辉。",
                "以我辞乡泪。",
                "沾君送别衣。"
            ]
        },
        {
            "title": "折花联句",
            "content": [
                "笑出春园里。",
                "望花联褰缬。",
                "欲以间珠钿。",
                "非为相思折。",
                "日照烂成绮。",
                "风来聚疑雪。",
                "试采一枝归。",
                "愿持因远别。"
            ]
        },
        {
            "title": "相送联句",
            "content": [
                "昔共入门笑。",
                "今成送别悲。",
                "君还旧聚处。",
                "为我一嚬眉。",
                "于今还促膝。",
                "自此客江湄。",
                "愿子俱停驾。",
                "看我独解维。"
            ]
        },
        {
            "title": "范广州宅联句",
            "content": [
                "洛阳城东西。",
                "却作经年别。",
                "昔去雪如花。",
                "今来花似雪。",
                "蒙蒙夕烟起。",
                "奄奄残晖灭。",
                "非君爱满堂。",
                "宁我安车辙。"
            ]
        },
        {
            "title": "往晋陵联句",
            "content": [
                "临别我伤悲。",
                "送归子自适。",
                "刘金不可散。",
                "卜盖何由惜。",
                "从来重分阴。",
                "未曾轻尺璧。",
                "故任情一异。",
                "于是望三益。",
                "尔自高楼寝。",
                "予返东皋陌。",
                "寄语落毛人。",
                "非复平原客。",
                "问舍且求田。",
                "音乱无可择。",
                "胜门成好事。",
                "盘纡欲何索。"
            ]
        },
        {
            "title": "拟古三首联句",
            "content": [
                "少知雅琴曲。",
                "好听雅琴声。",
                "雅琴不可听。",
                "一听一沾缨。"
            ]
        },
        {
            "title": "相送联句",
            "content": [
                "寸阴常可惜。",
                "别至倍伤神。",
                "子瞻天际水。",
                "予望路中尘。",
                "悯悯歧路侧。",
                "去去平生亲。",
                "一朝事千里。",
                "流涕向三春。"
            ]
        },
        {
            "title": "拟古三首联句",
            "content": [
                "匣中一明镜。",
                "好鉴明镜光。",
                "明镜不可鉴。",
                "一鉴一情伤。"
            ]
        },
        {
            "title": "拟古三首联句",
            "content": [
                "家本青山下。",
                "好上青山上。",
                "青山不可上。",
                "一上一惆怅。"
            ]
        },
        {
            "title": "离夜听琴诗",
            "content": [
                "别离既有绪。",
                "琴瑟反在悲。",
                "美人多怨态。",
                "亦复惨长眉。"
            ]
        },
        {
            "title": "咏春风诗",
            "content": [
                "可闻不可见。",
                "能重复能轻。",
                "镜前飘落粉。",
                "琴上响余声。"
            ]
        },
        {
            "title": "苑中见美人诗",
            "content": [
                "罗袖风中卷。",
                "玉钗林下耀。",
                "团扇承落花。",
                "复持掩余笑。"
            ]
        },
        {
            "title": "苑中诗",
            "content": [
                "苑门辟千扇。",
                "苑户开万扉。",
                "楼殿闻珠履。",
                "竹树隔罗衣。"
            ]
        },
        {
            "title": "闺怨诗",
            "content": [
                "闺阁行人断。",
                "房栊月影斜。",
                "谁能北窗下。",
                "独对后园花。"
            ]
        },
        {
            "title": "闺怨诗",
            "content": [
                "竹叶响南窗。",
                "月光照东壁。",
                "谁知夜独觉。",
                "枕前双泪滴。"
            ]
        },
        {
            "title": "为人妾怨诗",
            "content": [
                "燕戏还檐际。",
                "花飞落枕前。",
                "寸心君不见。",
                "拭泪坐调弦。"
            ]
        },
        {
            "title": "为人妾思诗",
            "content": [
                "机中刺绣所。",
                "窗下朝妆处。",
                "未忆神已伤。",
                "欲忘悲不去。"
            ]
        },
        {
            "title": "为人妾思诗",
            "content": [
                "魂销形已去。",
                "钗落犹依枕。",
                "欲去泪无眦。",
                "不看悲复甚。"
            ]
        },
        {
            "title": "边城思诗",
            "content": [
                "柳黄未吐叶。",
                "水录半含苔。",
                "春色边城动。",
                "客思故乡来。"
            ]
        },
        {
            "title": "送司马□拾五城联句诗",
            "content": [
                "随风飘岸叶。",
                "行雨暗江流。",
                "居人会应返。",
                "空欲送行舟。"
            ]
        },
        {
            "title": "送褚都曹联句诗",
            "content": [
                "君随结客专。",
                "我乃倦游归。",
                "本愿同栖息。",
                "今成相背飞。"
            ]
        },
        {
            "title": "王尚书瞻祖日诗",
            "content": [
                "昱昱丹旐振。",
                "亭亭素盖立。",
                "金铎讙已鸣。",
                "龙輀将复入。",
                "华台日未徙。",
                "荒坟路行湿。",
                "已矣将何如。",
                "宾驭皆洒泣。"
            ]
        },
        {
            "title": "行经范仆射故宅诗",
            "content": [
                "旅葵应蔓井。",
                "荒藤已上扉。",
                "寂寂空郊暮。",
                "无复车马归。",
                "潋滟故池水。",
                "苍茫落日晖。",
                "遗爱终何极。",
                "行路独沾衣。"
            ]
        },
        {
            "title": "咏白鸥兼嘲别者诗",
            "content": [
                "可怜双白鸥。",
                "朝夕水上游。",
                "何言异栖息。",
                "雌住雄不留。",
                "孤飞出潊浦。",
                "独宿下沧洲。",
                "东西从此别。",
                "影响绝无由。"
            ]
        },
        {
            "title": "和司马博士咏雪诗",
            "content": [
                "凝阶夜似月。",
                "拂树晓疑春。",
                "萧散忽如尽。",
                "徘徊已复新。",
                "暂蔽卷纨质。",
                "复惭施粉人。",
                "若逐微风起。",
                "谁言非玉尘。"
            ]
        },
        {
            "title": "咏春雪寄族人治书思澄诗",
            "content": [
                "可怜江上雪。",
                "回风起复灭。",
                "本欲映梅花。",
                "翻悲似玉屑。",
                "朝莺日弄响。",
                "暮条行可结。",
                "咸言不适时。",
                "安知非矫节。"
            ]
        },
        {
            "title": "望新月示同羁诗",
            "content": [
                "初宿长淮上。",
                "破镜出云明。",
                "今夕千余里。",
                "双蛾映水生。",
                "的的与沙静。",
                "滟滟逐波轻。",
                "望乡皆下泪。",
                "非我独伤情。"
            ]
        },
        {
            "title": "咏舞妓诗",
            "content": [
                "管清罗荐合。",
                "弦惊雪袖迟。",
                "逐唱回纤手。",
                "听曲动蛾眉。",
                "凝情眄堕珥。",
                "微睇托含辞。",
                "日暮留嘉客。",
                "相看爱此时。"
            ]
        },
        {
            "title": "咏娼妇诗",
            "content": [
                "暧暧高楼暮。",
                "华烛帐前明。",
                "罗帏雀钗影。",
                "宝瑟凤雏声。",
                "夜花枝上发。",
                "新月雾中生。",
                "谁念当窗牖。",
                "相望外盈盈。"
            ]
        },
        {
            "title": "看伏郎新婚诗",
            "content": [
                "雾夕莲出水。",
                "霞朝日照梁。",
                "何如花烛夜。",
                "轻扇掩红妆。",
                "良人复灼灼。",
                "席上自生光。",
                "所悲高驾动。",
                "环佩出长廊。"
            ]
        },
        {
            "title": "与虞记室诸人咏扇诗",
            "content": [
                "如珪信非玷。",
                "学月但为轮。",
                "机杼蘼芜妾。",
                "裁缝箧笥人。",
                "摇风入素手。",
                "占曲掩朱唇。",
                "罗袖幸拂拭。",
                "微芳聊可因。"
            ]
        },
        {
            "title": "同虞记室登楼望远归诗",
            "content": [
                "登楼欲望谭元春。",
                "遥遥见白衣。",
                "白衣犹远远。",
                "言是稍知非。",
                "对窗看宝瑟。",
                "入户弄鸣机。",
                "无令日光晚。",
                "门阁掩重扉。"
            ]
        },
        {
            "title": "见征人分别诗",
            "content": [
                "凄凄日暮时。",
                "亲宾俱竚立。",
                "征人拔敛起。",
                "儿女牵衣泣。",
                "候骑出萧关。",
                "追兵赴马邑。",
                "且当横行去。",
                "谁论裹尸入。"
            ]
        },
        {
            "title": "慈姥矶诗",
            "content": [
                "暮烟起遥岸。",
                "斜日照安流。",
                "一同心赏夕。",
                "暂解去乡忧。",
                "野岸平沙合。",
                "连山近雾浮。",
                "客悲不自已。",
                "江上望归舟。"
            ]
        },
        {
            "title": "晓发诗",
            "content": [
                "早霞丽初日。",
                "清风渭薄雾。",
                "水底见行云。",
                "天边看远树。",
                "且望氵公}泝剧。",
                "暂有江山趣。",
                "疾兔聊复起。",
                "爽地岂能赋。"
            ]
        },
        {
            "title": "车中见新林分别甚盛诗",
            "content": [
                "金谷宾游盛。",
                "青门冠盖多。",
                "隔林望行幰。",
                "下阪听鸣珂。",
                "于时春未歇。",
                "麦气始清和。",
                "还入平原径。",
                "穷巷可张罗。"
            ]
        },
        {
            "title": "日夕出富阳浦口和朗公诗",
            "content": [
                "客心愁日暮。",
                "徙倚空望归。",
                "山烟涵树色。",
                "江水映霞晖。",
                "独鹤凌空逝。",
                "双凫出浪飞。",
                "故乡千余里。",
                "兹夕寒无衣。"
            ]
        },
        {
            "title": "石头答庾郎丹诗",
            "content": [
                "高树荫楼密。",
                "细草绿成被。",
                "黄鹂隐叶飞。",
                "蛱蝶萦空戏。",
                "阴岑自尔悦。",
                "寂寥予罕寄。",
                "相如阻禁闱。",
                "何由从简易。"
            ]
        },
        {
            "title": "野夕答孙郎折诗",
            "content": [
                "山中气色满。",
                "墟上生烟露。",
                "杳杳星出云。",
                "啾啾雀隐树。",
                "虚馆无宾客。",
                "幽居乏欢趣。",
                "思君意不穷。",
                "长如流水注。"
            ]
        },
        {
            "title": "西州直示同员诗",
            "content": [
                "日长禁户倦。",
                "即事思短晨。",
                "漏尽唱声急。",
                "此理复伤人。",
                "矛盾交为论。",
                "光璧带成珍。",
                "誓将收饮啄。",
                "得得任心神。"
            ]
        },
        {
            "title": "敬酬王明府诗",
            "content": [
                "星稀初可见。",
                "月出未成光。",
                "澄江照远火。",
                "夕霞隐连樯。",
                "贱躯临不测。",
                "玉体畏垂堂。",
                "念别已零泪。",
                "况乃思故乡。"
            ]
        },
        {
            "title": "赠王左丞诗",
            "content": [
                "櫩外莺啼罢。",
                "园里日光斜。",
                "游鱼乱水叶。",
                "轻燕逐风花。",
                "长墟上寒霭。",
                "晓树没归霞。",
                "九华暮已隐。",
                "抱郁徒交加。"
            ]
        },
        {
            "title": "答高博士诗",
            "content": [
                "北窗凉夏首。",
                "幽居多卉木。",
                "飞蜨弄晚花。",
                "清池映疏竹。",
                "为宴得快性。",
                "安闲聊鼓腹。",
                "将子厌嚣尘。",
                "就予开耳目。"
            ]
        },
        {
            "title": "登禅罔寺望和虞记室诗",
            "content": [
                "南望南郭门。",
                "拱树稍云密。",
                "北窗北溱道。",
                "重楼雾中出。",
                "接树隐高蝉。",
                "交枝承落日。",
                "光阴不可舍。",
                "怀抱何由悉。"
            ]
        },
        {
            "title": "哭吴兴柳恽诗",
            "content": [
                "南州擅荆梓。",
                "上国称羽仪。",
                "伊人以载德。",
                "李公伤在期。",
                "远识内无愠。",
                "深衰外有规。",
                "清文穷丽则。",
                "弘论尽高奇。",
                "多能诚所贵。",
                "小善聊复为。",
                "百步均射叶。",
                "八体妙临池。",
                "曲悟同神解。",
                "龟谋信有知。",
                "入朝耿长剑。",
                "出牧盛层麾。",
                "纳言信加首。",
                "丰貂亦在移。",
                "霞区两借寇。",
                "贪泉一举巵。",
                "翰飞矫未极。",
                "朝露溘先危。",
                "以兹旧馆想。",
                "况乃西日垂。",
                "蔓草生车辙。",
                "枯木卧崩坻。",
                "樽酒谁为满。",
                "灵衣空自披。",
                "眷言寻惠好。",
                "恸哭悲路歧。",
                "含毫徒有属。",
                "搦管竟无摛。"
            ]
        },
        {
            "title": "塘边见古冢诗",
            "content": [
                "行路一孤坟。",
                "路成坟欲毁。",
                "空疑年代积。",
                "不知陵谷徙。",
                "几逢秋叶黄。",
                "骤见春流弥。",
                "金蚕不可织。",
                "玉树何时蕋。",
                "陌上驱驰人。",
                "笑歌自侈靡。",
                "今日非明日。",
                "所念谁怜此。"
            ]
        },
        {
            "title": "行经孙氏陵诗",
            "content": [
                "昔在零陵厌。",
                "神器若无依。",
                "逐兔争先捷。",
                "掎鹿兢因机。",
                "呼噏开伯道。",
                "叱诧掩江畿。",
                "豹变分奇略。",
                "虎视肃戎威。",
                "长蛇衂巴汉。",
                "骥马绝淮淝。",
                "交战无内御。",
                "重门岂外扉。",
                "成功举已弃。",
                "凶德复而违。",
                "水龙忽东骛。",
                "青盖乃西归。",
                "朅来已永久。",
                "年代暧微微。",
                "苔石疑文字。",
                "荆坟失是非。",
                "山莺空曙响。",
                "陇月自秋晖。",
                "银海终无浪。",
                "金凫会不飞。",
                "閴寂今如此。",
                "望望沾人衣。"
            ]
        },
        {
            "title": "七夕诗",
            "content": [
                "仙车驻七襄。",
                "凤驾出天潢。",
                "月映九微火。",
                "风吹百合香。",
                "来欢暂巧笑。",
                "还泪已沾裳。",
                "依稀如洛汭。",
                "倐忽似高唐。",
                "别离未得语。",
                "河汉渐汤汤。"
            ]
        },
        {
            "title": "苦热诗",
            "content": [
                "昔闻草木焦。",
                "今窥沙石烂。",
                "曀曀风逾静。",
                "曈曈日渐旰。",
                "习静閟衣巾。",
                "读书烦几案。",
                "卧思清露浥。",
                "坐待高星灿。",
                "蝙蝠户中飞。",
                "蠛蠓窗间乱实。",
                "实无河朔饮。",
                "空有临淄污。",
                "遗金不自拾。",
                "恶木宁无韩韦=余}。",
                "愿以三伏晨。",
                "催促九秋换。"
            ]
        },
        {
            "title": "春暮喜晴酬袁户曹苦雨诗",
            "content": [
                "振衣喜初霁。",
                "褰裳对晚晴。",
                "落花犹未卷。",
                "时鸟故余声。",
                "春芳空悦目。",
                "游客反伤情。",
                "乡园不可见。",
                "江水独自清。",
                "愿得同携手。",
                "归望对都城。"
            ]
        },
        {
            "title": "刘博士江丞朱从事同顾不值作诗云尔",
            "content": [
                "故人笃久要。",
                "新知从暮室。",
                "崎岖枉道过。",
                "邂逅幽人出。",
                "心期不会面。",
                "怀之成首疾。",
                "向夕敞山扉。",
                "临窗玩余帙。",
                "蜘蛛正网户。",
                "落花纷入膝。",
                "浸淫水上风。",
                "蔽亏霞中日。",
                "良辰一携手。",
                "住坐无俦匹。",
                "刘侯务属书。",
                "江生勤下笔。",
                "朱君博辞理。",
                "去去追名实。",
                "是顾一参差。",
                "何能更蓬荜。",
                "吾人少拘碍。",
                "得性便游逸。",
                "方欲俟褰裳。",
                "相从欢道术。"
            ]
        },
        {
            "title": "从主移西州寓直斋内霖雨不晴怀郡中游聚诗",
            "content": [
                "寓直惭虎贲。",
                "沉迷岂职事。",
                "祈祈寒枝动。",
                "蒙蒙秋雨驶。",
                "不见眼中人。",
                "空想山南寺。",
                "双桐傍櫩上。",
                "长杨夹门植。",
                "夙昔构良游。",
                "接膝同欢志。",
                "东西忽为阻。",
                "向隅怀独思。",
                "飒飒履声喧。",
                "扰扰羣分异。",
                "卧闻复雷响。",
                "坐视重扃秘。",
                "欲寄一行书。",
                "何解三秋意。"
            ]
        },
        {
            "title": "夜梦故人诗",
            "content": [
                "客心惊夜魂。",
                "言与故人同。",
                "开帘觉水动。",
                "映竹见床空。",
                "浦口望斜月。",
                "洲外闻长风。",
                "九秋时未晚。",
                "千里路难穷。",
                "已如臃肿木。",
                "复似飘飖蓬。",
                "相思不可寄。",
                "直在寸心中。"
            ]
        },
        {
            "title": "秋夕叹白发诗",
            "content": [
                "丝白不难染。",
                "蓬生直易扶。",
                "唯见星星鬓。",
                "独与众中殊。",
                "昔年十四五。",
                "率性既廉隅。",
                "直是安被褐。",
                "非敢慕怀珠。",
                "何言志事晚。",
                "疲拙婴殊躯。",
                "逢时乃倐忽。",
                "失路亦斯须。",
                "郊郭勤二顷。",
                "形体憇一庑。",
                "涸蚌困鱼目。",
                "笼禽触四隅。",
                "宵长壁立静。",
                "廓处谢欢愉。",
                "月色临窗树。",
                "虫声当户枢。",
                "飞蛾拂夜火。",
                "坠叶舞秋株。",
                "逐物均乘鹤。",
                "违俗等双凫。",
                "故人倘未弃。",
                "求我谷之嵎。"
            ]
        },
        {
            "title": "伤徐主簿诗",
            "content": [
                "世上逸羣士。",
                "人间彻惣贤。",
                "毕池论赏赐。",
                "蒋径笃周旋。",
                "一旦辞东序。",
                "千秋送北邙。",
                "客箫虽有乐。",
                "邻笛遂还伤。",
                "提琴就阮籍。",
                "载酒觅杨雄。",
                "直荷□□水。",
                "斜柳细牵风。"
            ]
        },
        {
            "title": "临行公车诗",
            "content": [
                "扰扰排曙扉。",
                "鳞鳞驱早驾。",
                "禁门俨犹闭。",
                "严城方警夜。",
                "道胜多增荣。",
                "拙蒲终难化。",
                "以兹畎浍质。",
                "重与沧溟舍。",
                "纚舟去浊河。",
                "揆景辞清灞。",
                "平生多意绪。",
                "怀抱皆徂谢。",
                "念此将如何。",
                "抚心独悲咤。"
            ]
        },
        {
            "title": "早朝车中听望诗",
            "content": [
                "诘旦钟声罢。",
                "隐隐禁门通。",
                "蘧车响北阙。",
                "郑履入南宫。",
                "宿雾开驰道。",
                "初日照相风。",
                "胥徒纷络驿。",
                "驺御或西东。",
                "暂喧耳目外。",
                "还保性灵中。",
                "方验游朝市。",
                "此说不为空。"
            ]
        },
        {
            "title": "聊作百一体诗",
            "content": [
                "灵辄困桑下。",
                "于陵拾李螬。",
                "历齿方嗟贱。",
                "灸背岂知豪。",
                "佣畊乏旅力。",
                "倚市惮劬劳。",
                "旷日无豆飰。",
                "方冬缺缊袍。",
                "清旦开蓬荜。",
                "举目想煎熬。",
                "枢机慎仆隶。",
                "媒蘖畏朋曹。",
                "万途皆自僻。",
                "一事岂他褒。",
                "匆匆昨不定。",
                "负杖出蓬蒿。",
                "逢施同沟壑。",
                "值设乃糠糟。",
                "生途稍冉冉。",
                "逝水日滔滔。",
                "咸言等木石。",
                "谁当出羽毛。"
            ]
        },
        {
            "title": "学古诗",
            "content": [
                "昔随张博望。",
                "辞帝长杨宫。",
                "独好西山勇。",
                "思为北地雄。",
                "十年事河外。",
                "雪鬓别关中。",
                "季月边秋重。",
                "岩野散寒蓬。",
                "日隐龙城雾。",
                "尘起玉关风。",
                "全狐君已复。",
                "半菽我犹空。",
                "欲因上林雁。",
                "一见平陵桐。"
            ]
        },
        {
            "title": "学古诗",
            "content": [
                "巩洛上东门。",
                "薄暮川流侧。",
                "浑浑车马道。",
                "行人不相识。",
                "日夕栖鸟远。",
                "浮云起新色。",
                "寸心空延伫。",
                "对面何由即。",
                "飞轮倘易去。",
                "易去因风力。"
            ]
        },
        {
            "title": "拟青青河边草转韵体为人作其人识节工歌诗",
            "content": [
                "春兰日应妤。",
                "折花望远道。",
                "秋夜苦复长。",
                "抱枕向空床。",
                "吹台下促节。",
                "不言于此别。",
                "歌筵掩团扇。",
                "何时一相见。",
                "弦绝犹依轸。",
                "叶落纔下枝。",
                "即此虽云别。",
                "方我未成离。"
            ]
        },
        {
            "title": "咏照镜诗",
            "content": [
                "朱帘旦初卷。",
                "绮机朝未织。",
                "玉匣开鉴影。",
                "宝台临净饰。",
                "对影独含笑。",
                "看花时转侧。",
                "聊为出茧眉。",
                "试染夭桃色。",
                "羽钗如可间。",
                "金钿畏相逼。",
                "荡子行未归。",
                "啼妆坐沾臆。"
            ]
        },
        {
            "title": "嘲刘郎诗",
            "content": [
                "房栊灭夜火。",
                "窗户映朝光。",
                "妖女褰帷去。",
                "躞蹀初下床。",
                "雀钗横晓鬓。",
                "蛾眉艳宿妆。",
                "稍闻玉钏远。",
                "犹怜翠被香。",
                "宁知早朝客。",
                "差池已雁行。"
            ]
        },
        {
            "title": "和萧谘议岑离装怨诗",
            "content": [
                "晓河没高栋。",
                "斜月半空庭。",
                "窗中度落叶。",
                "帘外隔飞萤。",
                "含悲下翠帐。",
                "掩泣闭金屏。",
                "昔期今未返。",
                "春草寒复青。",
                "思君无转易。",
                "何异北辰星。"
            ]
        },
        {
            "title": "学古赠丘永嘉征还诗",
            "content": [
                "龙马鱼肠剑。",
                "躞蹀起风尘。",
                "结客葱河返。",
                "喧喧动尚邻。",
                "入墟犹忆旧。",
                "德卷复疑新。",
                "窥见应门出。",
                "遥识下机人。",
                "相悲泪欲下。",
                "离别方自陈。"
            ]
        },
        {
            "title": "宿南洲浦诗",
            "content": [
                "幽栖多暇豫。",
                "从役知辛苦。",
                "解缆及朝风。",
                "落帆依暝浦。",
                "违乡已信次。",
                "江月初三五。",
                "沉沉夜看流。",
                "渊渊朝听鼓。",
                "霜洲渡旅雁。",
                "朔飙吹宿莽。",
                "夜泪坐淫淫。",
                "是夕偏怀土。"
            ]
        },
        {
            "title": "和刘谘议守风诗",
            "content": [
                "弥旬苦凌乱。",
                "揆景候阡陌。",
                "昼想汝阳津。",
                "夜梦邯郸驿。",
                "愤风急惊岸。",
                "屯云仍触石。",
                "萧条疾帆流。",
                "磈礧冲波白。",
                "息榜已云久。",
                "维稍晨已积。",
                "苍苍极浦潮。",
                "杳杳长洲久。",
                "本惭佽飞剑。",
                "宁慕澹台璧。",
                "纤罗若不□。",
                "跂予中上泽。"
            ]
        },
        {
            "title": "春夕早泊和刘谘议落日望水诗",
            "content": [
                "旅人嗟倦游。",
                "结缆坐春洲。",
                "日暮江风静。",
                "中川闻棹讴。",
                "草光天际合。",
                "霞影水中浮。",
                "单舻时向浦。",
                "独檝乍乘流。",
                "娈童泣垂钓。",
                "妖姬哭荡舟。",
                "客心自有绪。",
                "对此空复愁。"
            ]
        },
        {
            "title": "还渡五洲诗",
            "content": [
                "我行朔已晦。",
                "泝水复氵公}流。",
                "戎伤初不辨。",
                "动默自相求。",
                "睠言还九派。",
                "回舻出五洲。",
                "萧散烟雾晚。",
                "凄清江汉秋。",
                "沙汀暮寂寂。",
                "芦岸晚修修。",
                "以此南浦夜。",
                "重此北门愁。",
                "方圆既龃龉。",
                "贫贱岂怨尤。"
            ]
        },
        {
            "title": "入东经诸暨县下浙江作诗",
            "content": [
                "疲身不自量。",
                "温腹无恒拟。",
                "未能守封植。",
                "何能固廉耻。",
                "一经可人言。",
                "三冬徒戏尔。",
                "虚信苍苍色。",
                "未究冥冥理。",
                "得彼既宜然。",
                "失之良有以。",
                "常言厌四壁。",
                "自觉轻千里。",
                "日夕聊望远。",
                "山川空信美。",
                "归飞天际没。",
                "云雾江边起。",
                "安邑乏主人。",
                "临卬多客子。",
                "乡乡自风俗。",
                "处处皆城市。",
                "所见无故人。",
                "含意终何已。"
            ]
        },
        {
            "title": "下方山诗",
            "content": [
                "寒鸟树间响。",
                "落星川际浮。",
                "繁霜白晓岸。",
                "苦雾黑晨流。",
                "鳞鳞逆去水。",
                "弥弥急还舟。",
                "望乡行复立。",
                "瞻途近更修。",
                "谁能百里地。",
                "萦绕千端愁。"
            ]
        },
        {
            "title": "渡连圻诗",
            "content": [
                "连圻连不极。",
                "极望在云霞。",
                "绝壁无走兽。",
                "穷岸有盘楂。",
                "紏纷上巃嵸。",
                "穿豁下岩山/牙}。",
                "鱼游若拥剑。",
                "猿挂似悬瓜。",
                "阴岸生驳藓。",
                "伏水拂澄沙。",
                "客子行行倦。",
                "年光处处华。",
                "石蒲生促节。",
                "岩树落高花。",
                "暮潮还入浦。",
                "夕鸟飞向家。",
                "寓目皆乡思。",
                "何时见狭斜。"
            ]
        },
        {
            "title": "渡连圻诗",
            "content": [
                "此山多灵异。",
                "峻岨实非恒。",
                "洑流自洄紏。",
                "激濑视奔腾。",
                "悬崖抱奇崛。",
                "绝壁驾峻嶒。",
                "硣磟上争险。",
                "岞崿下相崩。",
                "百年积死树。",
                "千尺挂寒藤。",
                "诡怪终不测。",
                "回沉意难登。",
                "愿欲书闻见。",
                "聊以寄亲朋。"
            ]
        },
        {
            "title": "赠韦方室黯别诗",
            "content": [
                "故人傥送别。",
                "停车一水东。",
                "去帆若不见。",
                "短翮忘连翩。",
                "追飞散容与。",
                "优游沐道教。",
                "渐渍淹寒暑。",
                "大德本无酬。",
                "轻生窃自许。",
                "舟归属海运。",
                "风积如鹏举。",
                "浮水暗舟舻。",
                "合岸喧徒侣。",
                "凛凛穷秋暮。",
                "初寒入洲渚。",
                "铙吹响清江。",
                "悬旗出长屿。",
                "危樯逈不进。",
                "沓浪高难拒。",
                "回首泣亲宾。",
                "中天望宛许。",
                "帝城服务隐约。",
                "家园无处所。",
                "去矣方悠悠。",
                "含意将何语。"
            ]
        },
        {
            "title": "与沈助教同宿湓口夜别诗",
            "content": [
                "我为浔阳客。",
                "戒旦乃西游。",
                "君随春水驶。",
                "鸡鸣亦动舟。",
                "共泛湓之浦。",
                "旅泊次城楼。",
                "华烛已消半。",
                "更人数唱筹。",
                "行人从此别。",
                "去去不淹留。"
            ]
        },
        {
            "title": "别沈助教诗",
            "content": [
                "可怜玉匣剑。",
                "复此飞凫舄。",
                "未觉爱生憎。",
                "忽见双成只。",
                "一朝别笑语。",
                "万事成畴昔。",
                "道遒若波澜。",
                "人生异金石。",
                "愿君深自爱。",
                "共念悲无益。"
            ]
        },
        {
            "title": "与崔录西别兼叙携手诗",
            "content": [
                "去夏予回首。",
                "言乃重行行。",
                "今春游派澨。",
                "访子犹武城。",
                "到别年逾半。",
                "同归月未盈。",
                "复道中寒食。",
                "弥留旷不平。",
                "道术既为务。",
                "欢悰苦未幷。",
                "及尔沉痾愈。",
                "值兹秋序明。",
                "石碛氵公}江静。",
                "沙流绕岸清。",
                "川平看鸟远。",
                "水浅见鱼惊。",
                "逝将穷履历。",
                "方欲恣逢迎。",
                "何言聚易散。",
                "乡棹尔孤征。",
                "我本倦游客。",
                "心念似悬旌。",
                "闻离常屑涕。",
                "是别尽凄清。",
                "况此忘怀地。",
                "相爱犹弟兄。",
                "脉脉留南浦。",
                "悠悠返上京。",
                "欲镊星星鬓。",
                "因君示友生。"
            ]
        },
        {
            "title": "南还道中送赠刘谘议别诗",
            "content": [
                "一官从府役。",
                "五稔去京华。",
                "遽逐春流返。",
                "归帆得望家。",
                "天末静波浪。",
                "日际敛烟霞。",
                "岸荠生寒叶。",
                "村梅落早花。",
                "游鱼上急水。",
                "独鸟赴行楂。",
                "目想平陵柏。",
                "心忆青门瓜。",
                "曲陌背通垣。",
                "长墟抵狭斜。",
                "善邻谈谷稼。",
                "故老述桑麻。",
                "寝兴从闲额外负担。",
                "视听绝喧哗。",
                "夫君日高兴。",
                "为乐坐骄奢。",
                "室堕倾城佩。",
                "门交接幰车。",
                "入寒长云雨。",
                "出国暂泥沙。",
                "握手分歧路。",
                "临川何怨嗟。"
            ]
        },
        {
            "title": "送韦司马别诗",
            "content": [
                "送别临曲渚。",
                "征人慕前侣。",
                "离言虽欲繁。",
                "离思终无绪。",
                "悯悯分手毕。",
                "萧萧行帆举。",
                "举帆越中流。",
                "望别上高楼。",
                "予起南枝怨。",
                "子结北风愁。",
                "逦逦山蔽日。",
                "汹汹浪隐舟。",
                "隐舟邈已远。",
                "徘徊落日晚。",
                "归衢并驾奔。",
                "别馆空筵卷。",
                "想子敛眉去。",
                "知予衔泪返。",
                "衔泪心依依。",
                "薄暮行人稀。",
                "暧暧入塘港。",
                "蓬门已掩扉。",
                "帘中看月影。",
                "竹里见萤飞。",
                "萤飞飞不息。",
                "独愁空转侧。",
                "北窗倒长簟。",
                "南邻夜闻织。",
                "弃置勿复陈。",
                "重陈长叹息。"
            ]
        },
        {
            "title": "赠江长史别诗",
            "content": [
                "二纪历兹辰。",
                "投分敦游处。",
                "况事兼年德。",
                "宴交无尔汝。",
                "中岁多乖违。",
                "由来难具叙。",
                "及君相藩牧。",
                "伊予客梁楚。",
                "出国乃参差。",
                "会归同处所。",
                "以兹笃惠好。",
                "何用忘覊旅。",
                "重得申平生。",
                "何年更暌阻。",
                "笼禽恨局促。",
                "逸翮超容与。",
                "饯道出郊垧。",
                "把袂临洲渚。",
                "长飙落江树。",
                "秋月照沙溆。",
                "远送子应归。",
                "棹开帆欲举。",
                "离舟欢未极。",
                "别至悲无语。",
                "安得生羽毛。",
                "从君入宛许。"
            ]
        },
        {
            "title": "仰赠从兄兴宁寘南诗",
            "content": [
                "家世传儒雅。",
                "贞白仰余徽。",
                "宗派已孤狭。",
                "财产又贫微。",
                "栖息同蜗舍。",
                "出入共荆扉。",
                "松笔时临沼。",
                "蒲简得垂帷。",
                "幸逢四海泰。",
                "日月耀增辉。",
                "相顾无羽翮。",
                "何由总奋飞。",
                "一朝异言宴。",
                "万里就暌违。",
                "远江飘素沫。",
                "高山郁翠微。",
                "相思对淼淼。",
                "相望隔巍巍。",
                "死灰终不然。",
                "长岑且未归。",
                "当怜此分袂。",
                "脉脉泪沾衣。"
            ]
        },
        {
            "title": "秋夕仰赠从兄寘南诗",
            "content": [
                "阶蕙渐翻叶。",
                "池莲稍罢花。",
                "高树北风响。",
                "空庭秋月华。",
                "寸心怀是夜。",
                "寂寂漏方赊。",
                "抚弦乏欢娱。",
                "临觞独叹嗟。",
                "凄怆户凉入。",
                "徘徊櫩影斜。",
                "无为淹戚里。",
                "见就还田家。"
            ]
        },
        {
            "title": "赠族人秣陵兄弟诗",
            "content": [
                "吾宗昔多士。",
                "文通高缙绅。",
                "小子无学术。",
                "丁宁困负薪。",
                "傍枝实纷乱。",
                "领袖寄亲姻。",
                "名价齐两许。",
                "闺门比三陈。",
                "风力咸通迈。",
                "艺业并纷纶。",
                "元方振高羽。",
                "洛令初解巾。",
                "自尔典名郡。",
                "所在号清淳。",
                "齐儿敢为俗。",
                "蜀物岂随身。",
                "禄俸不妻子。",
                "讴吟乃吏民。",
                "孰云秽明德。",
                "惟在中圣人。",
                "若能遗酌我。",
                "称首当属仁。",
                "仲将本特达。",
                "坎壈犹贱贫。",
                "方成天下士。",
                "岂伊席上珍。",
                "外情或简易。",
                "内鉴甚人伦。",
                "时然临下邑。",
                "摘伏信如神。",
                "顾余晚脱略。",
                "怀抱日湮沦。",
                "游宦疲年事。",
                "来往厌江滨。",
                "十载犹先职。",
                "一官乃任真。",
                "土牛竟不进。",
                "刍狗空重陈。",
                "覊旅无俦匹。",
                "形影自相亲。",
                "萧索高秋暮。",
                "砧杵鸣四邻。",
                "霏霏入窗雨。",
                "漠漠暗床尘。",
                "所思不可见。",
                "邈若胡与秦。",
                "愿子加餐饭。",
                "良会在何辰。"
            ]
        },
        {
            "title": "赠诸游旧诗",
            "content": [
                "弱操不能植。",
                "薄伎竟无依。",
                "浅智终已矣。",
                "令名安可希。",
                "扰扰从役倦。",
                "屑屑身事微。",
                "少壮轻年月。",
                "迟暮惜光辉。",
                "一涂今未是。",
                "万绪昨如非。",
                "新知虽已乐。",
                "旧爱尽暌违。",
                "望乡空引领。",
                "极目泪沾衣。",
                "旅客长憔悴。",
                "春物自芳菲。",
                "岸花临水发。",
                "江燕遶樯飞。",
                "无由下征帆。",
                "独与暮潮归。"
            ]
        },
        {
            "title": "下直出溪边望答虞丹徒敬诗",
            "content": [
                "夫君美章句。",
                "席丈珍梁楚。",
                "伊余忝摄官。",
                "含毫亦禁阻。",
                "直庐去咫尺。",
                "心期得宴语。",
                "休沐乃幽栖。",
                "别离未几许。",
                "伫立日将暮。",
                "相思忽无绪。",
                "溪北映初星。",
                "桥南望行炬。",
                "九重不可越。",
                "三爵何由举。"
            ]
        },
        {
            "title": "入西塞示南府同僚诗",
            "content": [
                "露清晓风冷。",
                "天曙江晃爽。",
                "薄云岩际出。",
                "初月波中上。",
                "黯黯连嶂阴。",
                "骚骚急沫响。",
                "回楂急碍浪。",
                "羣飞争戏广。",
                "伊余本覊客。",
                "重暌复心赏。",
                "望乡虽一路。",
                "怀归成二想。",
                "在昔爱名山。",
                "自知欢独往。",
                "情游乃落魄。",
                "得性理随怡养。",
                "年事以蹉跎。",
                "生平任浩荡。",
                "方还让夷路。",
                "谁知羡鱼网。"
            ]
        },
        {
            "title": "学古诗",
            "content": [
                "长安美少年。",
                "羽骑暮连翩。",
                "玉羁玛瑙勒。",
                "金络珊瑚鞭。",
                "阵云横塞起。",
                "赤日下城圆。",
                "追兵待都护。",
                "烽火望祁连。",
                "虎落夜方寝。",
                "鱼丽晓复前。",
                "平生不可定。",
                "空信苍浪天。"
            ]
        },
        {
            "title": "寄江州褚谘议诗",
            "content": [
                "自与君别离。",
                "四序纷回薄。",
                "分手清江上。",
                "念别犹如昨。",
                "追忆边城游。",
                "奚寻平生乐。",
                "俱登巃从岭。",
                "共坐逶迤阁。",
                "清吹或忘归。",
                "繁文时间作。",
                "连镳戏浅草。",
                "游幰遵长薄。",
                "五载同衣裘。",
                "一朝异暌索。",
                "夫君颇留滞。",
                "骖騑未沃若。",
                "伊家从入关。",
                "终是填沟壑。",
                "早秋正凄怆。",
                "余晖晚销铄。",
                "林叶下仍飞。",
                "水花披未落。",
                "如何隔千里。",
                "无由举三爵。",
                "因君奏采莲。",
                "为余吟别鹤。"
            ]
        },
        {
            "title": "夕望江桥示萧谘议杨建康主簿诗",
            "content": [
                "夕鸟已西度。",
                "残霞亦半消。",
                "风声动密竹。",
                "水影漾长桥。",
                "旅人多忧思。",
                "寒江复寂寥。",
                "尔情深巩落。",
                "予念返渔樵。",
                "何因适归愿。",
                "分路一扬镳。"
            ]
        },
        {
            "title": "日夕望江山赠鱼司马诗",
            "content": [
                "湓城带湓水。",
                "湓水萦如带。",
                "日夕望高城。",
                "耿耿青云外。",
                "城中多宴赏。",
                "丝竹常繁会。",
                "管声已流悦。",
                "玄声复凄切。",
                "歌黛惨如愁。",
                "舞腰凝欲绝。",
                "仲秋黄叶下。",
                "长风正骚屑。",
                "早雁出云归。",
                "故燕辞檐别。",
                "昼悲在异县。",
                "夜梦还洛汭。",
                "洛汭何悠悠。",
                "起望登西楼。",
                "的的帆向浦。",
                "团团月映洲。",
                "谁能一羽化。",
                "轻举逐飞浮。"
            ]
        },
        {
            "title": "道中赠桓司马季珪诗",
            "content": [
                "晨缆虽同解。",
                "晚洲阻共拾。",
                "犹如征鸟飞。",
                "差池不可及。",
                "本愿申覊旅。",
                "何言异翔集。",
                "君渡北江时。",
                "讵今南浦泣。"
            ]
        },
        {
            "title": "落日前墟望赠范广州云诗",
            "content": [
                "缘沟绿草蔓。",
                "扶楥杂华舒。",
                "轻烟澹柳色。",
                "重霞映日余。",
                "遥遥长路远。",
                "寂寂行人疎。",
                "我心怀硕德。",
                "思欲命轻车。",
                "高门盛游侣。",
                "谁肯进畋渔。"
            ]
        },
        {
            "title": "暮秋答朱记室诗",
            "content": [
                "游扬日色浅。",
                "骚屑风音劲。",
                "寒潭见底清。",
                "风色极天净。",
                "寸阴坐销铄。",
                "千里长辽逈。",
                "桃李尔繁华。",
                "松柏余本性。",
                "故心不存此。",
                "高文徒可咏。"
            ]
        },
        {
            "title": "望廨前水竹答崔录事诗",
            "content": [
                "萧萧藂竹映。",
                "澹澹平湖净。",
                "叶倒涟漪文。",
                "水漾檀栾影。",
                "相顋上会面。",
                "相望空延颈。",
                "远天去浮云。",
                "长墟斜落景。",
                "幽痾与岁积。",
                "赏心随事屏。",
                "乡念一邅回。",
                "白发生俄顷。"
            ]
        },
        {
            "title": "登石头城诗",
            "content": [
                "关城乃形势。",
                "地险差非一。",
                "马岭逐纡回。",
                "犬牙傍隆窣。",
                "百雉极襟带。",
                "亿庾兼量出。",
                "至理归无为。",
                "善守竟何恤。",
                "眺听穷耳目。",
                "远近备幽悉。",
                "扰扰见行人。",
                "晖晖视落日。",
                "连樯入回浦。",
                "飞盖交长术。",
                "天暮远山青。",
                "潮去遥沙出。",
                "薄宦恧师表。",
                "属辞惭愈疾。",
                "愿乘觳觫牛。",
                "还隐蒙笼室。"
            ]
        },
        {
            "title": "九日侍宴乐游苑诗为西封侯作",
            "content": [
                "皇德无余让。",
                "重规袭帝勋。",
                "垂衣化比屋。",
                "睠顾慎为君。",
                "翾飞悦有道。",
                "卉木荷平分。",
                "宸襟动时豫。",
                "岁序属凉氛。",
                "城霞旦晃朗。",
                "槐雾晓氤氲。",
                "鸾舆和八袭。",
                "凤驾启千羣。",
                "羽觞欢湛露。",
                "佾舞奏承云。",
                "禁林终宴晚。",
                "华池物色曛。",
                "疏树飜高叶。",
                "寒流聚细文。",
                "晴轩连瑞气。",
                "同惹御香芬。",
                "日斜迢递宇。",
                "风起嵯峨云。",
                "运偶参侯服。",
                "恩洽厕朝闻。",
                "于焉藉多幸。",
                "岁暮仰游汾。"
            ]
        },
        {
            "title": "昭君怨",
            "content": [
                "昔闻白鹤弄。",
                "已自轸离情。",
                "今来昭君曲。",
                "还悲秋草生。"
            ]
        },
        {
            "title": "门有车马客",
            "content": [
                "门有车马客。",
                "言是故乡来。",
                "故乡有书信。",
                "纵横印检开。",
                "开书看未极。",
                "行客屡相识。",
                "借问故乡来。",
                "潺湲泪不息。",
                "上言离别久。",
                "下言望应归。",
                "寸心将夜鹊。",
                "相逐向南飞。"
            ]
        },
        {
            "title": "拟轻薄篇",
            "content": [
                "城东美少年。",
                "重身轻万亿。",
                "柘弹隋珠丸。",
                "白马黄金饰。",
                "长安九逵上。",
                "青槐荫道植。",
                "毂击晨已喧。",
                "肩排暝不息。",
                "走狗通西望。",
                "牵牛亘南直。",
                "相期百戏旁。",
                "去来三市侧。",
                "象床杳绣被。",
                "玉盘传绮食。",
                "倡女掩扇歌。",
                "小妇。",
                "开帘织。",
                "相看独隐笑。",
                "见人还敛色。",
                "黄鹤悲故羣。",
                "山枝咏新识。",
                "乌飞过客尽。",
                "雀聚行龙匿。",
                "酌羽方厌厌。",
                "此时欢未极。"
            ]
        },
        {
            "title": "铜雀妓",
            "content": [
                "秋风木叶落。",
                "萧瑟管弦清。",
                "望陵歌对酒。",
                "向帐舞空城。",
                "寂寂檐宇旷。",
                "望飘帷幔轻。",
                "曲终相顾起。",
                "日暮松柏声。"
            ]
        },
        {
            "title": "与苏九德别",
            "content": [
                "宿昔梦颜色，",
                "咫尺思言偃。",
                "何况杳来期，",
                "各在天一面。",
                "踟蹰暂举酒，",
                "倏忽不相见。",
                "春草似青袍，",
                "秋月如团扇。",
                "三五出重云，",
                "当知我忆君。",
                "萋萋若被径，",
                "怀抱不相闻。"
            ]
        },
        {
            "title": "与胡兴安夜别",
            "content": [
                "居人行转轼，",
                "客子暂维舟。",
                "念此一筵笑，",
                "分为两地愁。",
                "路湿寒塘草，",
                "月映清淮流。",
                "方抱新离恨，",
                "独守故园秋。"
            ]
        },
        {
            "title": "扬州法曹梅花盛开",
            "content": [
                "兔园标物序，",
                "惊时最是梅。",
                "衔霜当路发，",
                "映雪拟寒开。",
                "枝横却月观，",
                "花绕凌风台。",
                "朝洒长门泣，",
                "夕驻临邛杯。",
                "应知早飘落，",
                "故逐上春来。"
            ]
        },
        {
            "title": "相送",
            "content": [
                "客心已百念，",
                "孤游重千里。",
                "江暗雨欲来，",
                "浪白风初起。"
            ]
        },
        {
            "title": "临行与故游夜别",
            "content": [
                "历稔共追随，一旦辞群匹。",
                "复如东注水，未有西归日。",
                "夜雨滴空阶，晓灯暗离室。",
                "相悲各罢酒，何时同促膝？"
            ]
        },
        {
            "title": "酬范记室云",
            "content": [
                "林密户稍阴，",
                "草滋阶欲暗。",
                "风光蕊上轻，",
                "日色花中乱。",
                "相思不独欢，",
                "伫立空为叹。",
                "清谈莫共理，",
                "繁文徒可玩。",
                "高唱子自轻，",
                "继音予可惮。"
            ]
        },
        {
            "title": "答丘长史诗",
            "content": [
                "宿昔敦远游。",
                "名分乃异路。",
                "千里泝波潮。",
                "一朝披云雾。",
                "从容舍密勿。",
                "缱绻论襟趣。",
                "披文极诋诃。",
                "析理穷章句。",
                "明钟信有待。",
                "巨海谁能喻。",
                "奔景骤西倾。",
                "还途忽东骛。",
                "黄花发岸草。",
                "赤叶翻高树。",
                "渔舟乍回归。",
                "沙禽时独赴。",
                "宴年时走几。",
                "离歌倐成赋。",
                "伊我念幽关。",
                "夫君思赞务。",
                "短翮方息飞。",
                "长辔日先驱。",
                "曝鳃□□走。",
                "逸翮康时务。",
                "握手异沉浮。",
                "佳期安可屡。"
            ]
        }
    ]
}